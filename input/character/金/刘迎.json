{
    "dynasty": "金",
    "author": "刘迎",
    "poems": [
        {
            "title": "锦堂春 ?",
            "content": "墙角含霜树静，楼头作雪云垂。钩帘鹊噪空庭晚，坐看月来时。异域书迷雁足，幽闺镜掩虫丝。一宵两地肠千转，惟有梦魂知。",
            "comment": ""
        },
        {
            "title": "锦堂春 西湖",
            "content": "水漫汀洲新绿，云开崦嶂微青。残红不见成阴后，??寂无声。笑傲坡公一梦，风流杜牧三生。西湖依旧人中意，来去竟难凭。",
            "comment": ""
        },
        {
            "title": "乌夜啼",
            "content": "离恨远萦杨柳，梦魂长绕梨花。青衫记得章台月，归路玉鞭斜。翠镜啼痕印袖，红墙醉墨笼纱。相逢不尽平生事，春思入琵琶。",
            "comment": ""
        },
        {
            "title": "乌夜啼",
            "content": "菱鉴玉篦秋月，蕙炉银叶朝云。宿酲人困屏山梦，烟树小江村。翠甲未消兰恨，粉香不断梅魂。离愁分付残春雨，花外泣黄昏。",
            "comment": ""
        }
    ]
}