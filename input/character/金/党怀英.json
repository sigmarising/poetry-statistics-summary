{
    "dynasty": "金",
    "author": "党怀英",
    "poems": [
        {
            "title": "月上海棠 用前人韵 以上五首见中州乐府",
            "content": "傲霜枝袅团珠蕾。冷香霏、烟雨晚秋意。萧散绕东篱，尚仿佛、见山清气。西风外，梦到斜川栗里。断霞鱼尾明秋水。带三两、飞鸿点烟际。疏林飒秋声，似知人、倦游无味。家何处，落日西山紫翠。",
            "comment": ""
        },
        {
            "title": "感皇恩",
            "content": "一叶下梧桐，新凉风露。喜鹊桥成渺云步。旧家机杼，巧织紫绡如雾。新愁还织就，无重数。天上何年，人间朝暮。回首星津又空渡。盈盈别泪，散作半空疏雨。离魂都付与，秋将去。",
            "comment": ""
        },
        {
            "title": "感皇恩 赋叠罗花",
            "content": "碧玉捻柔条，蓝袍裁叶。明艳黄深软金叠，道装仙子，谪堕蕊珠仙阙。为春闲管领，花时节。汉额妆?，楚腰舞怯。襞积裙馀旧宫褶。东君著意，留伴小庭风月。任教??唤，群芳歇。",
            "comment": ""
        },
        {
            "title": "青玉案",
            "content": "红纱绿\"\"春风饼。趁梅驿、来云岭。紫桂岩空琼窦冷。佳人却恨，等闲分破，缥缈双鸾影。一瓯月露心魂醒。更送清歌助清兴。痛饮休辞今夕永。与君洗尽，满襟烦暑，别作高寒境。",
            "comment": ""
        },
        {
            "title": "青玉案",
            "content": "红莎绿蒻春风饼，趁梅驿，来云岭，紫桂岩空琼窦冷。佳人却恨，等闲分破，缥缈双鸾影。一瓯月露心魂醒，更送清歌助清兴。痛饮休辞今夕永。与君洗尽，满襟烦暑，别作高寒境。",
            "comment": ""
        },
        {
            "title": "鹧鸪天",
            "content": "云步凌波小凤钩。年年星汉踏清秋。只缘巧极稀相见，底用人间乞巧楼。天外事，两悠悠。不应也作可怜愁。开帘放入窥窗月，且尽新凉睡美",
            "comment": ""
        }
    ]
}