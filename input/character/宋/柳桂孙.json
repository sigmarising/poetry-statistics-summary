{
    "dynasty": "宋",
    "author": "柳桂孙",
    "poems": [
        {
            "title": "杜鹃花",
            "content": "金鸭香烧午夜烟，空弹宝瑟怨流年。东风一架蔷薇雪，老尽春风是杜鹃。",
            "comment": ""
        },
        {
            "title": "贺陈随隐以布衣除东宫掌书",
            "content": "镂玉裁冰字字奇，少年亲结九重知。君臣际遇荣千载，父子推敲冠一时。罍进楚兰黄奏雅，瓶分陶菊夜联诗。五云楼近开黄道，金紫连班进赤墀。",
            "comment": ""
        },
        {
            "title": "花山寺看黄山",
            "content": "翠色沈沈万树春，幽怀宜共竹为邻。黄山只在阑干外，鸡阁云深认不真。",
            "comment": ""
        },
        {
            "title": "花山寺看黄山",
            "content": "借得云房半榻眠，三生夙结静中缘。茶炉谩著松枝火，趺坐薄团听夜禅。",
            "comment": ""
        }
    ]
}