{
    "dynasty": "宋",
    "author": "林宗放",
    "poems": [
        {
            "title": "和龚太守巡江回署之作",
            "content": "防耿才过又防春，帅守忧边笑亦颦。五马去循江路稳，一幅回带雨潮新。知兵儒将轼无敌，有道诸侯守在邻。筹胜名楼瞻手泽，阿翁世业肯觉沦。",
            "comment": ""
        },
        {
            "title": "题韩任道寓轩",
            "content": "神作基，天作宇，架以虹霓鳌作柱。入窗秦云连楚雨，六合为邻谁障堵。试问绳床供仰俯，是处江山子作主。云梦胸中著千古，明月清风左右取。客来问君此为寓，莫遣漆园漫无据。",
            "comment": ""
        },
        {
            "title": "贽奉使总领大卿",
            "content": "昔贤两手并擎天，鳌极功成势晏然。宗庙鼎彝刊祖烈，相门衣钵付家传。蓝田种玉连连好，沧海遗珠颗颗圆。六合共知推书锦，云来重为拂青毡。",
            "comment": ""
        },
        {
            "title": "次宣州太守韵",
            "content": "肯将荷政削民庐，好把宽仁答乘舆。襦袴胜夸今日富，春秋欣见有年书。门施水薤何须尔，庭卧桁杨只晏如。拟颂中和献天子，鲰生无语却踌躇。",
            "comment": ""
        },
        {
            "title": "赋应斋卷后",
            "content": "软红尘里独君醒，拂袖归来醉六经。白雪阳春真寡和，高山流水要人听。平生艺圃头将白，依旧昭亭眼最青。莫问培见恣鹏运，只须隐几送鸿冥。",
            "comment": ""
        },
        {
            "title": "贺俞婺州除左史",
            "content": "报政天边美誉新，十行细札下严宸。逢人政尔询司马，纵俗何由借寇恂。制胜万全端有道，折冲一点是精神。向来鲁国多男子，此日朝家特有真。",
            "comment": ""
        },
        {
            "title": "北楼次韵",
            "content": "浮空紫翠扑层台，谢守吟容一夜开。云影四重高卷□，□痕浑落浅胶杯。红莲绿水嘉簪盍，白鸟孤云八句来。缓□笙歌下楼去，凉州重听彻崔嵬。",
            "comment": ""
        },
        {
            "title": "会文昌宫",
            "content": "文曜炳天府，司禄辅时雍。妥灵俨宫宇，垂光耀词锋。牲齐蠲谷旦，英髦翕来宗。桂旗降剡剡，瑶席瞻顒顒。克诚致昭享，受虾欣满容。宾筵列左右，旅觯叹横纵。美矣席上珍，何异金在熔。联举属兹岁，青云升九重。",
            "comment": ""
        },
        {
            "title": "次宣州太守韵",
            "content": "双旌迎晓指林庐，五马逢辰政得舆。西掖旧裁天子诏，名山今睹帝王书。胸中霁朋何明甚，笔底清风更穆如。衮职还须补天手，徵黄那复更踌躇。",
            "comment": ""
        },
        {
            "title": "食兔",
            "content": "弱质司明视，虚名直望舒。轶群辞上蔡，能事到中书。狡计空多窟，珍盘竟付厨。独将毫未效，曾纪汗青馀。",
            "comment": ""
        },
        {
            "title": "剧暑不可耐戏作冷语排之呈国威同舍兄",
            "content": "云师怒挟风伯狂，排山立海恣披猖。期须委雪一丈强，杀气蚕日埋扶桑。平时身热号炎荒，冰山亦复连穹苍。翔风健儿材武良，堕指十一半在亡。岩谷不问殓虎狼，冻合瀛海蛟龙僵。苍生似落冰蚕乡，一气如缕何可长。翻思蹈火勇赴汤，谁能排云挈太阳。稍与万物回精光。客来徵此疑荒唐，乌有先生投予方。端居炎赫汗反浆，试想幻境生清凉。",
            "comment": ""
        },
        {
            "title": "乌使君",
            "content": "始听歌来暮，还闻说去思。但知忧国计，那肯问家为。跨竹儿童集，携书父子随。谢在攀恋处，争作画图披。",
            "comment": ""
        },
        {
            "title": "钱倅生日",
            "content": "煌煌我宋开鳌极，坐揽舆图朝列避。玉帛争先万国趋，吴越归心天下一。圣神论报天与同，富贵不独昌其躬。建隆以来二百载，是家与国方延洪。三光五岳谁言裂，秀气依然贯吴越。荀家苗裔何多龙，萧氏衣冠知几叶。贤王忠孝横古今，文采到公仍映人。一段清冰出秋壑，笑言满腹多精神。胸中色丝经纬密，华衮政烦烦黼黻。会看玄发映貂蝉。岂久银章俩朱绂。转头玉树森琳琅，渥洼之种俱颙昂。斑斑久矣伏艺苑，秋风忽起催腾骧。黄金铸印大如斗，世世累累还击肘。笑摩铜狄向他年，颇记淮山风月否。",
            "comment": ""
        },
        {
            "title": "陪郡守游西园",
            "content": "倒影扶阑印碧溪，玻璃盘上玉东西。落红那得愁如海，举白难逃醉似泥。郎宿高明香雾起，客星华耀烛花低。波心夜半鱼龙舞，都转天风入鼓鼙。",
            "comment": ""
        },
        {
            "title": "和府判给事登叠嶂楼喜雨韵",
            "content": "风流不独占才名，水镜冰壶表里清。千里溪山娱暇日，一天风雨送秋声。饱聆玉屑霏谈尘，灿睹骊珠出管城。卧辙遮留能几日，卷帘烟景若为情。",
            "comment": ""
        }
    ]
}