{
    "dynasty": "宋",
    "author": "释洪英",
    "poems": [
        {
            "title": "偈二首",
            "content": "万锻炉中铁蒺藜，直须高价莫饶伊。横来竖去呵呵笑，一任旁人鼓是非。",
            "comment": ""
        },
        {
            "title": "句",
            "content": "不到乌江畔，知君未肯休。",
            "comment": ""
        },
        {
            "title": "偈二首",
            "content": "阿家尝醋三赤喙，新妇洗面摸著鼻。道吾答话得腰裩，玄沙开书是白纸。",
            "comment": ""
        },
        {
            "title": "偈三首",
            "content": "青山重叠叠，绿水响潺潺。未到悬崖处，抬头子细看。",
            "comment": ""
        },
        {
            "title": "偈三首",
            "content": "石门{左山右戲}嶮铁关牢，举目重重万仞高。无角铁牛冲得破，毗卢海内作波涛。",
            "comment": ""
        },
        {
            "title": "句",
            "content": "喜得狼烟息，弓弰壁上悬。",
            "comment": ""
        },
        {
            "title": "句",
            "content": "一句不遑无著问，迄今犹作野盘僧。",
            "comment": ""
        },
        {
            "title": "句",
            "content": "天际雪埋千尺石，洞门冻折数株松。",
            "comment": ""
        },
        {
            "title": "偈三首",
            "content": "宝峰高士罕曾至，岩前雪压枯松倒。岭前岭后野猿啼，一条古路清风扫。",
            "comment": ""
        }
    ]
}