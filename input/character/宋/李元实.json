{
    "dynasty": "宋",
    "author": "李元实",
    "poems": [
        {
            "title": "再作十绝寄胡伯负兵侍仲方尚书",
            "content": "绍兴秦桧秉洪钧，澹老昌言斩桧秦。犹恨日来三四子，搞章不说斩奸臣。",
            "comment": ""
        },
        {
            "title": "送胡季昭谪象州次王卢溪送澹庵眨新州韵",
            "content": "知公不怕鬼门关，直气横干清禁闲。雕嘴明知林甫毒，鲠言要与澹班。一身渠任黄茆里，千古名标青史间。非晚清朝邪正辨，紫薇红药待君还。",
            "comment": ""
        },
        {
            "title": "送胡季昭谪象州次王卢溪送澹庵眨新州韵",
            "content": "清名传播到黄支，直节宁忧赵氏危。虎尾蹈时都不畏，象台到日大为奇。是行廊庙人皆怍，所过山川鬼亦知。官职本为锡底鸩，伤今正论有谁持。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "一从艺祖握乾符，元气都凭直气扶。若欲皇家宗社永，胡家直掘民容无。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "公家富贵足掀天，都出新州十九年。若念象台今日客，方知澹老子孙贤。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "东西两浙及闽川，皆见鸳行有直言。若我江西独钳口，澹翁九地也埋冤。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "官职庐陵不是无，文章更亦拟欧苏。若言直气横牛斗，但见人间说姓胡。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "赤手批鳞事最难，况渠班底一微官。澹翁去后能如此，当作三生石上看。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "寄语朝家廊庙人，新州寄事又重新。肯甘富贵忘他底，应为斯人作好春。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "文昌武库九霄中，翁是新州老澹翁。应念旬胎今日客，清风端与我翁同。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "朝行多少气英英，不怕霜朝曲嘴鹰。一纲而今都打尽，庐陵人且说庐陵。",
            "comment": ""
        },
        {
            "title": "再作十绝寄胡伯负兵侍仲方尚书",
            "content": "澹翁直气贯三才，入座云仍渐上台。料想而今闻底事，中心应亦念渠回。",
            "comment": ""
        }
    ]
}