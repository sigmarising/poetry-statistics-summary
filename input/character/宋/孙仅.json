{
    "dynasty": "宋",
    "author": "孙仅",
    "poems": [
        {
            "title": "赠种徵君收",
            "content": "雄文英概比君难，二十高名满世间。飞诏几回来北阙，草玄终不出南山。诗篇落处风雷动，笔力停时造化闲。仙术每将丹诀解，史才曾把逸书删。家僮只有猿随从，坐客唯闻鹤往还。两制词臣求识面，九重天子望祇颜。处士星孤轻世俗，大夫松好贱官班。棋残夜石秦云断，琴彻秋岩蜀月弯。朝议蒲轮看再降，肯教从此老柴关。",
            "comment": ""
        },
        {
            "title": "句",
            "content": "刑人一旦起幽深，功业煌煌照古今。",
            "comment": ""
        },
        {
            "title": "句",
            "content": "春来何事谪蓬瀛。",
            "comment": ""
        },
        {
            "title": "诗一首",
            "content": "閒如云鹤散如仙，逸士声名处处传。诗自会来轻物象，道从高后小林泉。谋身只置煎茶鼎，积货惟收卖药钱。见说新居更幽僻，为忧徵诏到门前。",
            "comment": ""
        },
        {
            "title": "句",
            "content": "秦帝墓成陈胜起，明皇宫就禄山来。",
            "comment": ""
        },
        {
            "title": "句",
            "content": "僧寺聚观刊石处，人家传写挂牌时。",
            "comment": ""
        },
        {
            "title": "句",
            "content": "朱衣吏引上骊山。",
            "comment": ""
        },
        {
            "title": "新秋",
            "content": "火云犹未敛奇峰，欹枕初惊一叶风。几处园林萧瑟里，谁家砧杵寂寥中。",
            "comment": " | 【注释】[注释]（1）欹枕：斜靠在枕头上。(2)砧杵：砧是捣衣的石头，杵是捣衣的木棒。（3）萤焰：萤火虫尾上的光。（4）赋就：指写好备献的文章。金门：汉宫的金马门。（5）飞蓬：是说头发像杂乱的蓬草。[译文]夏日火一般的红云，像变化的奇峰，一点没有收敛的样子，我斜靠在枕头上，初次惊觉一阵风后竟飘来一片落叶。有几处园林已呈现出萧瑟的秋景，寂寥幽静中传来阵阵捣衣声，秋蝉断断续续地在残月下悲鸣，萤火虫的光焰映照着深秋的天空。早已写好给皇帝献策的文章，一直期待着到金马门进献，怎奈夜深，只好搔首自叹，年纪衰老，鬓发乱如飞蓬。"
        },
        {
            "title": "句",
            "content": "巴陵山水冠南中。",
            "comment": ""
        },
        {
            "title": "句",
            "content": "江路北来通汉水，土风南去接荆蛮。",
            "comment": ""
        },
        {
            "title": "句",
            "content": "汾水冷光摇画戟，蒙山秋色锁层楼。",
            "comment": ""
        },
        {
            "title": "勘书",
            "content": "儒家无外事，招客勘青编。笔墨东西置，朱黄次第研。频忧伤点竄，细恐误流传。改易文辞正，增加字数全。目因繁处倦，心向注中专。端坐穷今古，披襟见圣贤。疲劳时举白，游息或谈玄。得兴忘昏旭，题名记岁年。栖毫思确论，废卷恨忘篇。鱼鲁皆刊定，谁人敢间然。",
            "comment": ""
        },
        {
            "title": "句",
            "content": "转战风骚如甲胄，平分才学过权衡。",
            "comment": ""
        },
        {
            "title": "步虚台",
            "content": "抱怀宁独固难穷，自与山林逸兴同。白马岂能分辨客，青牛还会识仙翁。凝神宅古河声里，望气台荒野色中。试上高原长一啸，断蓬衰草掩秋风。",
            "comment": ""
        },
        {
            "title": "蒙泉",
            "content": "孤城深锁乱云间，城上云开面面山。负郭惠泉谁共访，卫公诗碣绿苔班。",
            "comment": ""
        },
        {
            "title": "题潜山",
            "content": "势参吴楚分，作镇向同安。地胜尘寰隔，天深洞府宽。位将衡岳敌，根与霍山盘。尘见千年白，霞生万仞丹。崖秋争峭拔，峰霁间巑屼。日转香炉煖，风生玉照寒。石栖平郡堞，天柱倚云端。绝顶人游少，高空鸟度难，风雷生别壑，星斗绕层峦。寒暑岩间异，方隅岭际观。为霖同海内，倒影压平阡。砂印猿踪迹，池飘鹤羽翰。烟萝交密荫，瀑布落飞湍。磴道莓苔滑，松根霹雳乾。石奇疑虎伏，湫险认龙蟠。胜好当春赏，幽宜带雪看。气蒸茶蕊嫩，香老菊花残。青擢凌霄幹，红垂受露兰。禅邻祖师塔，仙接左慈坛。几客歌维岳，何人咏考槃。元宗曾立庙，武帝亦鸣鸾。圣代从何极，灵祠辑未阑。青词驰长吏，法服降中官。千古图经里，高名定不刊。",
            "comment": ""
        },
        {
            "title": "句",
            "content": "庭梧影薄晨霜落，篱菊香寒晚吹生。",
            "comment": ""
        }
    ]
}