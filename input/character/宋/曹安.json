{
    "dynasty": "宋",
    "author": "曹安",
    "poems": [
        {
            "title": "杜贵墓",
            "content": "东出共城门，古墓何累累。就中如夏屋，下马读铭碑。始知太尉名，富擅政和时。讵知邑境中，仓皇来赤眉。敢勇率子弟，肆杀力弗支。编氓赖保全，迄今令名垂。潺潺百泉流，日夕声犹悲。",
            "comment": ""
        },
        {
            "title": "玉柱峰",
            "content": "青山有石柱，直插浮云杪。月明鹤飞来，浑疑旧华表。",
            "comment": ""
        }
    ]
}