{
    "dynasty": "宋",
    "author": "张牧",
    "poems": [
        {
            "title": "山舍在浙江亭得父书开示题诗於亭",
            "content": "结束青山向日还，得书南望意悠然。少宽二老庭帏念，粗了生平灯火缘。去路虽遥心已近，短篇欲就意难圆。不妨静洗笙歌耳，稳接江涛到枕边。",
            "comment": ""
        },
        {
            "title": "韶州秩满至清源道中闻子庠倒磻俱登第又题客",
            "content": "道路已三月，山川犹昔年。绣花红委地，刺水绿平田。生计付身外，儿曹慰眼前。愈知贫有味，无梦到愁边。",
            "comment": "【注释】【原题】：韶州秩满至清源道中闻子庠倒磻俱登第又题客邸"
        }
    ]
}