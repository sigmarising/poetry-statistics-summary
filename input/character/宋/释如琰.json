{
    "dynasty": "宋",
    "author": "释如琰",
    "poems": [
        {
            "title": "颂古五首",
            "content": "蹉过跨门一机，昧却见成公案。子湖指处太亲，直须急著眼看。",
            "comment": ""
        },
        {
            "title": "颂古五首",
            "content": "夹峤当年错用心，贪他香饵被他擒。点头三下无言说，水阔山遥恨转深。",
            "comment": ""
        },
        {
            "title": "颂古五首",
            "content": "示疾毗耶方丈，文殊亦难近傍。看来无药可医，只是忌口为上。",
            "comment": ""
        },
        {
            "title": "颂古五首",
            "content": "问处分明答处端，还同双剑倚天寒。一从楼阁门开后，满面惭怕无处安。",
            "comment": ""
        },
        {
            "title": "颂古五首",
            "content": "赵州老汉热心肠，一盏粗茶验当行。回首路傍桥断处，白蘋红蓼映斜阳。",
            "comment": ""
        }
    ]
}