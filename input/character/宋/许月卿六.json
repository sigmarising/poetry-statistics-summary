{
    "dynasty": "宋",
    "author": "许月卿六",
    "poems": [
        {
            "title": "首夏",
            "content": "首夏清和如惠夷，心情熙洽似唐虞。竹梢巧送月到牖，荷叶乱迎风入湖。",
            "comment": ""
        },
        {
            "title": "入邑道中三首",
            "content": "苒苒岁除佳树少，行行高处烈风多。世间无若归田好，其奈吾生未老何。",
            "comment": ""
        },
        {
            "title": "次韵马枢密二首",
            "content": "卧听争雨半篙深，晓展芭蕉数尺心。携手方山行乐处，满林松竹翠阴阴。",
            "comment": ""
        },
        {
            "title": "跋东坡墨迹",
            "content": "海外归来衰鬓皤，浩然之气笔嵯峨。富贵不淫贫贱乐，万年千载一东坡。",
            "comment": ""
        },
        {
            "title": "月庵",
            "content": "广寒只欠栽梅树，寄傲何须傍桂林。君尚有庵我无有，不遮明月增边阴。",
            "comment": ""
        },
        {
            "title": "望中",
            "content": "望中惟有山平远，山外更连天泬寥。好着个亭管烟水，夜凉明月举杯邀。",
            "comment": ""
        },
        {
            "title": "槐影",
            "content": "槐影本来惟戴日，蝉声固自未知秋。斜阳薄雨羊归径，冷月横星人倚楼。",
            "comment": ""
        },
        {
            "title": "途问伍",
            "content": "乍雨乍晴寒食候，半花半蕊山礬香。老农甚喜天意好，日暖今年不冻身。",
            "comment": ""
        },
        {
            "title": "用韵吴初邻",
            "content": "沆瀣昆仑未晓霞，霞边何处着瑶花。初邻扁字光穿室，花外何时我小车。",
            "comment": ""
        },
        {
            "title": "此行",
            "content": "此行得得不虚行，两豸雌雄聚德星。忧国爱君吾辈事，嘱君当局唤惺惺。",
            "comment": ""
        },
        {
            "title": "次韵用学礼",
            "content": "跫然诗句慰空虚，拭目科名看到渠。了却科名诗未晚，殷勤圯上一编书。",
            "comment": ""
        },
        {
            "title": "雪后",
            "content": "万木未春先玉蕊，千峰非浪亦银山。雪融毕竟无踪迹，依旧梅花耐岁寒。",
            "comment": ""
        },
        {
            "title": "吟蛩",
            "content": "吟蛩不管兴亡事，舞蝶那分梦觉身。别浦连墙归远客，高山小径过樵人。",
            "comment": ""
        },
        {
            "title": "月明",
            "content": "月明如昼好元农，歌管楼台景色饶。鹤舞琴声相应答，梅花清福共谁消。",
            "comment": ""
        },
        {
            "title": "新安道中",
            "content": "白水黄山天一青，雪梨金柳眼双明。要知来日清明日，请听鹃鸣第一声。",
            "comment": ""
        },
        {
            "title": "次韵胡同年女",
            "content": "吴猛幽闺毓彩鸾，飞琼相约下人寰。第翁年复儿时貌，乞我灵丹驻玉颜。",
            "comment": ""
        },
        {
            "title": "赠梅隐术士张尉",
            "content": "梅仙亦向市门隐，君去市门翻隐梅。贵贱穷通春梦觉，孤山依旧水边开。",
            "comment": ""
        },
        {
            "title": "朗湖道中因见二事信笔二首",
            "content": "屋下种花檐露满，窗前叠石岫云生。春风不解分疆界，本自无心却有情。",
            "comment": ""
        },
        {
            "title": "赠竹溪",
            "content": "子厚有溪浑未竹，徽之有竹不能溪。试问竹溪何所似，风流六逸共标题。",
            "comment": ""
        },
        {
            "title": "千年",
            "content": "千年光景东西汉，一把春风大小乔。坐啸行吟芳草碧，杜鹃时节雨潇潇。",
            "comment": ""
        },
        {
            "title": "呈翁司理名方子擢婺邑",
            "content": "桃李春风山谷酒，河阳桃李更春风。风流建水翁承赞，樽酒论文千载同。",
            "comment": ""
        },
        {
            "title": "与郑婺源",
            "content": "凄凉客舍岸维舟，明月清风古渡头。飞雁不来云欲暮，碧英一树十分秋。",
            "comment": ""
        },
        {
            "title": "旅獒图",
            "content": "戒獒式燕紫阳诗，展画如观作训时。我道非唐无此笔，宋人那解析豪厘。",
            "comment": ""
        },
        {
            "title": "赠张相士",
            "content": "我生丙子自盘空，爱主忧时水注东。愿子相人无软语，莫教人唤密翁翁。",
            "comment": ""
        },
        {
            "title": "次韵马枢密二首",
            "content": "年来闭户学崇深，邂逅论文悦我心。浊酒一杯茶一碗，坐看日影转桐阴。",
            "comment": ""
        },
        {
            "title": "黄菊",
            "content": "黄菊飘零满地金，诗人枉用一生心。木犀满地金英落，消得诗人晓夕吟。",
            "comment": ""
        },
        {
            "title": "赠朱野拙",
            "content": "官样何如野，谋生拙最宜。君门标野拙，篆刻大精奇。",
            "comment": ""
        },
        {
            "title": "默斋壁间竹鹤",
            "content": "琅玕壁上林稍接，彷佛胎仙舞雪翎。欲识主人斋扁意，此君相对不容声。",
            "comment": ""
        },
        {
            "title": "答云甫程文",
            "content": "风将杨柳绿铺地，月画蒲萄架在池。却扇清风嫩凉夜，携筇明月共归时。",
            "comment": ""
        },
        {
            "title": "车中",
            "content": "路平正好坐车中，时有禽声山翠浓。凭轼斜眸看法帖，开帘正面受春风。",
            "comment": ""
        },
        {
            "title": "乐天",
            "content": "乐天歌里商人妇，子美诗中黄四娘。莫向痴人前说梦，世间万事海茫茫。",
            "comment": ""
        },
        {
            "title": "入邑道中三首",
            "content": "天涵地育王公旦，德备才全范仲淹。万世直教悬日月，肯如秋雨谩廉织。",
            "comment": ""
        },
        {
            "title": "风起",
            "content": "风起成文天气好，水清如镜地如钟。师门名节千千载，直与湖山共不穷。",
            "comment": ""
        },
        {
            "title": "送高安辛圣祥谒后林",
            "content": "论相何如只论心，无心无相更难寻。清风独卧羲皇上，床下明朝拜后林。",
            "comment": ""
        },
        {
            "title": "咸淳五年天下都散汉许月卿饮无算醉后吟诗秉",
            "content": "达旦吟诗达旦饮，半生信直半生贫。睡魔犹侮汪梅叟，何况悠悠俗累人。",
            "comment": "【注释】【原题】：咸淳五年天下都散汉许月卿饮无算醉后吟诗秉达旦"
        },
        {
            "title": "九江",
            "content": "满目山川贤否异，对床风雨弟兄同。九江莫作淮西看，记得九江元是东。",
            "comment": ""
        },
        {
            "title": "雪后",
            "content": "青山露出本来面，白雪消融清净身。松树也知修养法，白头翁作少年人。",
            "comment": ""
        },
        {
            "title": "寄张立道",
            "content": "故人华职又为州，当日商量今不谋。捷径终南共惭愧，今人莫遣后人羞。",
            "comment": ""
        },
        {
            "title": "春日",
            "content": "夜雨昼晴花世界，晚风朝露柳精神。花花柳柳春何限，安乐窝中第一人。",
            "comment": ""
        },
        {
            "title": "月庵",
            "content": "羽人萧散月庵深，问月青天无古今。但放虚庵如月样，更教月信在庵心。",
            "comment": ""
        },
        {
            "title": "答云甫程文",
            "content": "一川风月有余地，万顷烟波无尽天，蝶梦笑渠飞绿树，鸥盟了我钓鱼船。",
            "comment": ""
        },
        {
            "title": "二芝兰",
            "content": "一年三季炜煌煌，幽谷无风花自香。香水风声千鹤泪，佳儿未数谢家郎。",
            "comment": ""
        },
        {
            "title": "赠碧鉴相士蒲田林行可",
            "content": "君如碧鉴照英雄，我镜清寒印太空。请向文昌桥上看，碧天提出碧流中。",
            "comment": ""
        },
        {
            "title": "观吴廷玉五云歌书其后而归之",
            "content": "钧天九奏玉皇归，阁皂神驰重叹吁。劝子痴人前莫说，怕渠来讨费分疏。",
            "comment": ""
        },
        {
            "title": "星学",
            "content": "星学精微蒋逸堂，濂溪一赋见行藏。楼高照眼银溪水，万籁无声月印窗。",
            "comment": ""
        },
        {
            "title": "白雪",
            "content": "白雪家家拆蚕箔，清风行行入秧笛。半开犹蕊花情远，久雨初晴禽语骄。",
            "comment": ""
        },
        {
            "title": "雪后",
            "content": "雪浏浏时逢晓日，水粼粼处识春风。天公留取峰头雪，与作人间别样春。",
            "comment": ""
        },
        {
            "title": "有感二首",
            "content": "晴明佳思吟难尽，雨雪愁寒拨不开。天地中间许多事，不应暑往不寒来。",
            "comment": ""
        },
        {
            "title": "访谓阳",
            "content": "舅待甥如待大宾，玳筵致语厚词人。玉堂金马和风月，应有佳篇继后尘。",
            "comment": ""
        },
        {
            "title": "次韵胡梅泷",
            "content": "对梅花每恨匆匆，竟日望断胡梅泷。欲往从之秋水隔，参横月落梦渠侬。",
            "comment": ""
        },
        {
            "title": "贺杨司户庭玉",
            "content": "阳关酒尽不成声，杨柳烟中一棹轻。日暮碧云烟水阔，梅花难寄此时情。",
            "comment": ""
        },
        {
            "title": "茶縻",
            "content": "玉质清绡爱道装，不嫌春暮越芬芳。宋□□□□风麝，空使微材恨海棠。",
            "comment": ""
        },
        {
            "title": "即事",
            "content": "桑枯行行秋又夕，芭蕉叶叶雨和风。古今陵谷休回首，洗眼师门桂影浓。",
            "comment": ""
        },
        {
            "title": "朗湖道中因见二事信笔二首",
            "content": "乌雀逢鸇皆忆凤，鸬鹚遇獭等求鱼。秋风散天无极，清晓冥冥鸿影孤。",
            "comment": ""
        },
        {
            "title": "休休",
            "content": "休休何似禹行水，往往常如宋揠苗。看到五行精妙处，月明溪上竹萧萧。",
            "comment": ""
        },
        {
            "title": "次韵胡梅泷",
            "content": "梦渠处处晓星残，秋水盈盈隔晓山。山外梅泷应秋水，一泓秋月夜将阑。",
            "comment": ""
        },
        {
            "title": "题刘后村所跋杨朴移居图",
            "content": "曾对君王已放还，何须当道把渔竿。使轺将宿人将避，拗折渔竿趕入山。",
            "comment": ""
        },
        {
            "title": "无山",
            "content": "无山平野云天阔，有月高楼烟水微。渴睡车中莺一啭，愁吟路上蝶双飞。",
            "comment": ""
        },
        {
            "title": "人间",
            "content": "人间潇洒柳塘仙，三遣诗来各四篇。安得左螯右杯酒，与君烂醉柳塘边。",
            "comment": ""
        },
        {
            "title": "入邑道中三首",
            "content": "鼎立三才名曰人，分明宇宙为经纶。不就雪虐风饕后，便作岩栖谷隐身。",
            "comment": ""
        },
        {
            "title": "云护",
            "content": "去护轻阴桃柳初，太平无象酒边垆。上元晴景楼台晓，一树梅花并雪予。",
            "comment": ""
        },
        {
            "title": "贺滕推入郡奉祀",
            "content": "谿斋之后未多年，有子亲曾闻性天。助祭此行春满眼，沙明草暖白鸥眠。",
            "comment": ""
        },
        {
            "title": "箫鼓",
            "content": "箫鼓元宵气象豪，拗晴天意亦风骚。怕渠窗外梅花落，永夜吟声不敢高。",
            "comment": ""
        },
        {
            "title": "送徐君何",
            "content": "英雄捧诏出樊笼，抖擞征衣趁晓风。一笑相逢仪知在，明朝秋意满芙蓉。",
            "comment": ""
        },
        {
            "title": "题婺源斋厅",
            "content": "浓淡烟云展画，浅深稿橹水挼蓝。扁舟我欲春风里，鱼鸟依然旧所谙。",
            "comment": ""
        },
        {
            "title": "有感二首",
            "content": "日忽出天将有雪，雨将降地忽无风。阴阳二气循环耳，静入儒生一笑中。",
            "comment": ""
        },
        {
            "title": "赠写梅僧处能",
            "content": "月明窗上老梅癯，我有天然水墨图。笑镣无文知老子，冰绡影里觅林逋。",
            "comment": ""
        },
        {
            "title": "次韵用学礼",
            "content": "章泉姓字馥於梅，宅相相逢亦妙哉。见说章泉诗刻梓，幸分一本洗尘埃。",
            "comment": ""
        }
    ]
}