{
    "dynasty": "宋",
    "author": "彭九万",
    "poems": [
        {
            "title": "界牌铺",
            "content": "地僻人家早掩关，行人忙逐暮鸦还。急风花落隔墙树，暗雨鸟啼何处山。",
            "comment": ""
        },
        {
            "title": "凌波辞赋水仙花",
            "content": "岁芳兮婉冉悲，江空兮兰枻归。人婵媛兮胡来迟，憺风魂兮佩谁思。素衣兮俨黄里，玉襦兮蒙翠被。明波渟渟兮渺愁予，含香怀春兮中心苦。昔遗褋兮今契阔，佇佳期兮窅修绝。幻尘缘兮謇中忧，时既晏兮不可留。汎云軿兮水裔，糺予瑟兮难理。人奚归兮路苍茫，湘有皋兮春绿起。",
            "comment": ""
        }
    ]
}