{
    "dynasty": "宋",
    "author": "刘延世",
    "poems": [
        {
            "title": "鹧鸪",
            "content": "冥冥花朵隔遥山，掠水飞来立钓矶。静处欲留看不足，翠光点破夕阳归。",
            "comment": ""
        },
        {
            "title": "句",
            "content": "舟行明鉴里。",
            "comment": ""
        },
        {
            "title": "句",
            "content": "静室焚香盘膝坐，长廊看画散衣行。",
            "comment": ""
        },
        {
            "title": "种竹",
            "content": "梅蒸方过有余润，竹醉由来自古云。掘地聊栽数竿竹，开帘还当一溪云。",
            "comment": ""
        },
        {
            "title": "翡翠",
            "content": "避人忽起鸣衣桁，掠水飞来立钓矶。静处欲留看不足，翠光点破夕阳归。",
            "comment": ""
        },
        {
            "title": "子规",
            "content": "一声迸裂青山竹，半夜沾残病客衣。还道离於天上去，不知何苦只思归。",
            "comment": ""
        },
        {
            "title": "和孙公索酒",
            "content": "紫貂寒拥鼻，绿螘细侵唇。莲烛当时事，壶头此日春。",
            "comment": ""
        },
        {
            "title": "自题墨竹",
            "content": "酷爱此君心，常将墨点真。毫端虽在手，难写淡精神。",
            "comment": ""
        },
        {
            "title": "水帘",
            "content": "冷筛千嶂雨，寒□一钩□。不放香烟出，长教隔画瞻。",
            "comment": ""
        }
    ]
}