{
    "dynasty": "宋",
    "author": "朱翌",
    "poems": [
        {
            "title": "告春亭诗",
            "content": "东皋有佳致，中夜雨一犁。喜笑作春声，梦块青欲齐。浅濑发清响，陈根出新夷。红情颜未破，翠颦眉人低。练巾已堪岸，藜杖始一携。殷勤遗好音，胡庐来劝提。",
            "comment": ""
        },
        {
            "title": "金秀轩诗",
            "content": "金秀皆垂颖，山园特有光。牵牛高晕碧，滴露小匀黄。老读离骚传，儿寻急就章。杜门观化物，吾得傲羲皇。",
            "comment": ""
        },
        {
            "title": "以灵寿杖寄汪内翰",
            "content": "一枝灵木坚多节，千里逢人寄永州。赐出汉宫尊子夏，封当大县庆邳侯。衡山云散迎归骑，湘浦春晴更顺流。欲往从公无羽翼，请携上座别愚丘。",
            "comment": ""
        },
        {
            "title": "句",
            "content": "无人马为二，对饮月成三。",
            "comment": ""
        },
        {
            "title": "八月十三夜与张检法泛武溪",
            "content": "川净波平五板舟，天开地辟一轮秋。白银国放黄金色，宫锦袍添紫绮裘。坐久星河挂璎珞，夜深风露走珠旒。人间意适须乘兴，我是闲人更自由。",
            "comment": ""
        },
        {
            "title": "戏事",
            "content": "相逢多戏事，聊以度长年。间出诗联句，时因酒合钱。歌狂无所择，棋胜亦欣然。龌龊好苟礼，逡巡不敢前。",
            "comment": ""
        },
        {
            "title": "三月旦行园",
            "content": "我柳已飘絮，我笋亦上竹。雪毡密盖地，犊角横入屋。兹辰略行园，喜色动眉绿。炎荒异中原，气候少清淑。一日具四时，旦暮迹寒燠。而我於此间，兀若蚕上簇。但爱草木长，遂使杖屦熟。喜甚得小诗，意断语不续。尚可羊保和，不用唐衢哭。诸公幸无事，来不待休沐。床敷三百棋，胜负任反覆。",
            "comment": ""
        },
        {
            "title": "邓提举留诗南华予后五日入山次韵",
            "content": "有句谁知李似阴，好奇仍许杜犹岑。后期五日来圯下，面壁九年参少林。瘴鬼安能惊鹤众，地灵何敢着狐任。雷车电炽中宵起，看取龙工济物心。",
            "comment": ""
        },
        {
            "title": "晓出",
            "content": "浩荡乾坤晓，凄凉客路穷。小舟轻劈浪，宿雾密糊空。累重苦无饭，时危甘转蓬。但闻淮上贼，不敢视江东。",
            "comment": ""
        },
        {
            "title": "江上待客不至",
            "content": "烟雾蒙蒙远岫埋，沙边特为小徘徊。行人又向去处去，客子未知来不来。诗似芙蓉临水出，人如杨柳待风开。何时见此消愁眼，更责后期倾玉杯。",
            "comment": ""
        },
        {
            "title": "送苏判院赴江东辟",
            "content": "春风桃李正开花，客路江山亦可嘉。白鹭洲前浪山起，乌衣巷口夕阳斜。一星终矣君重往，四壁萧然我独嗟。元佑子孙今用尽，如公岂合在天涯。",
            "comment": ""
        },
        {
            "title": "题日涉园诗",
            "content": "一叶黄时秋气清，三山转处大江横。禽鱼自有亲人意，草木皆能识履声。晴望高崖寻李愿，酒行半道致渊明。将诗与结江山好，他日来游分不生。",
            "comment": ""
        },
        {
            "title": "戊辰元日到南华诗",
            "content": "清晓匆匆贺岁归，又随微雨渡曹溪。祷晴原见五色羽，揭户方占一日鸡。沙水半摇新略彴，云烟深护古伽黎。曹源激水仍过颡，桃李无言下有蹊。",
            "comment": ""
        },
        {
            "title": "颜鲁公画像",
            "content": "结刍续体祭中丞，鬼质何为苦见嗔。千五百年如烈日，二十四州惟一人。朝衣视坎趋前死，羽服行山即此身。赖有区区张孝举，直言惊倒汉廷臣。",
            "comment": ""
        },
        {
            "title": "送崔若砺令源",
            "content": "双凫飞出九重关，带得中原气象还。抵死欲留之子住，吹笙要伴老夫闲。草荒白鹤峰前宅，云散黄龙洞口山。茉莉素馨闻已熟，妙香从此剩熏班。",
            "comment": ""
        },
        {
            "title": "輶归自五羊得承可旧诗一编书其后",
            "content": "君不见香山居士居洛阳。远借五寺收文章。又不见巢父诗卷何所藏，留之天地同久长。铸金琢石非不强，金流石泐不可防。以人传人策甚良，世人雇未知其方。我昔宦游凌大江，年少从君璧一双。胜时一咏同一觞，颇亦自愧抢榆枋。劫火不肯留青囊，日往月来心不忘。大儿南归自五羊，袖中乃有万丈光。伏而读之喜量，重到虎踞龙盘乡。今年贡舶早放洋，明珠大贝光溢箱。答赐不敢烦吾皇，原得君诗归献王。",
            "comment": ""
        },
        {
            "title": "谢人惠浅滩一字水图",
            "content": "风行水上初如织，任使荡云高活日。屏翳歇去冯夷归，本体湛然无损益。风本无形不可画，遇水方能显其质。画工画不不画风，水外见风称妙笔。清泉道人乃了此，笔下渊源心自得。斜斜一字浅可揭，渺渺横滩晚尤急。规模上继蜀两孙，妙处直度吴诸戚。老夫老矣不观澜，但爱漪涟才咫尺。面墙注目风萧萧，渔浦西兴待晚潮。纵贫那肯拆波涛，还渠并州快剪刀。",
            "comment": ""
        },
        {
            "title": "简范信中",
            "content": "天下皆闻公子贤，轻裾长袖更争妍。青春自向东山好，下客空怀代舍迁。生活不甘诗冷淡，年光专用酒留连。直须万里骑黄鹄，俯仰安能在一椽。",
            "comment": ""
        },
        {
            "title": "雪见羞",
            "content": "白如白雪复何加，岂有寒英胜六花。真是岭南稀见雪，花光胜雪喜无差。",
            "comment": ""
        },
        {
            "title": "遣兴",
            "content": "衡门秋到总堪悲，荷折蒲荒不整齐。但喜风前无立豹，亦知砌下有蹲鸱。吾徒老矣成何事，生理茫然更久稽。清净无风天雨已，山前山后且扶藜。",
            "comment": ""
        },
        {
            "title": "竹枕",
            "content": "方床洗湘斑，夏簟织蕲笛。谁与同卧起，青妓院甚相得。嘉哉直节君，契分近愈密。深林捕猫头，乃复枕上膝。直从无热天，径下清凉国。早晚报平安，一觉我自适。梦中从我游，子猷推第一。",
            "comment": ""
        },
        {
            "title": "陪董令升西湖阅竞渡",
            "content": "驰波斗舰疾轻鸿，歌鼓喧天保岁丰。直面北风吹雨过，卷帘斜日照楼红。吴儿戏水用长技，太守行春如醉翁。社稷中兴岂无日，群鱼跃水正飞空。",
            "comment": ""
        },
        {
            "title": "素馨",
            "content": "众香发越充南溟，梅花脑冰水弄沉。露积旃檀薪降真，薰陆光射琉璃缸。山川草木一天芬，素质如玉备众馨。乌髻粤女娇满簪，上官置酒结盖缨。余波润泽龙涎春，北走万里燕赵秦。骚人尚尤楚灵均，何为不入离骚经。",
            "comment": ""
        },
        {
            "title": "寄范伯达",
            "content": "薰风永日一帘垂，剥芡从容待晚炊。举白且看边引满，汗青肖和叹无期。昼思夜梦人非远，客附书来喜可知。千里与公供一笑，何时相遇战低棋。",
            "comment": ""
        },
        {
            "title": "乞双峰山频婆果",
            "content": "我昔南游三眼国，逢人一笑启丹唇。只今重到孤峰顶。依旧丹唇一笑新。",
            "comment": ""
        },
        {
            "title": "初到曲江六首",
            "content": "度岭三百里，携家五六人。卜居依古寺，爱日向初春。时有逃虚喜，端无去客嗔。团栾何所作，不寐守庚申。",
            "comment": ""
        },
        {
            "title": "喜雨欲行园",
            "content": "南风转北遂为霖，倒掩书帷坐累茵。洗沐江山三尺雨，庄严天地十分春。猿吟鹤舞图双引，酒社诗坛待五申。说我小园增秀润，便思徐步转城{闰去王加堙去土}。",
            "comment": ""
        },
        {
            "title": "南华书事诗",
            "content": "万木杉从一寸栽，参天次第可推排。他年空翠桥边路，来选承天八柱材。",
            "comment": ""
        },
        {
            "title": "寄婺州欧卿德孺",
            "content": "醉翁遗迹遍江湖，何事东游不到吴。遂使山川有遗恨，却看孙子步清涂。沈郎带减传千古，婺女星高近六符。簪笔便当归从上，盖蓝鞍锦照天衢。",
            "comment": ""
        },
        {
            "title": "句",
            "content": "天气未宜且住，风涛如此亦安归。",
            "comment": ""
        },
        {
            "title": "分水县舍夜遇大雪",
            "content": "挥扇解衣真早计，果然一夕变春阴。屋头瓦裂风掀户，床上珠跳雪满衾。我自不妨高枕卧，人今更有惜花心。此行特地非乘兴，明日扁舟兴亦深。",
            "comment": ""
        },
        {
            "title": "韩干二马图",
            "content": "飞龙翔麟夜不关，房星之精下人间。一鸣堕地势千里，四十万匹中如山。皇天生此意何在，天意在平百蛮。百蛮款塞皆稽首，干戈包尽於菟斑。剪成三鬃代官字，濯之太液登王闲。紫坛谒天五使出，玉辂扶日双轮还。宝鞭不用绣鞯稳，扇筤前开曲盖弯。方知徐行备天仗，绝胜疾走周人寰。开元距今四百载，人物风流无一在。如何两骥今何尚存，好手传神能不坏。请从此画究规模，便见当时似三代。",
            "comment": ""
        },
        {
            "title": "送范漕子仪",
            "content": "乃公乃祖帝王师，勋在周家日月旗。德盛固宜长有后，材高如此用何迟。五更雨脚方收绝，六月云峰正出奇。好去加鞭度梅岭，及时功业继前规。",
            "comment": ""
        },
        {
            "title": "送杨亨仲还建康",
            "content": "湖海重相面，干戈早脱身。亦知怀琰琬，宁肯就风尘。船泛东吴夜，梅寻故国春。毛锥有持护，如子岂长贫。",
            "comment": ""
        },
        {
            "title": "题孙倅面山轩诗",
            "content": "举头直北看青山，低头真下觑黄卷。黄卷辛勤有时厌，青山於人保不变。山作主人我为客，主人看客长不倦。今代风流漱石公，吏事直以儒雅缘。一丘一壑在胸中，尘土污人聊举扇。开门抆拭旧题傍，坐与乌经通一线。近因秋雨骋此君，更倚岁寒为外援。贱子与世多背驰，只有青山存半面。莫嫌剥啄时扣门，要是绨袍故人恋。",
            "comment": ""
        },
        {
            "title": "天申节诗",
            "content": "南来欣遇千秋节，北向空驰万里心。永日清风吹古寺，一杯聊见祝尧深。",
            "comment": ""
        },
        {
            "title": "观乌龙山瀑布",
            "content": "五老峰前三峡桥，不论时节听飞潮。那知冷落穷山时，忽见晴空练一条。",
            "comment": ""
        },
        {
            "title": "初到曲江六首",
            "content": "灯火光元夕，歌呼亦尽欢。欣闻雪霏白，愁失荔垂丹。老酒莲花曲，甜鱼藿叶盘。万金书若到，便可解忧端。",
            "comment": ""
        },
        {
            "title": "投壶",
            "content": "谁可忘忧慰寂寥，夏长惟以一壶消。坐中皆欲从多马，妙处何妨不绝枭。幸郭滑稽无事日，将遵取士中兴朝。诸公有意来偿进，贳酒何妨为解貂。哨壶枉矢乐初筵，列坐分曹看仅传。龙跃隼飞惊背手，云开电击笑通天。齐侯晋侯夸酒肉，鲁鼓薛鼓排方圆。何事吾人无一事，竹床高卧听铮然。五扶新拓室中筵，列算姑从旧制传。百发纵横惟所命，一时胜岁岂非天。功成只许全为上，手熟犹如左画圆。卜昼未厌仍卜夜，铜盘高捧烛花然。三代遗文叹寂寥，考评今古得愁消。中行穆子虽争隽，司马温公不贵枭。鈇钺他年专将阃，羽仪从此冠天朝。倒囊剩欲陪宾戏。零落空余一弊貂。",
            "comment": ""
        },
        {
            "title": "有惠新酱及酒者",
            "content": "拾遗久住浣花桥，生理谁能济一毫。携酱藉糟来过我，故人惟有孟仓曹。",
            "comment": ""
        },
        {
            "title": "游玉泉",
            "content": "款段寻山不著鞭，每逢佳处且周旋。生无一字夸金谷，喜与诸公会玉泉。雷转正喧三级浪，绅垂直自九重天。有能庚伏留终日，大胜朝堂食万钱。",
            "comment": ""
        },
        {
            "title": "观诸公打马诗",
            "content": "酒酣侑坐展博局，分曹并进角马足。过关验齿出天衢，入关未掩绕日轴。十骥并驱纵来往，一将折箠制起伏。击前叠后看腾骧，避堑守狭良局促。缓时秘若出门殿，妙处正须蚁封逐。孙膑能令田忌胜，诸人徐贺塞翁福。障泥在前解则行，杜蘅可采带宜速。莫疑檀溪坠三丈，终使青云成一蹴。吾家款段乃如狗，敢上夷涂陪骥騄。但能书与尾而五，未免以策数曰六。归欤秋满华山阳，苘麦倍收连苜蓿。",
            "comment": ""
        },
        {
            "title": "送果州邵公济分韵得其字",
            "content": "蓬莱清暑按行归，却向西南万里驰。郡继尊君家有法，学传乃祖世无师。曹刘墙短自今日，班马香浓如昔时。青士在旁知别语，夕阳回首更凄其。",
            "comment": ""
        },
        {
            "title": "重阳不见菊次诸公韵",
            "content": "西风吹露斝，晴日驾香舆。羡彼根茎茂，怜予齿发疏。功成身老健，重味笑轩渠。甘谷谁能汲，瓶{婴去女加瓦}走莫徐。",
            "comment": ""
        },
        {
            "title": "示同会",
            "content": "无奈春寒老不禁，喜看晴日上窗棂。群花半露乾坤巧，百刻平分昼夜停。拄杖有时挑菜甲，桔槔无复问畦丁。逢春不出何为者，众醉谁知可独醒。",
            "comment": ""
        },
        {
            "title": "正月十一四日西湖留别同舍",
            "content": "背淮辕楚过三吴，铁轴膏轮每疾驱。千里未能归北客，一觞来此别西湖。门门灯火动今夜，步步溪山迎故吾。明日归潮君看取，浪花堆里啸樯乌。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "囚山无他谋，治生出下策。载之百漏船，吹以无孔笛。一饱久定矣，誓不为欣戚。家山天一方，何地休行役。天真调伏予，中岁遭远谪。养成一牯牛，露地见纯白。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "春游",
            "content": "久不出门心已灰，佳晴作意苦相催。莺花世界共游戏，竹石弟史仍往来。心有所之无远近，兴虽已尽更徘徊。江边渔父伤时切，得遇郎君笑口开。",
            "comment": ""
        },
        {
            "title": "八月十四夜对月效李长吉",
            "content": "雨江洗出揉蓝天，结璘下铺白玉筵。尾箕斗牛珠一穿，连晖接影堕我前。整襟危坐天地默，不知夜漏下几刻。飞萤一点从外入，白露下湿桂子香。蓝桥云英正卖浆，金盘荔枝龙眼双。",
            "comment": ""
        },
        {
            "title": "方提干有端石砚池狭不能容不予携以归令匠者",
            "content": "端溪有石紫玉润，未遇良工失追琢。眇哉池面劣容指，水至不能容一勺。潜山道人请归治，要使墨池少开拓。每烦健步远来徵，事必不然空臆度。子如不忘一块顽，予亦敢负千金诺。会令合浦看还珠，岂忍荆山长抱璞。一毫不敢我非有，万顷难量子宜学。闻道年来好说禅，初机最忌多贪著。认为已有已大谬，久假不归非爽约。均之在此犹在彼，弟史四海何曾各。笑倾万斛付江流，所有尽空心境廓。请对使者一斧碎，与公少解贪痴缚。",
            "comment": "【注释】【原题】：方提干有端石砚池狭不能容不予携以归令匠者之疑其不返也书来见督以诗解嘲"
        },
        {
            "title": "冬至后三日与罗楚入倅厅两松下梅花盛开取酒",
            "content": "老松鳞甲待拿云，俯视梅花意亦亲。粉色上参冬岭秀，虬枝下挽越溪真。乘闲到此能终日，与我来游尽可人。今代华光古韦毕，生绡一幅两传神。",
            "comment": "【注释】【原题】：冬至后三日与罗楚入倅厅两松下梅花盛开取酒酌石台上思得名手作松梅图"
        },
        {
            "title": "十月旦读子美北风吹瘴疠羸老思散策之句初寮",
            "content": "中夜念凉天，搔首坐待旦。北风鸣屋角，此怀忽凄断。儿曹计伏腊，极力供井爨。忆昔冬来南，骨肉遣星散。念兹岂人为，稍定理丝乱。呻吟裘氏地，皆是儒与缓。往语执金刚，勉力守门闬。倒囊留一钱，且免用鞭算。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "句",
            "content": "客来切勿令观此，薏苡犹能困伏波。",
            "comment": ""
        },
        {
            "title": "竞渡示周宰",
            "content": "英英屈大夫，遗骨沦湘湄。楚人念何深，叫空冤水妃。虽无些词招，雇有饶鼓悲。忆昨上已日，纵观金明池。突殿隐负鳌，长桥低卧蜺。诸公贵人来，珠幢绀幰随。两军各气焰，万楫生乐队辉。龟鱼戢影避，虎龙挟翼飞。想当大军后，益觉游子稀。况我中兴君，高拱绝宴嬉。羁人老淮楚，古寺临长溪。节物亦撩人，风俗自随时。信来两舴艋，规模具体微。邑人我丰年，聚观眼不移。捐金赏先至，顿足助绝驰。在昔攻战具，今但娱群儿。因而语兵法，可以威四夷。八宝水中央，大海压左圻。其中樵剽奸，连舰扬鼓旗。先事能预防，在易则见几。作诗示周郎，赤壁有成师。",
            "comment": ""
        },
        {
            "title": "黄守不饮茶",
            "content": "宾客相传无水厄，欣然脱屐上公堂。涤烦疗渴名虽著，瘠气侵精暗有妨。梦寐无忧眠可熟，清虚自积体尤强。樵青竹里管何事，侧听杯行供暖汤。",
            "comment": ""
        },
        {
            "title": "次韵重令升四咏·寻幽亭",
            "content": "帝遣银河下太微，余波散绕野人扉。此行步步有佳处，盘礴孤亭试解衣。",
            "comment": ""
        },
        {
            "title": "雪霁捕鱼图",
            "content": "群全何日举舟师，玉海瑶山欲霁时。正是严冬当设脍，老翁香饭必先炊。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "戏语陇头子，与若本等夷。朱紫强包裹，本非我所宜。失脚落番山，杳杳随风吹。将买二顷田，树以枳棘篱。还我本来面，度今正其时。此策我自决，欲问其从谁。譬彼沈疴人，忽然饮上池。穷命可抵虎，宁畏山林魑。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "寄叶应之",
            "content": "人老江湖外，官拘簿领缘。剧谈尝共夜，好句得先传。行李无他阻，朝廷有阙员。相逢一笑喜，已种玉为田。",
            "comment": ""
        },
        {
            "title": "送砚与周宰",
            "content": "巧匠斲山取山骨，媪神拱手不敢惜。因隆作防洼作池，以金为声玉为质。藉以绨衣便契携，置之乌皮长拂拭。忆昨随计西入关，太学三年同寝食。晨昏缀缉困蝇头，岁月磨研取鸡肋。时来偶题千佛经，吾自无功子何得。只今懒慢大可笑，身外了然无一物。经时不脱管城帽，子宜不赐汤沐邑。我今容子乞身去，却到安宜宰君室。宰君真是潇洒人，文章机杼乃自出。陈玄毛颖费追呼，子坚而厚宜比德。从兹去给上方札，便当入珥螭{左土右幻}笔。切勿劝草封禅书，亦莫上献开边策。雇君发明错与谊，昨奏条画今所急。忠言谠论闻四方，砚乎汝为不失职。",
            "comment": ""
        },
        {
            "title": "送郑公绩赴试金陵",
            "content": "君到洗沐已，蜡屐款北山。吾祖山中人，凛然千载颜。其旁马鬣封，近去龙衮间。通鉴恰施行，新经宜少删。世上有公议，渠自明忠奸。物情有报复，天道则好还。",
            "comment": ""
        },
        {
            "title": "闻邻舟琵琶",
            "content": "樯乌逐风不停飞，尾燕掠水东复西。蛮弦金拨窍私语，行富转头声更悲。扰扰云吹宝鬟绿，新妆半隐朱帘曲。无限柔情指下生，谁道弹比不如竹。谷儿指法来帝城，曹供奉传新曲名。香山居士家有此，何况更闻上声。路转溪回双橹咽，弹尽胡笳十八拍。山头日落暮潮平，一带荷花自秋色。",
            "comment": ""
        },
        {
            "title": "顷入南华僧仲有诗为次其韵仲欲见予诗集",
            "content": "促驾难求马一寻，行缠快走任山深。上方首入文公谒，小语能披逸少襟。三尺盆池清照影，五更窗月默传心。更烦细看门前水，昔日西流何似今。",
            "comment": ""
        },
        {
            "title": "次韵傅丈见寄",
            "content": "到处能行到处藏，饭余挂钵解茶囊。不缘头上五分白，始与人间万事忘。一介远劳询近日，十年如此住南荒。只今已是交游绝，不问比邻不择乡。",
            "comment": ""
        },
        {
            "title": "石斛栽莲",
            "content": "数夕一梦吴淞江，两桨飞度荷花乡。刳中山骨泥数斗，趁雨屈盘三节藕。镜面光寒溢井花，四雇无人下渴鸦。老翁真个儿童似，我非韩公亦儿戏。绿茎亭亭忽独立，帘疏不隔香直入。宛若船舫坐促膝，遂使江湖在方尺。虽无太华藕如船，定有庐山房似笠。",
            "comment": ""
        },
        {
            "title": "次韵俞路分见寄",
            "content": "龙尾道南初见子，炯如玉玉笋出瑶林。别来东海记三浅，歌罢武溪同一深。后五日看真得力，前三语且更留心。平生著手枯桐上，会有人能识此音。",
            "comment": ""
        },
        {
            "title": "初到曲江六首",
            "content": "草断城头路，春未履屡穿。雨余峰染黛，云出岭垂莲。眼傍青林转，愁来白鸟边。中原好消息，问取此江船。",
            "comment": ""
        },
        {
            "title": "游紫微洞",
            "content": "堂堂胜境久潜幽，经始耡荒用我谋。日照洞门开户牖，霜飞暑路索衣裘。鞭笞鸾凤天将近，弹压山川酒不休。大费骚人题品力，薜萝俱挽入雕锼。",
            "comment": ""
        },
        {
            "title": "蔡倅羔羊斋",
            "content": "尽输精白承休德，政用诗书造太平。略为周家推在位，太颠闳夭散宜生。",
            "comment": ""
        },
        {
            "title": "句",
            "content": "昔时桐溪汉九卿，家在淮南天一柱。",
            "comment": ""
        },
        {
            "title": "延祥寺手植竹有甘露",
            "content": "穰穰天酒被修篁，的皪枝间日射光。岂为炎荒多热恼，故教灌顶作清凉。",
            "comment": ""
        },
        {
            "title": "径山白虎寺诗",
            "content": "绕郭寻好山，直北得睹径。一重复一掩，间度略知名度峻。溪声出左方，环玦步相应。万木俨扶持，四山拥清润。高疑星可摘，况乃斗之分。诸分恨到晚，六月宜问信。颇闻开山老，说法起众病。坐受於菟降，了不怀寸刃。山僧诧神通，辩口纷若磬。我岂必胜哉，渠自有佛性。",
            "comment": ""
        },
        {
            "title": "次韵书事",
            "content": "熙宁事作崇宁样，嘉佑政为元佑师。但得至诚行号令，坐令风俗似当时。",
            "comment": ""
        },
        {
            "title": "有感",
            "content": "退之传毛颖，步骤过迁固。当时不入眼，怪笑且惊怖。柳州极不平，裁书细说喻。浮云蔽两曜，凭虚亦暂驻。何伤黄道行，终古行元气聚。呜呼古今一，吾其秘缃素。",
            "comment": ""
        },
        {
            "title": "过秀野亭观赵昌花",
            "content": "牡丹酴醾送春归，南风亦复吹戎葵。青女不瘦芙蓉肌，雪中山茶火争辉。此开彼落相背驰，安得坐隅皆见之。剑南老人来解衣，好手不免如徐熙。萧然四幅十二枝，规模一出众史卑。妙处天授非人为，右军字画少陵诗。后来纵好难并驰，传观左右识者谁。爱画入骨一痴，惜哉不犹坡谷题。何妨扰扰俗眼疑，秀野前后花成帷，按图求之君自知。",
            "comment": ""
        },
        {
            "title": "喜雪",
            "content": "嘉瑞真成一旦逢，寄笺天下托鹏风。分无侑坐歌眉绿，全有挑蔬冻指红。画史莫传飞舞热，诗人俱尽琢磨工。此间不见乾坤妙，妙在竹扉山崦中。",
            "comment": ""
        },
        {
            "title": "石芥",
            "content": "古人重改阳成驿，吾辈欣闻石芥名。风味可人终骨鲠，樽前真见鲁诸生。",
            "comment": ""
        },
        {
            "title": "雨后告春亭饭客亭下荷花皆为酿家入曲久雨颓",
            "content": "半夜檐声挟北风，平明贺雨走诸翁。山人起向水亭坐，野膳不求行帐丰。曲蘖有得莲不死，藩篱无阙竹成功。闲中自有闲生理，促办牛衣戴此公。",
            "comment": "【注释】【原题】：雨后告春亭饭客亭下荷花皆为酿家入曲久雨颓垣方议栽竹代之"
        },
        {
            "title": "示叶令",
            "content": "舟楫三吴客，江湖二月寒。交情元自淡，酒味莫嫌酸。日者坐何事，君乎能自宽。不来同一醉，何以解忧端。",
            "comment": ""
        },
        {
            "title": "予居曲江五年今岁又暮慨然有感",
            "content": "坐对研旁峰，卧阅屏上山。一事不挂心，万病方穷源。吾君礼南郊，吾母望北还。一岁几得书，五年阙问安。是自取之乐，尚复何所言。手种庭下梅，花开聊喜欢。系日既无术，缩地良独难。",
            "comment": ""
        },
        {
            "title": "次韵李令",
            "content": "青云独上肯随群，遇我真成数面亲。未许儿童骑竹马，且看土偶笑桃人。弟兄酬唱诗无敌，宾客过从德有邻。世味傥教如嚼蜡，便能调鼎识甘辛。",
            "comment": ""
        },
        {
            "title": "大雪",
            "content": "汉时长安雪一丈，少陵有诗不吾诳。今年广陵雪一尺，忍寒长作缩龟状。从来穷巷说多泥，自是泥深劳拄杖。闭门不出动经旬，出门无路将可向。故人乃遗咫尺书，远祝长须问无恙。湿薪如桂米如珠，有突不黔旦逾望。但携古鼎烧黄连，香穗流珠凝碧帐。崷崒窗间石数峰，气凌太华嵩衡上。黄杨冬青压余滋，碧幢羽盖排仙伏。蒿庐赖有此清绝，兴来可用山阴访。飞鸿似带燕山书，重冰怕结黄河浪。玄冥得意愈自娇，岁律回春未全壮。吾君曲轸天下寒，语到三军真挟纩。自怜难备绝域使，规模但可山中相。起来举手祝羲车，何日篦开眼障。",
            "comment": ""
        },
        {
            "title": "寄题竞秀亭",
            "content": "吴山越岭老於行，何地诛茅寄此情。直使浮云无一点，千岩应接始分明。",
            "comment": ""
        },
        {
            "title": "有惠益母粉及当归者",
            "content": "多病年来叹早衰，试凭草木为扶微。关心药裹知多少，系肘方书识是非。曾子定应怜益母，曹公端解寄当归。从今洗面饶光泽，血气仍充旧带围。",
            "comment": ""
        },
        {
            "title": "冬至后雪夜",
            "content": "腊前梅蕊未斜横，至后醅香试满觥。过眼文书开数叶，打窗风雨又三更。闭门高卧直差易，拥鼻微吟何似生。稍取湿薪供热弄，住山如此不多争。",
            "comment": ""
        },
        {
            "title": "谢邕倅寄佛面杖",
            "content": "自得闲居乐，欣闻隐具来。杖头观佛面，掌内化龙才。行变黄金色，依然满月开。从今不妄出，留上妙高台。",
            "comment": ""
        },
        {
            "title": "岁乙丑余年四十有九矣因诵太白四十九年非一",
            "content": "南来不赢粮，随身一竿竹。四年钓曹溪，溪水香可掬。求方驻隙驹，辟谷起黄独。五十止欠一，何地可归宿。今晨祖师前，一掷杯珓卜。去以六月息，来期七日复。往事一局棋，信手不必覆。吾生行休矣，自此生处熟。",
            "comment": "【注释】【原题】：岁乙丑余年四十有九矣因诵太白四十九年非一往不可复之句次其韵"
        },
        {
            "title": "次韵书事",
            "content": "圣朝始悟文章弊，大霈首更诗赋科。白苇黄茅供一扫，英豪人物未消磨。",
            "comment": ""
        },
        {
            "title": "送张巨山",
            "content": "天方六月暑，君有千里行。相从苦不款，惜别难为情。发轸子胥山，落帆石头城。火云午尤奇，水风晚更清。辉辉萤自烛，嘒嘒蝉争鸣。今代太史氏，昔者兰台英。人如晋宋间，诗与颜谢并。吾君志恢复，求士出至诚。玉堂紫微省，待子来经营。",
            "comment": ""
        },
        {
            "title": "王令收桂花蜜渍埳地瘗三月启之如新",
            "content": "桂花老月窟，堕地散金蕊。长忧风雨余，失此香旖旎。抚树三叹息，留花姑少俟。枕中有仙方，解使香不死。蜜蜂喜输粮，余润犹渐靡。瘗深阅三月，发覆验封玺。虚堂羽新观，博山为频启。初从鼻端参，忽置秋色里。氤氲缥缈间，可以降月姊。自兹闻四时，何止名七里。",
            "comment": ""
        },
        {
            "title": "大历寺遇风",
            "content": "舟绝清江系老榕，杖藜小住翠阴中。萦青缭白千山日，骇绿纷红万窍风。足倦要休怜地僻，心闲无事见春工。回塘大有田田叶，索酒来倾碧玉筒。",
            "comment": ""
        },
        {
            "title": "万竹亭",
            "content": "气禀元轩玉立身，露幛烟纛晓初匀。一时顿有七贤集，千亩今余万个春。能惟风流夸后日，政缘名篆得斯人。寂寥不见平安报，只有东风为扫尘。",
            "comment": ""
        },
        {
            "title": "点绛唇",
            "content": "流水泠泠，断桥横路梅枝亚。雪花飞下，浑似江南画。白璧青钱，欲买春无价。归来也，风吹平野，一点香随马。",
            "comment": "【注释】这首词另题为“雪中看西湖梅花作 ”。作者雪中游湖观梅，雅兴不浅。他看到了一段画意，又赏到几分春意，信手拈来似的作成此词 ，“不为雕琢，自然大雅 ”（《词林纪事》卷九引《词苑》）据说朱敦儒拜访作者之父不遇 ，于几案间见此词 ，遂书于扇而去（陈鹄《耆旧续闻》）。由此可见它为人所爱赏。上片写作者看的画面，其中渗透春意。虽然“春”字出得很晚，但第一句“流水泠泠 ”，如鸣佩环的描写，已全无冰泉冷涩之感，从而逗漏出春的消息。由闻水声过渡到看梅花，是渐入佳境的写法 。“断桥横路梅枝亚 ”，断桥名段家桥，在孤山路上，而孤山梅花极盛 。梅枝横伸路上，相倚相交 。这里的“横”、“亚”二字，俱重空间显现，已具画意。而梅之异于百花，在其傲干奇枝，迎霜斗雪之姿，故卢梅坡诗云“有梅无雪不精神 ”（《雪梅 》）。可见三句“雪花飞下”绝非凑句，而是用来烘托梅花神韵的笔墨 。“飞下”二字写出江南雪的特点，是静谧无声的雪花。它成灯词中盛开的梅花生动的背景。至此，读者已产生“人在画图中”之感 ，“浑似江南画”一句恰如其分地道出这种感受。“日暮诗成天又雪，与梅并作十分春 ”。下片写出了作者感悟到的春意和赏梅回来其乐也融融的心情。处在隆冬的人，会特别觉得春日可爱，那真是有钱难买的。“白璧”乃贵重玉器，“青钱”乃通用货币。不管是专钱，或是价值连城的白璧，都是有价的。而春天却是“无价 ”的。“ 白璧青钱”二句，隐有深意，读者须细细体会。那就是“春无价”又意味着“清风明月不用一钱买 ”（李白 ），欲买不来，来的不是买的。下句“归来也 ”，三字大有意味。如果用“归去也”三字，那就只能理解为赏梅者兴尽而返。但“归来也”，既可作词人游过归来讲 ，连上句也可作“春”已归来讲，这一点很关紧要。能体会到这一层，则末二句“风吹平野，一点香随马 ”，便全是“春风得意马啼疾”之感了。“一点香随马”，造句清新俊逸，它既使人联想到“更无一点尘随马”和“踏花归去马蹄香 ”。然而“马蹄香”只能是春深之境，而“一点香随马”确是早春之意。那暗香紧随的情况，非梅莫属。人的心情如何，这里已不言自明。通过分析可知，此词“自然”“不事雕琢”，而且作者在驱遣语言有很强分寸感。用意十分，但在措语时，他只肯说到三四分；由于造句考究而富于启发性，读者领略到的意趣很丰富的。词的上片主景语，下片纯属情语。不管是写景抒情，都用疏淡笔墨，空白较多，耐人寻味，有如一幅写意的水墨画，同咏梅题材相称。"
        },
        {
            "title": "送郑公绩赴试金陵",
            "content": "孤城挟龙虎，盘礴纳万角。冯夷遵节制，旦暮过稽颡。君今搦寸毫，意与孤鸿往。雄豪揽千古，光彩发万丈。忆昨吏三年，到今余梦想。古寺壁间名，劳君拂蛛纲。",
            "comment": ""
        },
        {
            "title": "题程干燕公山水",
            "content": "电眼观山老更真，能分天造一层层。直须擘华尊瀛手，始解铺张入剡藤。",
            "comment": ""
        },
        {
            "title": "题蒋山草堂",
            "content": "俯仰之间迹已尘，重来屐齿藓痕匀。晚菘早韭有真味，夜鹤晓猿无故人。万一可偿他日原，再三须卜此山邻。北山大士乃吾祖，烝蕙肴兰长荐新。",
            "comment": ""
        },
        {
            "title": "月下对白菊",
            "content": "诗人月下见梅花，著力形容极口夸。若使月明中见菊，欲将何语为褒嘉。",
            "comment": ""
        },
        {
            "title": "端午登郡城得白菊一枝",
            "content": "天外飞云结晚阴，城头清吹度虚襟。江山已定南居计，鱼鸟休撩北去心。菊早有花千叶嫩，薄香酿酒十分斟。归来卧听黄昏雨，与我尤亲一布衾。",
            "comment": ""
        },
        {
            "title": "句",
            "content": "时过汤饼客，共破侯琛。",
            "comment": ""
        },
        {
            "title": "喜雪",
            "content": "待雪多年久未逢，兹辰如望故人风。稍添松顶三分白，独露蕉心一寸红。泥尾可能留雁使，豚蹄何敢谢龙工。不如借取公家氅，着向飞楼缥缈中。",
            "comment": ""
        },
        {
            "title": "谢方务德惠粟麦",
            "content": "投闲闭门且稳坐，动辄有碍天难测。钱神不肯赴招要，疟鬼乘时作寒热。要之贫困真我道，一一为向儿童说。山中宿麦旧为农，缸无储粟今何拙。甑尘不扫爨未烟，米尽自从仁祖索。元英之孙陈义高，急遣樵青分粟麦。细舂落落簸珠圆，退磨纷纷飞玉屑。粥香恍若在僧坊，面熟又将思水厄。从来藿食不谋国，饥即须餐困仍歇。笑杀多牛足谷翁，何用诗肠生锦{左桔右页}。",
            "comment": ""
        },
        {
            "title": "张翰惠书告窘",
            "content": "伯龙营什一，抚掌鬼在侧。燕公铸横财，地下万炉执。贫富有物司，得失难智索。我今竟日餐，或待门生设。圾园斸菜根，暮火团松节。黄{左女右乐}坐上座，方兄行禁谒。安能决余波，可以润子箧。俯视腰一围，何时解三篾。荐福纵有碑，震雷即惊裂。读我送穷文，还君乞米帖。",
            "comment": ""
        },
        {
            "title": "次吕居仁九日群集韵",
            "content": "衣冠交上郡，气象有中州。九日一尊酒，千岩万壑秋。星方聚吴分，鱼已跃王舟。即事感今昔，乃情无去留。忧时俱出力，济胜合先谋。北望边风凛，戎衣讵敢休。",
            "comment": ""
        },
        {
            "title": "寄洪倅景伯",
            "content": "潦倒粗疏老更痴，手摩枵腹逐儿嬉。处阴息迹真休矣，遇坎乘流一听之。腊后春生须雁到，花前思发幸梅知。瀛洲学士沧洲兴，妙唱一年渔父词。",
            "comment": ""
        },
        {
            "title": "送胡德辉",
            "content": "抗章乞得清凉国，已旧无心瑞锦窠。谁去自追戏下信，时来宁免禁中颇。三吴春尽天连海，四月梅黄雨压蓑。倘有新诗求共和，莫辞一骑送羊何。",
            "comment": ""
        },
        {
            "title": "寄胡明仲",
            "content": "尺一催公想疾驱，盛传今已过羌庐。纷纷眼底何时定，郁郁江南更久居。陛下不防高枕卧，先生来草射聊书。铜驼可惜埋荆棘，会有人能为扫除。",
            "comment": ""
        },
        {
            "title": "喜雪",
            "content": "今年吉利好人逢，万玉妃来各驭风。客从暖浮茶乳白，夜堂春动烛花红。心存帝所元非梦，化出天城不用工。却怪浩歌韩吏部，巧分垤处与{左土右幻}中。",
            "comment": ""
        },
        {
            "title": "月下对白菊",
            "content": "饮冰啮雪傅延年，要比蟾宫桂子妍。忽遇嫦娥蒙一盼，桂花未敢著鞭先。",
            "comment": ""
        },
        {
            "title": "归去来围南邻刘家菜圃近许辟路相通",
            "content": "假道趋南浦，排墙度小沟。仙人中摘李，邻里外依刘。良友经时集，清贫觉我优。槟榔初不设，佳茗或相投。",
            "comment": ""
        },
        {
            "title": "送郑公绩赴试金陵",
            "content": "庭槐著老花，佳兴渺澄江。束书望故国，飞帆响篷窗。白袍看先登，唾手筑受降。从风靡强燕，举火烛老庞。秋天鸿鹄高，惊到中叠双。闺人侈宵占，玉虫缀灯缸。",
            "comment": ""
        },
        {
            "title": "寄方允迪",
            "content": "山阴兴尽晚船催，猿鹤欢迎入翠微。为信在山名远志，便令满箧寄当归。一床独设空诸有，三径就荒知昨非。更赖仲容贤莫敌，竹林从此倍光辉。",
            "comment": ""
        },
        {
            "title": "晨光亭夹径草深庵僧澄锄去之将种桃李",
            "content": "径荒随处长蓬蒿，忽告通幽且尽薅。已问花翁移郁李，竟从金母折蟠桃。住庵事简吾何力，种树功高子有劳。吏用公材当小试，把锄来趁雨如膏。",
            "comment": ""
        },
        {
            "title": "告春亭",
            "content": "自断身将隐，无嫌论少卑。江湖双桂楫，天地一茅茨。溪篆行蝌蚪，林妆啭画眉。悠悠昏复昼，联尔给其私。",
            "comment": ""
        },
        {
            "title": "送王端材以宣谕属官入川",
            "content": "使星入蜀动佳占，幕府谟谋要子参。天下兵戈连岁月，朝廷根本在西南。路经九折休回首，事考三分小驻骖。想见梅黄飞雨里，前旌已在百花潭。",
            "comment": ""
        },
        {
            "title": "顷种柏假山中黄宪相访见之后八年黄宪复持节",
            "content": "两石之间一寸栽，与君坐看劚莓苔。苍官阅世犹如此，欢伯唤人归去来。飘放又瞻新斧绣，光华重照旧池台。他时左纽纹生后，更望西游老子回。",
            "comment": "【注释】【原题】：顷种柏假山中黄宪相访见之后八年黄宪复持节来柏长大"
        },
        {
            "title": "题足轩诗",
            "content": "域中宁有一毫真，静极方知众妙存。疏受果能从父议，王章终不用妻言。脱身兵火蒙天幸，沃日风涛到海吞。两顿藜羹如大飨，一番布被有春温。",
            "comment": ""
        },
        {
            "title": "南华书事诗",
            "content": "真觉止能留一宿，桐乡今已在连宵。却将膏雨下山去，聊助南溟早晚潮。",
            "comment": ""
        },
        {
            "title": "题水云亭刘升道福唐所居",
            "content": "沙合南台会有期，沙边筑屋俯清漪。宋香陈紫丹成后，渭绿湘斑族盛时。长者时怀流水念，老兄元爱白云知。一尘不到忘言处，云在青天水在池。",
            "comment": ""
        },
        {
            "title": "句",
            "content": "三径谁从陶靖节，重阳惟有傅延年。",
            "comment": ""
        },
        {
            "title": "寄江东故人",
            "content": "北风号木造秋悲，书到江南九月迟。雁过宜频问消息，诗成犹得慰相思。想当雨澹烟昏处，又见橙黄橘绿时。若到北山烦寄语，道林真觉乃吾师。",
            "comment": ""
        },
        {
            "title": "遗兴",
            "content": "客去抽书读，愁来闭户推。眼花因酒剧，书草更人催。怪石巧依竹，净瓶香引梅。悠然鉴湖念，又向雁边回。",
            "comment": ""
        },
        {
            "title": "过小市李秀才居",
            "content": "大涌泉东小市头，川平土沃似中州。谁欤筑屋溪山里，李也读书窗户幽。懒觉郊行差自适，老於春事不相谋。他时来问曹溪路，系马桥边更少留。",
            "comment": ""
        },
        {
            "title": "寄江东王端明",
            "content": "德人大江南，壶歌温玉帐。三岁丰年玉，民倚嵩华壮。政碑满七尺，赐盖高一丈。平生诗有声，行与李杜抗。余力到行草，妙合晋人样。如此不赐环，颇复辜众望。前时幕下生，今作倚门肮。故动还远思，一放清江涨。身如龟甲卷，书自鱼乙放。南风造新凉，爽气来叠嶂，壶觞得自引，茵鼎保无恙。原公介厚禨，中卣调秬鬯。",
            "comment": ""
        },
        {
            "title": "观潮",
            "content": "海山不见两螺青，但见横江展玉城。动地鼓鼙飞屋瓦，刺天鬐鬣斗溟鲸。拍浮未见群儿弄，借抛须令万楫迎。俄顷日斜风欲定，向来元是一沤生。",
            "comment": ""
        },
        {
            "title": "谢人寄砚",
            "content": "老矣捐书卧看屋，尚记姓名供简牍。仓皇去越著南冠，头已如蓬口生醭。无因可结孔方交，有药唯医管城秃。新凉稍与灯火亲，学字颇惭蛇蚓曲。罗纹重厚使守舍，铜雀不真非所畜。敢遣良工开岩，要使珍材过天目。君家旧物多锦藉，声若锵金眼鸜鹆。前者一见首重稽，回视他山真碌碌。公今遣一从我游，谨当配以蟾蜍玉。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "子房悯浊世，意欲一洗为。五日老人约，何乃数后期。功成去学仙，辟谷从清羸。岂不知自苦，反覆加深维。志士极钻仰，坚高今益弥。是为万世法，何止帝者师。宁知取履时，几欲真殴之。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "游玉泉",
            "content": "坡陀石上大绅垂，踞石跏趺世虑微。奉引有春扶屐去，送归生月带星稀。一时花木助欢笑，四雇风云入指挥。是日乃书惊蛰节，鸣蛙已傍小池归。",
            "comment": ""
        },
        {
            "title": "读杜诗至减米散同舟路难思共济舟人偶来告饥",
            "content": "老翁起布衣，诗史天下选。眼中无全牛，万象转綮窽。曹刘知几辈，波澜付一卷。凄其忧世心，妙若医国扁。惜哉无孔子，不得并坟典。豹露管中斑，吾犹及浅浅。岁月走江淮，冷淡空盘盏。诸子不见味，咀嚼必禁脔。遗编过三复，奥义见百遍。长言起清风，竦立侍冠冕。减米散同舟，读已事在眼。吾岂监河侯，不救在陈患。生尘甑屡空，戛釜声不免。迢迢千里程，与汝共艰嶮。虽无百丈牵，雇有众力挽。原学平原公，试草乞求米简。更问偕来人，恐有蔡明远。",
            "comment": "【注释】【原题】：读杜诗至减米散同舟路难思共济舟人偶来告饥似诗讖也"
        },
        {
            "title": "群玉亭",
            "content": "泗宾石窟如蚁族，巧匠琢山如琢木。不问人家与官舍，轩窗随分作岩谷。符离城东石更多，天划神刓相倚绿。当年来过玉局翁，拄杖敲门步幽麓。翼然危屋谁所兴，赐以嘉名号群玉。翁家自有小仇池，壶中九华伴孤独。经行趣尚绝世姿，丑好例皆蒙纪录。银钩烂烂照无穷，走马来看僵立仆。是时官梅香正阑，亦有海期汗漫，云车屡下仙工曲。仙山缥缈虚无间，我欲凭之两黄鹄。",
            "comment": ""
        },
        {
            "title": "与罗教授饭园中种栀子",
            "content": "园木交阴正可观，壶觞随分却成欢。绿钱流地雨当足，飞絮暖空春不寒。雪缀酴醾缘屋角，香移檐卜近栏干。与君细说炉亭话，强对槟榔萋菜盘。",
            "comment": ""
        },
        {
            "title": "送郑公绩赴试金陵",
            "content": "昨日天子诏，痛念屏州儿。傥有长毂动，何忧折箠笞。似闻当宁叹，颇牧今何之。岂惟一方痛，其势又类腓。策士仍三年，侧席收六奇。谁当挽天河，洗出中兴碑。",
            "comment": ""
        },
        {
            "title": "重阳不见菊次诸公韵",
            "content": "迟笑秦昭舅，吝讥和长舆。当时虽说贵，退步不为疏。萸实采重岭，拒霜临碧渠。梁王门下客，先后有严徐。",
            "comment": ""
        },
        {
            "title": "山芥",
            "content": "湿带青烟古涧滨，气含石理助芳辛。山中酒醒凉生脑，乞与文园渴肺人。",
            "comment": ""
        },
        {
            "title": "句",
            "content": "经年不濯子春足，半月才梳叔夜头。",
            "comment": ""
        },
        {
            "title": "咏慈溪普济寺古松",
            "content": "三国名臣宅，千楹释子宫。但求除橘籍，不见老松公。怀抱凌云上，规模偃盖同。须防雷雨际，恐复化为龙。",
            "comment": ""
        },
        {
            "title": "延祥寺手植竹有甘露",
            "content": "圣主尊贤方侧席，此君凝露美如饴。形容盛德书生事，请对佳祥著好诗。",
            "comment": ""
        },
        {
            "title": "过王监园",
            "content": "为问西园谷，秋花余几何。敲门容剥啄，此老正婆娑。十月为春酒，今年得子鹅。举杯邀月罢，击缶仰天歌。",
            "comment": ""
        },
        {
            "title": "用禁物体书雪",
            "content": "宵分猎猎风翻帏，平明漫漫雪拥扉。高妆老树枝不举，深压野麰根渐肥。削平履迹顷刻尽，吹落杨花从来稀。饥乌大有在陈厄，循阶入房冷不飞。我曾倚赖东风暖，驱儿出市典衲衣。不料玄冥贾余勇，小窗无地逃寒威。起来砖炉荐软火，敢营肉阵张妓围。认香寻梅亦不恶，敲冰煮茗宁皆非。扫除羽气几时了，忍寒琢句声益微。东坡先生六一老，当年格法谁遵依。不量吾力效跛蹩，从今望炙晴檐晖。",
            "comment": ""
        },
        {
            "title": "有惠曾公逍遥楼字者",
            "content": "蒲孤今灰烬，兹楼亦草莱。如何三字大，却到百蛮开。屋漏真能尔，霜严可畏哉。置之当座右，亲手拂尘埃。",
            "comment": ""
        },
        {
            "title": "寄无锡诸蒋",
            "content": "夜帆起奔牛，乌竿鸣五两。百年几寒暑，两岁五来往。竟不到惠山，闲日真难亭。闻道山中泉，煮茗蒙珍赏。当年京浙递，不洗牛李党。故人在邑中，乃汉三径蒋。欲击月下门，正想鼻雷响。兹山君常到，此约吾又爽。且复卜后来，归程一阳长。",
            "comment": ""
        },
        {
            "title": "江上送客夜归",
            "content": "江干燕客酒如淮，归路飞辀破绿苔。灯影入帘窥酩酊，雨声宜梦引咍台。岂无文送穷行别，似有人呼隐去来。一念不生无可道，此怀今欲向谁开。",
            "comment": ""
        },
        {
            "title": "次韵重令升四咏·玉泉",
            "content": "至宝何年伏九渊，飞空散作玉声琤。那知夜半腾朝采，会见长虹属太清。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "战休左触氏，梦破大槐国。肝胆方一家，燕越非异域。是中路坦平，本自无降陟。乾坤有乾坤，无极复无极。海角尽东南，天门洞西北。万里无寸草，何人不相识。亦有鼓刀儿，大烹举铜鬲。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "晓上乌石滩",
            "content": "急滩上水船，进寸辄退尺。老夫敢稳坐，解衣起佐刺。凡我同舟人，有力俱不惜。已济各相贺，可以正枕席。反观顺流入，如电亦如射。艰难与快意，等是时行役。月落东方明，云收远山碧。翩然两白鹭，过眼已无迹。天地正尔宽，何苦自跼蹐。脱带且腰舟，歇我履一只。",
            "comment": ""
        },
        {
            "title": "书事",
            "content": "春来何事可相关，拨置书丛得少闲。洗砚谛观鸜鹆眼，焚香仍拣鹧鸪斑。花开北陌东阡外，人在朝三暮四间。俯仰乾坤了无愧，心如枯卉更谁删。",
            "comment": ""
        },
        {
            "title": "游江医园江避贼归四年花木皆再种已开花著子",
            "content": "避地归来四阅春，春来草木尽青青。桃花暖逐桃花水，竹叶光临竹叶瓶。闭户自求安乐法，活人时说卫生经。移床却就溪边坐，照我新生白发星。",
            "comment": "【注释】【原题】：游江医园江避贼归四年花木皆再种已开花著子矣"
        },
        {
            "title": "次韵胡明仲见寄二首",
            "content": "双鸟鸣方盛，公今遂著书。浮云供一扫，直笔用三余。孔孟扬韩道，乾坤日月如。平生击奸手，发踪自桐庐。",
            "comment": ""
        },
        {
            "title": "睡起",
            "content": "客不敲门饱睡魔，静听檐雨泻天河。从人指画竹如意，假手爬搔松养和。屏上水翻波浩渺，砚旁山卧石陂陀。十年游戏三间屋，一笑留连两曜梭。",
            "comment": ""
        },
        {
            "title": "与郭令步至城下见田间稻身已可插慨然有感示",
            "content": "端居倦来往，春去谁与娱。眷眷头升米，悠悠东南都。薄暮喜穿履，同游又吾徙。念昔始经此，污邪祝满车。及今几何日，立苗还欲疏。怀新舞翠剡，生意蔚以舒。吾生将安之，土偶之与俱。清夜梦乡曲，未觉田园芜。他时招子归，把锄春雨余。",
            "comment": "【注释】【原题】：与郭令步至城下见田间稻身已可插慨然有感示郭令"
        },
        {
            "title": "句",
            "content": "天上佳招飞鸑鷟，人间春色到蔓菁。",
            "comment": ""
        },
        {
            "title": "湘江亭别程干",
            "content": "十年频望秀而巉，琴筑齐音和阮咸。砚浴珍材躬试墨，画收名笔旋开缄。长江流自胸襟出，大艑来如首尾衔。分手一言君勿忘，他时容我见千岩。",
            "comment": ""
        },
        {
            "title": "约徐令登妙高峰徐不至",
            "content": "衙鼓声中百事休，独攀危磴看江流。君修吏课中中考，我且山行上上头。下视三千佛世界，高寻十二仙人楼。闻思大士谁呼应，原赐飞霖洗旱眸。",
            "comment": ""
        },
        {
            "title": "吴道子华清宫图",
            "content": "霜清十月天无风，行宫缥缈祥云中。重重绣岭光相通，庄严具足无遗功。泉鸣三汤春蒙蒙，合欢皂荚双垂红。人间尘垢一洗空，玉声璆然出房栊。鸾吟凤舞纷层空，岂不大胜游月宫。向非道子妙绝笔，那见开元全盛日。槎牙老木青铜柯，坡陀巨石苍玉质。石言木应若何闻，阿房兴废才顷刻。乃知吴生有深意，一时心事能貌出。臣以画谏乃其职。此山此事姑置之，此画当今须第一。",
            "comment": ""
        },
        {
            "title": "七月十四夜月分韵明字",
            "content": "澹澹烟覆渚，呜呜角收声。白毫万丈光，下注千山倾。良夜三五时，玉楼十二城。皇天老眼开，碧湛双瞳晴。窥我读书窗，徘徊到天明。，我从树头来，挟我入太清。飞萤转蒿丛，熠燿徒营营。露气下庭宇，秀爽凌冠缨。以兹无尽景，对此不平鸣。不如使云遮，寂历忘吾情。",
            "comment": ""
        },
        {
            "title": "句",
            "content": "蘼芜敷绿叶，系出蛾眉阴。",
            "comment": ""
        },
        {
            "title": "题山谷姚黄梅花",
            "content": "姚花富贵江梅妙，俱是花中第一流。戏出小诗花一样，先生下笔与春谋。",
            "comment": ""
        },
        {
            "title": "宣城书怀",
            "content": "高爽清凉郡，登临佳丽都。上连三蜀重，旁挟两淮趋。天分光牛斗，溪行走舳舻。新林天际浦，青草柳边湖。丁令鹤归晚，琴高鲤疾驱。高城布渠答，近市表浮屠。龙具深耕雨，牛车富入租。钟鱼广教饭，箫鼓敬亭巫。祷请俱先诣，斋修必尽愚。虔恭问杯珓，畴昔梦摴蒱。桃李万家邑，鱼盐百贾区。棋争三品胜，钱为七郎输。湖上同皇甫，楼中记独孤。五云裘可作，天马锦应无。射的穿云白，莲房照水乌。山精今及采，鹰爪得同拘。右史隶题榜，太和存漏壶。劘牙虞吏像，衣褐卯神图。蝎走收宵螫，蜂讙保穴雏。泉甘黄薜旧，茶隽白云腴。幽寂谷留马，凌歊舟若凫。山登天柱石，水暖句溪蒲。洞启三天秘，滩愁六刺迂。轻烟藏石女，微雨浴花姑。半夜笛声起，临轩桂影敷。谢公亭别范，孔子井犹洙。舟起鹭前导，桥横龙未雩。子安飞远近，杜宇诉朝晡。示爽归田约，怀冰洒篆娱。白公谢霞绮，荀媪进雕胡。神王能旁达，心闲免外虞。白龟飞入楚，赤马棹通吴。孤枕喧鼯鼠，南亭听蟪蛄。贡先红毯贵，俗尚褐袍粗。蝉蜕裴丞相，聪明陆大夫。刘诗送拄杖，班传出葫芦。露柱从师指，金杯受赐殊。汉书国史法，心要藏经郛。鲋活有奇术，归还真梦驱。苦心思懿老，一钵走元孚。潜隐大中主，躬行外域膜。储神天北极，系念水西隅。内屏如来地，当阳造化炉。千年犹可想，一绝定非谀。昔在中书省，亲闻大禹谟。土阶临黼座，文石上丝絇。红绕当阶药，阴留一院梧。不才持史笔，有愧但书厨。卜筑随鲲徙，囚山与鹏俱。忘怀从北院，归命只南庐。作赋先招隐，移文卒谢逋。晚归真发覆，岂意辱嘘枯。黄屋南巡岳，侯圭毕会涂。时持莘野鼎，来采会稽菰。圣主新更化，羁臣首辨诬。书修天禄阁，游并道山儒。汩没颜容改，因循岁月徂。此生甘泛梗，余论许分符。节近书云日，轮驱画鹿朱。川华冰片合，山曲卧屏纡。入腊占三白，登堂展七扶。人家多露积，村鼓不鸣桴。身奉三年最，魂收一纪逾。可无人叹息，粗免鬼揶揄。夜引星朝斗，晨瞻日出嵎。两旗叹潦倒，五马忘崎岖。严濑犹如睦，昆山恐是苏。深怜百口逐，只办四方糊。旋磨鱼千里，弥缝金十奴。何如今守馥，犹愧旧官呼。笏有看山拄，歌无击缶呜。江山真肺腑，鱼鸟自葭莩。正赖管城子，能抬墨客徒。李梅诗格律，斑竹政规模。事省囚宽系，年丰酒易沽。近分驷监，遣牧决波騟。苗狝申军法，蕃宣奉帝俞。校旗推妙手，啮镞视张弧。杼轧丝双繭，篁包米一桴。遇风专戒火，听雨甚忧圩。酒盏经旬把，歌茵特地铺。赐金夸魏绛，雇曲少周瑜。硕果园林密，春山雨露濡。木瓜红镂体，银杏绿匀肤。栗发风前罅，柑垂霜后株。蚁侵梨酿蜜，盘走芡圆珠。野蔌多将{上艹下左禾右旱}，春盘细剪蒌。谁同九日菊，难得一枝萸。水阅寻鱼鶒，沙连合阵鸬。爱闲多闭阁，因事或操觚。每捷惭铜钵，工夫体辘轳。僧谈曾接会，老境合师瞿。窗月重重镜，松风一一竽。饫餐佳境蔗，旋鱠早秋鲈。本是烟霞痼，何疑山泽癯。计难出柏马，收必在桑榆。旧事论新事，今吾非故吾。意中不足致，身外复何须。朝市安能隐，田园久已芜。斯言诚有味，端不减醍醐。",
            "comment": ""
        },
        {
            "title": "观猎会图",
            "content": "一日射雉六十三，命中要是人所难。一日射虎三直六，骁勇无前谁不伏。沙平草软雪泥乾，手拓弓弦腰两镞。祥麟选马捷若龙，翻身已堕双飞鹄。拜贺将军箭有神，摩旗拍鼓轰相逐。锦褾大袖挂虚堂，勇夫视之心发狂。不如缓带毡车上，举酒割鲜殊不忙。",
            "comment": ""
        },
        {
            "title": "夜梦与罗子和论药名诗",
            "content": "钻破故纸我拙计，该贯众史子得意。签排百部象齿悬，陟厘万张蝇头字。分甘遂如百两金，作苦躭成五车记。地锦天花出妙机，琼田水英生爽气。诗成欲度甫白前，冠弹请继王阳起。天门冬夏鸢尾翔，香芸台阁龙骨蜕。任真朱子老无用，得时罗君政如此。今宵月白及风清，想君不作呼卢会。泉石膏育肯过予，饮量定能加五倍。",
            "comment": ""
        },
        {
            "title": "元日会凌季文家",
            "content": "柏叶椒盘巧试新，大呼珠履集华茵。香醪满劝橘为盏，红烛示消梅写真。荔子双头归有遗，天花六出静无尘。稍晴便合西湖去，寻遍山房洞户春。",
            "comment": ""
        },
        {
            "title": "饭大涌泉入紫微洞洞乃余寻出",
            "content": "山川有佳处，神物严守卫。自非夙有因，孰敢发其秘。众壑拥流泉，青间见白沸。洗我杖与屦，时作深入计。要须乡道先，行与老人值。指我洞壑已，忽不知所诣。劚荒划巨石，稍去眼中翳。豁然大厦开，位可百人置。嵌严一日出，自此沓游骑。开山属老夫，爱山必同类。甚畏长风寒，当暑皆敛袂。欢伯遂行登，相引入胜地。",
            "comment": ""
        },
        {
            "title": "次韵书事",
            "content": "当年司马温公力，今日宣仁圣烈尊。哲后在天何愠喜，要令元老雪沉冤。",
            "comment": ""
        },
        {
            "title": "钓台观新刻范文正碑",
            "content": "日角曈曈上蔡阳，有星飞去避余光。东西怵迫谢新进，南北逍遥乐故乡。载刻庙碑求琰琬，一新祠宇照沧浪。使君着意敦风俗，更作高堂榜卒章。",
            "comment": ""
        },
        {
            "title": "初到曲江六首",
            "content": "嘉卉怀炎德，孤根幸斗临。象蹄交绿润，佛眼瞬红深。含笑香飘坐，素馨娇满簪。老榕虽拥腫，六月十分阴。",
            "comment": ""
        },
        {
            "title": "南山观雪",
            "content": "入山初与雪云俱，坐定云收雪亦无。不见旧时苍翠色，换将粉墨作新图。",
            "comment": ""
        },
        {
            "title": "高风堂",
            "content": "一溪之云各为雨，聊与萧王分出处。乱山深处有生涯，三尺渔竿一枝櫓。细读怀仁辅义书，先生於世未尝疏。我已飘然遗物去，斯言却以告司徒。参政树碑颂遗德，舍人作堂诏无极。高风之高高几何，下视乌龙六千尺。",
            "comment": ""
        },
        {
            "title": "贺陈内翰去非三首",
            "content": "放到甘泉捷，光摇建晓魁。唐家方再造，汉德已重开。太史书云后，群公贺雪回。十行宽大诏，早晚出银台。",
            "comment": ""
        },
        {
            "title": "雨后登城上亭",
            "content": "何堪湿热坐支离，且就虚凉看剧棋。避雨唯应急走耳，登城原丐少休之。江山政此成三绝，耳目醒然亦一奇。突兀小亭吾画箧，真形妙境恣君窥。",
            "comment": ""
        },
        {
            "title": "上已陪诸公集西湖",
            "content": "今日我上已，乐哉天气新。青春在西湖，湖水绿以匀。诸公乃肯游，盘飧仍集珍。少纵方外谈，一洗城中尘。唤船苦不早，行不计巡。始叹葑欲合，终喜鸥来亲。茫茫天宇间，何地寄此身。共偷一日闲，恐负三月春。遥瞻后湖游，海若从铭陈。",
            "comment": ""
        },
        {
            "title": "送邓清臣之行在",
            "content": "老去何嫌雪满颠，放怀惟与子周旋。起趋吴越时难得，上继张余理必然。岭海断云归雁底，江湖春浪白鸥前。故人相见问今我，雨笠烟蓑事力田。",
            "comment": ""
        },
        {
            "title": "谢刘宪惠龙眼诗",
            "content": "龙目秋成亦一奇，略无瘴雾损瑶肌。荔枝韵胜村谁亚，益智名同性即非。侠士从禽携弹去，鲛人探海得珠归。不须直待枯成腊，便遣尊前解褐衣。",
            "comment": ""
        },
        {
            "title": "天申节诗",
            "content": "明庆晓班催百辟，钧容仙部下层霄。如今独立薰风里，却听群仙奏九韶。",
            "comment": ""
        },
        {
            "title": "送郑公绩赴试金陵",
            "content": "念我答飒久，区区劳此生。借屋就瞿昙，长湖绕厢潆。未了文字债，截蒲坐纵横。天公喜相我，贶以秋风清。他年载兼两，策勋首短檠。饥吟愧峨冠，谁知此心倾。",
            "comment": ""
        },
        {
            "title": "游月岩诗",
            "content": "赫日方正中，忽见第二月。老木盘硬枝，扶疏真桂叶。烟云成显晦，弦望靡盈阙。初无大小余，可以历没灭。但能照行人，千古此山侧。却笑天上轮，昼夜不停辙。",
            "comment": ""
        },
        {
            "title": "次韵胡明仲见寄",
            "content": "去年玉笋班，仰视见櫑具。论事似陆贽，任事似裴度。今年起衡山，出守非不遇。床头看周易，象在益长裕。解琴须更张，谋国乃疾固。要开天地炉，更使万物铸。可怜冰氏子，大似铁炉步。自谓乐於贫，公乃知其素。来删城旦书，聊免吏部注。祝公早来朝，为上宽北雇。",
            "comment": ""
        },
        {
            "title": "竞秀阁",
            "content": "辋川遥展右丞图，盘谷中藏李原居。龙睡潭深飞客櫂，凤鸣枝才结吾庐。但令蜡屐去前齿，安用鸱夷托后车。西望子陵三十时，烟云来往问何如。",
            "comment": ""
        },
        {
            "title": "睡轩三首",
            "content": "诸公对奕我高眠，此法非人不可传。四脚棋盘皆黑子，孝先从此便争先。",
            "comment": ""
        },
        {
            "title": "重阳不见菊次诸公韵",
            "content": "我圃黄花晚，君行不下舆。屏居甘寂寞，佳节愧空疏。小待西风急，频游夏屋渠。开时即重九，那恨子来徐。",
            "comment": ""
        },
        {
            "title": "题翠波亭",
            "content": "天垂叠巘翠相交，风展文漪碧半篙。胜日难逢宜乐此，好山多买不为饕。了无叹息同登岘，忽有会心如有濠。更看溪光山色里，红霞蒸起万株桃。",
            "comment": ""
        },
        {
            "title": "陪董令升西湖阅竞渡",
            "content": "行乐何妨纵水嬉，劝耕犹喜及花时。风和官柳未飘絮，绿满园桑无附枝。训练指麾谈笑里，清凉潇洒古今宜。西溪雨足归舟稳，会送高帆入凤池。",
            "comment": ""
        },
        {
            "title": "东津送方务德",
            "content": "一年痴雨令人瘦，三日佳晴送子回。何以赠之青玉案，我姑酌彼黄金罍。寻春出郭非聊尔，下水行舟亦快哉。小试平生钓鱼手，老夫合住子陵台。",
            "comment": ""
        },
        {
            "title": "与郭侯饮园中",
            "content": "稼李晨兴着缟裙，酴醾首出上瑶簪。此时老子兴不浅，旦日将军幸早临。敌手对棋消昼永，中心闻射隔墙阴。春生夜瓮蓬莱绿，酌我无多劝客深。",
            "comment": ""
        },
        {
            "title": "桃花菊",
            "content": "菊花忽作桃花面，放眼难看九月黄。花不见桃惟见菊，又将红雨学啼妆。",
            "comment": ""
        },
        {
            "title": "丙辰人日雨雪",
            "content": "此地从来僻，今朝自古阴。五年犹作客，一饭敢虚襟。春色岂终閟，晨光宜早临。国香无恙否，抱雪秀深林。",
            "comment": ""
        },
        {
            "title": "王更不睡",
            "content": "擂罢城头鼓，膏凝烛下盘。窗留三尺月，纩挟五更寒。事事华巾结，年年纸帐宽。梅花正好在，青女莫摧残。",
            "comment": ""
        },
        {
            "title": "贺陈内翰去非三首",
            "content": "闻道催宣召，传呼入翰林。堂高初上玉，带重更垂金。烦悉周公诰，丁宁葛亮心。调元知有日，天意向君深。",
            "comment": ""
        },
        {
            "title": "重阳不见菊次诸公韵",
            "content": "风流人稍间，涉笔为题舆。今我思黄菊，携君近绮疏。先秋飘桂子，出水老芙渠。俯仰俱陈迹，聊书岁执徐。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "南来走炎荒，北归定寻思。一生困坎壈，忧患真吾师。堂中木上座，万里唯尔随。方幸得良喜，那肯怀愁悲。但令今可行，勿愧论少卑。少时不解事，日日荒于嬉。投老又懒惰，得一或十遗。戏我过此生，造物真小儿。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "陪昆山邑游慧聚寺诗",
            "content": "日暗蒲针绿，风回柳影圆。好山如有旧，胜事颇相牵。绀宇欣留屐，炎官快著鞭。神工盘岌页，妙手活蜿蜒。奇甚梁唐迹，伟哉张孟篇。故人逢异县，旧话说当年。留滞江湖远，惊呼岁月迁。还同一笑乐，相与对床眠。笔向晴窗落，名垂漆榜鲜。味腴知茗胜，势猛觉棋仙。飞盖干霄上，危栏挂斗偏。压云云掩苒，待月月婵娟。石镂珍球怪，杉重翠幄妍。迎风拳乳鹊，尽力叫饥蝉。雨脚斜侵户，湖光远拍天。徐浇白玉酿，笑折水晶莲。时节酒中过，襟怀物外缘。安居岂城市，避世必林泉。好乞弹丸地，聊成痼疾烟。山只应许我，木杪架飞椽。",
            "comment": ""
        },
        {
            "title": "寄王承可",
            "content": "籍甚王郎子，扬州一再逢。至今清夜梦，犹在笑谈中。想见芙蓉句，空怀杨柳风。着鞭来不晚，声价动诸公。",
            "comment": ""
        },
        {
            "title": "人日雪",
            "content": "天公号令今年早，阿香动地连催晓。今朝才及七日人，却见长空六花扰。我独砖炉坐画灰，扶杖出门愁屐倒。细挑生菜羹鼎香，落尽梅花妆额巧。诗成思发在花前，更原晴多怕晴少。君不见观有道几成康，谁其致此唐文皇。一时献纳尽豪杰，郑公臣徵尤激昂。当年入见适此时，见谓人日宜相当。有如此人当此日，整顿乾坤才顷刻。",
            "comment": ""
        },
        {
            "title": "句",
            "content": "足下一来同晚步，先生小住待村舂。",
            "comment": ""
        },
        {
            "title": "观乌龙山瀑布",
            "content": "漱石漱流俱可意，濯缨濯足且随时。到江莫作滔天浪，妨我轻舟理钓丝。",
            "comment": ""
        },
        {
            "title": "金盏玉盘菊",
            "content": "玉盘金盏世称珍，天酒琼浆晓自盈。天为我贫都乞我，我虽不饮亦关情。",
            "comment": ""
        },
        {
            "title": "石芥",
            "content": "长安官酒甜如蜜，风月虽佳懶举觞。特送盘蔬还会否，与公新酿斗端方。",
            "comment": ""
        },
        {
            "title": "南华书事诗",
            "content": "珍重南华五色禽，云栖雾宿见无因。雨中恐悮翩然出，我是闲人非贵人。",
            "comment": ""
        },
        {
            "title": "贺陈内翰去非三首",
            "content": "梦犹生花笔，祥开视草儒。奉天专仰陆，元佑只传苏。莲影光分烛，丝纹细结絇。禁中颇牧在，夙夜赞神谟。",
            "comment": ""
        },
        {
            "title": "送郑公绩赴试金陵",
            "content": "我缸无储粟，世累如缀缨。读书寡见功，一饱不可营。鳞差四百指，羽惯啼饥声。天岂私贫我，客气略已平。安能事计然，且复师渊明。傥有故人问，但如诗所称。",
            "comment": ""
        },
        {
            "title": "跋司马才仲六论",
            "content": "温公言语药石谱，犹子文章星斗罗。家世有方能治国，宦游无地可降魔。谛观深世著明论，平视贤良方正科。四海共知勋室后，亨年孰似贾生多。",
            "comment": ""
        },
        {
            "title": "送杨倅致政还乡",
            "content": "交说纷纷不惮烦，要公小驻北归辕。三休恐负名亭意，二去吾宁雇子言。快指柴桑还我里，遥瞻伸虎到君门。画图史笔俱张大，又得杨家一巨源。",
            "comment": ""
        },
        {
            "title": "句",
            "content": "水篆行科斗，林妆啭画眉。",
            "comment": ""
        },
        {
            "title": "顷入南华僧仲有诗为次其韵仲欲见予诗集",
            "content": "寺分三集易披寻，藏在名山意亦深。但与止兹鸾凤友，共逃不学马牛襟。年来惟以睡过夏，老去莫令诗呕心。欲见文章须近北，太平风雅盛於今。",
            "comment": ""
        },
        {
            "title": "南屏",
            "content": "早来风定绝尘霾，扫地如镜窗尽开。昏明四望移远近，昼夜两湖分去来。",
            "comment": ""
        },
        {
            "title": "送郑公绩赴试金陵",
            "content": "高轩过我数，相参心迹清。共乘殿角凉，剧谈新月生。稍作莲芡费，久绝壶觞倾。告我买夜航，襆被催宵征。秋晚破敌归，连营稍休兵。青云付一蹴，齐晋多世卿。",
            "comment": ""
        },
        {
            "title": "与林大夫谢灵寿杖",
            "content": "万木山中美木成，古今灵寿得嘉名。龙鳞未到他年化，蜗角先从每节生。禅拟问来须便打，醉思吟后不妨行。使郡有惠怜衰薾，欲报惭非藻思清。",
            "comment": ""
        },
        {
            "title": "地僻",
            "content": "地僻门常闭，家贫客自疏。溪山行老我，风月不欺予。谩有书成诵，端无货可居。清江千里道，持此问舂锄。",
            "comment": ""
        },
        {
            "title": "王承可有招隐黄龙之意",
            "content": "通途无宁轨，世纲阔遮逻。九迁食肉荣，一饷在堂贺。泥深迹逾深，时过事亦过。要之钟鼎饱，不及薇蕨饿。吾知此理明，甘作蚁旋磨。丈夫当勇决，勿使良便蹉。黄龙百丈间，山围天几大。往丐一椽茅，抚枕得高卧。不能赓梁噫，且复繙屈些。卖药足生理，故是伯休那。当年白鸟盟，肯为青衫破。微官亦漫尔，弃去不啻唾。王子里中人，到处成稳坐。傥不食前言，扁舟在公左。",
            "comment": ""
        },
        {
            "title": "次韵重令升四咏·性乐堂",
            "content": "且置纷纷事百端，从公系马白云边。欲知太守乐其乐，山色溪声得两全。",
            "comment": ""
        },
        {
            "title": "南华书事诗",
            "content": "火树烧春明踯躅，紫罗囊笔缀辛夷。花枝照眼蒙清润，带雨游山亦自奇。",
            "comment": ""
        },
        {
            "title": "同郭侯僧仲晚至武溪亭议真率会",
            "content": "平远寒林暮霭横，右丞不死毕韦生。八人过处草齐绿，一日去来花笑迎。衲子自知空是色，将军要便酒犹兵。尺书相与盟真率，岭海风流似洛京。",
            "comment": ""
        },
        {
            "title": "谢惠杨梅",
            "content": "杭州金氏越州楞，撒火飞星五月春。百果若重推贡士，风流应不下平津。",
            "comment": ""
        },
        {
            "title": "寄张子公",
            "content": "政和圣人拜贤，陛胪春晓传天衢。集英殿下八百众，一时如公此策无。万口一词期第一，擢之第三众不怿。诸公贵人原相识，戒阍走马要君入。君言不媚有药石，国子先生乃例得。我亦跪起就穿执，妄意得蒙子公力。六年一别安宜北，忧患压人气不出。闻之减米符离日，首阳激贪用一律。鸣呼四海鸣锋镝，白昼豺狼恣吞吸。帝在奉天颇仓卒，丝纶政渴宣公笔。缄情远附雪原鹡，原公来扈巡南跸。平泉松菊凌霜碧，伐叛亭成燕宾戚。起居因书问晨夕，宜为苍生调鼎食。",
            "comment": ""
        },
        {
            "title": "双鱼花",
            "content": "物生本不同，所贵以形似。如何小草间，或作潜渊类。宛然花叶分，有此尾鬣备。如以柳贯腮，十百共一蒂。可肩比目鳞，与世为上瑞。稽首蓬莱宫，原附花鸟使。",
            "comment": ""
        },
        {
            "title": "题清芬阁",
            "content": "山腰系烟帛，石齿漱滩雪。千岁可坐致，清风在岩穴。五季浪拍天，不覆渔翁船。入山种美材，百世收栋椽。松厅正一台，莲幕壮两河。少蓬薰班香，建州办韩多。今代南海君，事事似诸父。何年继昔游，秋山祠乃祖。",
            "comment": ""
        },
        {
            "title": "丙寅十月游南华",
            "content": "五年四转入曹溪，飞盖干霄日为低。人定忽闻钟不嗄，饮香休问水流西。桄榔子熟旒珠重，荳寇丛深扇羽齐。郁郁苍苍千嶂里，犯寒犹着一蝉嘶。",
            "comment": ""
        },
        {
            "title": "至后饭客",
            "content": "新阳为我解忧端，梅破南枝雪造寒。绣刺五纹添日刻，饼炊十字荐春盘。遣排百念有时尽，邂逅一尊无限欢。更待小晴拿小艇，兰浆重酹子陵滩。",
            "comment": ""
        },
        {
            "title": "舍后污池有小鱼数百迁之於江",
            "content": "一泓已脱归涔水，万顷初惊广莫乡。且向江湖成自在，幸因风雨得腾骧。",
            "comment": ""
        },
        {
            "title": "溪南大雪示常子正",
            "content": "王者有德琪树生，兵马欲洗银瓮出。天将以宝奠中原，何用真如传恍惚。沙寒汀冷鹭啄冰，藻暖饵香鱼近罾。梅花抱蕊不肯吐，敛衽且让天花升。朱门歌呼正围妓，江上猎围飞铁骑。惟有书生无所为，下帷煮茗候汤沸。",
            "comment": ""
        },
        {
            "title": "题李成山水",
            "content": "好山谁定识真形，着白山人眼最亲。半夜忽闻遭有力，中书君召主林神。",
            "comment": ""
        },
        {
            "title": "七月一日放坐观星",
            "content": "半夜凉生过雨初，起迎秋色扫庭除。西牛东女经年会，北客南风一笑疏。乾鹊悲鸣桥渡汉，龙泉腾跃气凌虚。盆池水面萤飞过，上下天星总一如。",
            "comment": ""
        },
        {
            "title": "遣僧澄收刈潼阳",
            "content": "不潠田将获，东屯稼亦收。厌烦吾老矣，为众子行不。一粒生何处，千箱庆有秋。灌溪明月饭，今日已无愁。",
            "comment": ""
        },
        {
            "title": "句",
            "content": "下岩琢研温如玉。",
            "comment": ""
        },
        {
            "title": "峤南元夕时桃李尽花今岁游人甚盛示王寺。",
            "content": "太平文物自多奇，刺史风流照海涯。五福神游先乐国，百灯王现应明时。笙箫合处春回暖，桃李阴中月落迟。醉倒花前天厚我，何须更间紫姑为。",
            "comment": ""
        },
        {
            "title": "罗教授不赴真叟观李花之约已而有诗次其韵",
            "content": "广文著书不窥园，刻杯以玉露以繁。澹乎不蹑俗士驾，雅意要令吾道尊。那知韩赋李有花，常以博士居四门。老夫却欲来不速，但恨人静钟鸣昏。明朝未必遽零落，往看花上春风喧。更语宗文与宗武，诗成入耳宜不烦。",
            "comment": ""
        },
        {
            "title": "曲江渔者得鳜鱼弃之目为师婆鱼",
            "content": "巨口细鳞初出纲，{左鱼右辟}皮玳瑁乃斑。了无骨鲠人人喜，更捣盐虀发笑颜。",
            "comment": ""
        },
        {
            "title": "观乌龙山瀑布",
            "content": "一日一夜雨如倾，北山山顶垂天绅。是间去海只咫尺，缓流何用走踆踆。",
            "comment": ""
        },
        {
            "title": "寄向伯恭",
            "content": "天竺山前昔据鞍，帽峨高屋古袍宽。发虽经旧十分白，心有忧时一寸丹。云路正看鸣剑履，君门可早挂衣冠。为公试草芗林传，归日来幼九畹兰。",
            "comment": ""
        },
        {
            "title": "种黄菊",
            "content": "白日殆欲寝，黄花能起予。妙香来枕上，正色立霜余。护外劳编竹，培深更荷锄。收功归我枕，洗眼读残书。",
            "comment": ""
        },
        {
            "title": "揖翠轩",
            "content": "篛笠蓑衣一叶舟，西风吹我与同游。洋洋盈耳松声乱，亹亹逼人山翠浮。讲罢已闻花雨落，心清暗与妙香投。道人居士忘机久，一饱关门相对休。",
            "comment": ""
        },
        {
            "title": "夜雪",
            "content": "夜雪群山雪，寒欺一把茅。红炉无宿火，黄娟有新抄。坐久灯排粟，杯行橘解包。颓然投败絮，老懒信儿嘲。",
            "comment": ""
        },
        {
            "title": "次韵书事",
            "content": "西风昨夜入庭梧，况味今年似旧事。想见防秋有长策，幽人真欲反吾庐。",
            "comment": ""
        },
        {
            "title": "告春亭",
            "content": "竟日成清坐，因行或抚松。墙阴连曲浪，木杪涌奇峰。要路看公等，闲乡属我侬。未春花已尽，春到若为容。",
            "comment": ""
        },
        {
            "title": "寄鸬鹚源方允迪江子我",
            "content": "世间豺虎正争岐，隐去可妨九曲迷。怀人梦到北山北，卜邻意欲西枝西。麦云已有饱气象，梅雨又烦诗品题。他日篮舆入源去，尚期趺坐对青藜。",
            "comment": ""
        },
        {
            "title": "元宵怀都城简胡令俊民时胡连夕在告",
            "content": "天豁晴光合，檐收雪汗乾。灯期欣在候，火令不为难。方喜春风动，犹怜暮色寒。仙晨今夜乐，帝所旧年观。郁郁卿云密，葱葱瑞气盘。五门双阙耸，三岛十洲攒。风伯清黄道，钩陈卫赤鸾。声流车水快，花影烛龙蟠。入望云裳举，低迷杂佩珊。歌翻楼上下，人与月团栾。夜色清凝露，香风静泛兰。陆莲摇艳质，汤鲤转惊澜。故国云天外，家风楚俗完。良时亦竞作，游兴颇相干。诸县丰登际，元戎礼数宽。辍耕来野父，沽酒办余欢。少问飞凫客，遥知道室安。樵青能笑语，太白酌瀰漫。要是弦堂宓，何妨花县潘。黄庭须默课，灯录不重看。羡子闭门坐，嗟予脚力殚。醉归哦五字，一一待公刊。",
            "comment": ""
        },
        {
            "title": "观李思训幸蜀图",
            "content": "上青天路最崎岖，藏日擎天却有余。既验六龙行万里，始知一卒当千夫。望云骓稳无前马，带雨铃鸣动属车。纵有将军天下笔，不如无逸旧时图。",
            "comment": ""
        },
        {
            "title": "睡轩三首",
            "content": "风和日永饱食已，雨急天寒户不开。遇此佳时无一事，搘床高枕听咍台。",
            "comment": ""
        },
        {
            "title": "园中示客",
            "content": "风急梳松堕碧钗，雨多及榻长青苔。趁虚阿段阿稽去，挟册宗文宗武来。不用张罗知寂寞，恐妨飞鸟乐徘徊。侵寻老矣成何事，一日华严一卷开。",
            "comment": ""
        },
        {
            "title": "再次前韵",
            "content": "日走瞿野宅，殷勤问觉圆。荷珠翻雨碎，荇带逆风牵。安步穿芒屩，长驱断蜡鞭。临深呼属玉，骑气道蜿蜒。前辈几人到，高情五字篇。翩翩遗浊世，落落度长年。断石崖蜂出，得枝谷鸟迁。端为逃暑去，复作拂云眠。心旷风林豁，书乾棐几鲜。丞方有公事，尉亦从群仙。倚玉吾何幸，栖云志未偏。久知情澹泊，不梦翠连娟。晚日斜吹绮，新诗欲斗妍。微行窥沼鹄，孤坐蜕枝蝉。俯视千章木，如临尺五天。韵高巾垫角，饮痛盏垂莲。小筑坚前约，兹游定昔缘。欲夸山耸髻，安得思流泉。却恐樽无醁，群忧爨不烟。谁来助清兴，吹裂笛如椽。",
            "comment": ""
        },
        {
            "title": "夜梦采选",
            "content": "荣辱悲欢反覆手，竞呼穴骼欲求功。大开眼作人间梦，何况真成一梦中。",
            "comment": ""
        },
        {
            "title": "南屏",
            "content": "正当昼永六十刻，久坐僧斋烹雨前。满园菜花开向夏，一双蝴蝶飞上天。",
            "comment": ""
        },
        {
            "title": "绿萼梅",
            "content": "不肯雷同自一家，青裾独立水之涯。只应夜过许长史，全似当年萼绿华。",
            "comment": ""
        },
        {
            "title": "晚晴步谒杨令於乌龙寺",
            "content": "举头廓廓见晴虚，山色秋光得自如。杖履可行三里近，斧斤不赦万松疏。上人坐设刀圭饮，乃祖家无担石储。语罢寒温晚归去，相逢庆不问迁除。",
            "comment": ""
        },
        {
            "title": "南华五十韵",
            "content": "乡里黄梅接，家居祖刹邻。常闻肉身佛，甘作硙坊人。坚有悬腰石，空无拂镜尘。已舂诸米熟，自识本心真。拄杖敲顽质，袈裟绕净身。衣传千古信，法待五年抻。拨棹烦师送，投林避众嗔。风幡俱不动，金瓦定非伦。汝听宜皆谛，吾言决可遵。由兹开顿教，为世作良因。叶坠虽归本，烟斜不向新。铃声鸣白塔，雾气走黄巾。塑手藏衣袭，闰姝败钵唇。全提诸佛印，开尽一花春。代代灯灯续，尘尘刹刹均。性天南北合，道德帝王亲。歌鼓昭陵日，梯航外国珍。庄严及山谷，赐予山金银。龙翥开飞帛，春温布縯纶。镇安清净境，奔走护持神。楼阁三千界，香灯十二辰。苏铭模妙墨，柳记刻丰珉。自昔炎荒地，常容放逐臣。流人悲去越，从者病居陈。庚子保忧鹏，春秋谩感麟。足生行路繭，眉结念亲颦。卜吐千瓶水，官分十束薪。九韶先幸舜，五岭后通秦。气候今无瘴，人情古亦惇。何尝疏北客，剩喜预嘉宾。鼓角催归梦，江湖动钓缗。时花开有信，山果种生仁。武水长怀古，曹溪每问津。端居七里郭，相望一由旬。抱被来投宿，闻钟起及晨。自怜终北向，天遣试南询。竟日云垂地，通宵雨溅茵。桥横一滴上，雀见五方驯。飞锡泉香发，连山宝气振。杖寻桃竹把，佩采楚兰纫。大礼行郊次，洪恩浃海滨。稍宽三面纲，归作再生民。甫里将收栗，松江细煮莼。橘怀工戏彩，萱背更栽椿。风急团云絮，霜清洗月轮。治行今数日，问信不嫌频。三宿真成恋，诸寮且遍巡。斗茶夸雇渚，羹芋说西岷。寺有坛经旧，谁知祖意谆。持归化岭北，大地免沉沦。",
            "comment": ""
        },
        {
            "title": "观弄狮子",
            "content": "狻猊日走二百里，於菟闻之望风靡。春晴酤酒大合乐，乃向尊前应宫徵。嚬呻奋迅左右雇，枥马悲鸣汗流水。借官自古藏太常，失脚何年落村里。佛居胜义空谷中，吼法怖魔如此耳。人閒宜假不宜真，此理吾今得之矣。",
            "comment": ""
        },
        {
            "title": "惠崇芦雁",
            "content": "我是江湖一漫郎，鸿飞鹭宿见行藏。西风吹尽芦花雪，水驿云程未易量。",
            "comment": ""
        },
        {
            "title": "西园月夜竹影满堂",
            "content": "良夜天彻幕，林间月如筛。解与竹传神，月娥真画师。东坡元不死，鹤驾相追随。羽气未扫除，戏笔聊一麾。调和水墨匀，幻出虬龙枝。图成不挂壁，掷地容俯窥。欲进复小却，尚虑鞋底泥。",
            "comment": ""
        },
        {
            "title": "三月五日游刘光世园",
            "content": "南高峰下访余春，霁草浮光暖更薰。日转暮日添着色，风旋湖水作回纺。飘零大士天花雨，惊雇将军画栋云。兴尽不须呼曲友，他时来饭一瓯芹。",
            "comment": ""
        },
        {
            "title": "次韵张巨山正月十日游天竺",
            "content": "欲饭云边寺，先寻湖上春。山川良是旧，岁月又更新。草长烟如积，梅晴粉自匀。久留知不可，暂过却须频。",
            "comment": ""
        },
        {
            "title": "句",
            "content": "水精透膜轻含液，绛縠离苞未变香。",
            "comment": ""
        },
        {
            "title": "谢谭南恩寄六目",
            "content": "无了禅师劚草莱，清江使者六眸开。我今筑屋虚空里，亦复蹒跚出海来。",
            "comment": ""
        },
        {
            "title": "园中开牡丹一枝",
            "content": "天下花王都洛京，清明寒食走香軿。东君欲表南来意，一朵荐然尚黄型。",
            "comment": ""
        },
        {
            "title": "初直省宿",
            "content": "薄暮欣暑退，吏散列闲屋。冰厅冷如水，孤坐一巾幅。久绝青绫赐，仅免床下伏。何尝语丁宁，但愧头蓄缩。频年耗太仓，初夜费官烛。枕书倦已抛，梦蝶来更速。咍台到天明，从人笑列宿。",
            "comment": ""
        },
        {
            "title": "初到曲江六首",
            "content": "昭代人无弃，遐方住亦堪。司分大火舍，官作世南男。守拙休心匠，忘忧纵手谈。平生不喜闹，所欠一茅庵。",
            "comment": ""
        },
        {
            "title": "冬前雪珠夜下早闻远山皆白",
            "content": "夜深真可覆短毡，地僻何因致八绵。五岭盛传非昔日，一寒如此怪今年。固知渊客难藏宝，倒卷珠池立散天。日下有丹能变白，青山休恨早华颠。",
            "comment": ""
        },
        {
            "title": "睡轩三首",
            "content": "意马心猿不用忙，睡乡深处解行装。华山闻有希夷子，安得斯人与对床。",
            "comment": ""
        },
        {
            "title": "出城",
            "content": "少策经营饱，多方处置闲。樵谈消一日，野坐看千山。白鹭远飞去，微云时复还。展开新乐地，攻破旧愁关。",
            "comment": ""
        },
        {
            "title": "过乌龙岭",
            "content": "群山低首避乌龙，行道尺看翠倚空。地设中原如此险，人无斗志若为功。九重颇觉天门近，一卒能当蜀道雄。细酌粉泉庵下水，泠然归去御刚风。",
            "comment": ""
        },
        {
            "title": "淮人多食蛙者作诗示意",
            "content": "淮人为水族，疱脍亦已巧。田间有鸣鸡，性命得自保。吴人口垂涎，捕取穷浩渺。於吴产或多，於淮求则少。要之业境会，食债良自绕。予也家淮南，游吴尝草草。平生下箸处，但觉皆羊枣。不论赤鯶公，亦及长须老。何况鼓吹部，可作钟鼎宝。世间多空中，所见徒有表。至美不外示，鱼鳖岂皆好。君看十月鹑，羽翼甚轻矫。变化须臾间，不念旧池沼。食鹑乃无言，食蛙或颦愀。鹑蛙等无二，妄想自颠倒。舌根无尽期，所得在一饱。哀哉南路徐，食方说燖焰。但俱供芋羹，不必著锦袄。较之食疮痂，岂但能稍稍。",
            "comment": ""
        },
        {
            "title": "牡丹次韵",
            "content": "一日春工过颍阳，名园次第款侯王。风流得见升平瑞，气味初无世俗香。早托筠笼驰驿骑，旋张罗护因晨光。最怜一尺盘盂玉，稳上高鬟映额黄。",
            "comment": ""
        },
        {
            "title": "简宗人利宾",
            "content": "昔时桐乡汉九卿，家在淮南天一柱。石麒麟冷一千年，子孙不敢去坟墓。我之曾高主宗盟，昭穆亦与公家叙。不容妄继酂侯萧，何尝敢掘城南杜。深山大泽堑劫灰，甲第名园走狐兔。飘零直见似人喜，何况乃与吾宗遇。为善本求乡里称，浩叹正坐儒冠误。出参留守入坐曹，抑亦为此微禄故。潜山山高潜水深，眼前谁作藩篱护。心随大信小信潮，梦绕长亭短亭路。生涯旧欠钱一囊，归半夜或有经五库。今子新从彭泽来，归去来兮几时云。一杯且遣客枕安，百尺竿头同进步。",
            "comment": ""
        },
        {
            "title": "题搓线图",
            "content": "谁言粉白但闲居，纫补尚烦金十奴。治得棼丝有条理，却嫌红女未工夫。",
            "comment": ""
        },
        {
            "title": "题校书图",
            "content": "我闻校书如扫尘，尘随帚去辄随有。萤窗孤坐志不分，帝虎鲁鱼相可否。榻上诸公富贵人，安能办此铅黄手。绿柳啼莺耳畔春，翠袖弹丝眼前酒。如何复窥蠹简尘，又借管城公作帚。画史画名不画实，润色丹青传不朽。我是瀛洲旧校书，挥汗磨铅胝两肘。当时万一见此图，诸郎不免涎垂口。",
            "comment": ""
        },
        {
            "title": "生查子",
            "content": "宫纱蜂趁梅，宝扇鸾开翅。数折聚清风，一捻生秋意。摇摇云母轻，袅袅琼枝细。莫解玉连环，怕作飞花坠。",
            "comment": ""
        },
        {
            "title": "简韩仲朋",
            "content": "老范好客老更豪，长恨无人陪痛饮。我尝解带坐南轩，闭门投辖则大窘。小韩云是故人子，酒量直须吞万顷。昨宵风雨送秋来，雨罢月林散清影。想当一口吸西江，看抚朱丝移玉轸。谁将五斗为解酲，蜾蠃螟蛉供一哂。野人无酒可留公，一酌山泉荐佳茗。",
            "comment": ""
        },
        {
            "title": "次韵胡明仲见寄二首",
            "content": "柳州非国语，意恐乱诗书。去草绝根本，立言推绪余。断疑先近似，反己问何如。岁晚飘零甚，归欤指敝庐。",
            "comment": ""
        },
        {
            "title": "与钱端修诸公饮兴福",
            "content": "积阴解尽可信眉，梵宇仍容款扣扉。山净且无尘一点，湖平惟有鹭双飞。杯行客恶思传令，劫急棋争看解围。招隐不知谁好事，为寻幽处著渔矶。",
            "comment": ""
        },
        {
            "title": "句",
            "content": "琉璃虚空甚圆满，紫磨山川更新铸。",
            "comment": ""
        },
        {
            "title": "耘村麦熟",
            "content": "君不见五经纷纶井大春，不得已见阴将军。将军故为设麦饭，推去去不食言非诚。又不见刘怀慰作齐太守，帘吏籍中自称首。邦人馈米不肯取，示以麦饭吾所有。我有郭内一亩田，带经荷耡原有年。今年麦熟始一饱，久饥客子俱来前。姓名久与市朝绝，将军薄饭不吾设。设不强学刘公清，但使儿曹知稼穑。",
            "comment": ""
        },
        {
            "title": "寄题竞秀亭",
            "content": "来往人传客寝安，问渠何事驻征鞍。只应门外千山好，能使胸中百念宽。",
            "comment": ""
        },
        {
            "title": "雨晴吴李过园中",
            "content": "联璧来吾隐，交欢只贺晴。酌泉心不易，指李话平生。万木翠光合，一池春水平。更询消遣法，元自不空声。",
            "comment": ""
        },
        {
            "title": "烦人置葛",
            "content": "饱诵韶州白葛轻，十年曾不慰前闻。芰荷欲使风裳制，溪谷难褰雾縠纹。坐甑遭炊无可避，踏冰赤脚谩多云。试将一事烦吾子，粗{左米右谷}精絺可细分。",
            "comment": ""
        },
        {
            "title": "轿中坐睡",
            "content": "饱食登长道，箯舆枕臂眠。鼻间真栩栩，腹外亦便便。徒倚两竿竹，咍台四仆肩。忽然成小憩，放手即醒然。",
            "comment": ""
        },
        {
            "title": "次韵俞路分见寄",
            "content": "有田二顷复何求，长恐斯言久不酬。青篛正堪烟雨笠，白文终返水云裘。相亲多谢风标子，可款岂无潇洒侯。更下疏帘对君弈，要观都大出棋州。",
            "comment": ""
        },
        {
            "title": "约郑公绩出城",
            "content": "颇厌低头看文字，似曾有约到南山。稍回妍暖日自喜，扫尽积阴天解颜。便合与君联骑出，更谁如我两人闲。相逢莫作伤时状，且趁春光竞往还。",
            "comment": ""
        },
        {
            "title": "重午菊有花遂与菖蒲同采",
            "content": "菖蒲秀端午，黄花作重阳。万物各归行，半岁遥相望。云何忽并开，相与同一觞。仙人九节杖，东坡一枝香。洗去仲夏热，如逢晚秋霜。均是酒中物，俱使吾年长。莫夸雨露私，勿笑草木狂。登高阅竞渡，歹哉未渠央。",
            "comment": ""
        },
        {
            "title": "句",
            "content": "四野绿回春补阙，乱山尘净雨修容。",
            "comment": ""
        },
        {
            "title": "章质夫帅广时以酒六壶寄东坡於惠州书到而酒",
            "content": "西枢镇番禺，绍圣之初年。覆露落南人，雅意极周旋。六尊南海春，万里罗浮仙。先生洗破觥，使者张空拳。五十有六字，至今星斗悬。君持泽国节，我赋囚山篇。欣然故事修，要使家法传。礼等百牢我，情均一觞天。夜来灯有花，不忧爨无烟。但恨语无味，何以追昔贤。",
            "comment": "【注释】【原题】：章质夫帅广时以酒六壶寄东坡於惠州书到而酒不至东坡有诗传在人口思召作广东漕翌适居曲江亦惠六尊且云吾家故事也为作此诗"
        },
        {
            "title": "次韵傅丈见寄",
            "content": "土瓜甘蔗窖深藏，青李来禽子在囊。胜日园林吾有分，暮年歌酒尔无忘。扫除金屑不到眼，尽力石田难救荒。每遇北风长引领，皖公山下是桐乡。",
            "comment": ""
        },
        {
            "title": "牡丹次韵",
            "content": "画舫何须载西子，青裙今幸拜东王。佛谈非想色界色，天造玉皇香案香。兴庆池边凝晓露，善和坊里借余光。行闻绮席开东省，飞鞚争驰御道黄。",
            "comment": ""
        },
        {
            "title": "南华道中诗",
            "content": "小市荒堤转，涌泉春水悭。频经石角铺，不上马鞍山。桥断冲泥过，松摧塞道艰。草鞋牢踏雨，更着一蓑还。",
            "comment": ""
        },
        {
            "title": "离临安日范伯达送茶约至钓台烹之正月十八日",
            "content": "过尽长滩唤帆，舟人取火上高岩。已携败絮来投宿，记有珍茶旋启缄。忽忆住时同短{左舟右定}，要须于此办和鑱。可怜一夜梅花雨，点滴犹随舳尾衔。",
            "comment": "【注释】【原题】：离临安日范伯达送茶约至钓台烹之正月十八日宿台下兼简务德"
        },
        {
            "title": "园中即事",
            "content": "出山道士在家僧，晚诵儒书早佛经。灰尽此心犹木偶，扫除往事送刍灵。花边过客蜂旁午，溪上良时鹭适丁。一到菊坡分品目，玉盘盂可次金铃。",
            "comment": ""
        },
        {
            "title": "寄贺子忱",
            "content": "昔岁裁诗远送郡，知君未可作闲人。那知半纪重相见，全似当时只话贫。推毂向来谁尽力，弹冠从此不谋身。想当六月苕溪上，万顷荷花一幅巾。",
            "comment": ""
        },
        {
            "title": "雨止读陶诗有感",
            "content": "涓涓泉溜木欣欣，便觉居闲思不群。快睹朝霞开宿雾，少林时雨霭停云。无弦琴上宫商足，有酒篇中醉醒分。谁是知音谁可酌，置琴罢酒对炉熏。",
            "comment": ""
        },
        {
            "title": "梅花",
            "content": "姑射山头冰雪仙，人间一见便丰年。却应羞死琴台女，不得乃翁分一钱。",
            "comment": ""
        },
        {
            "title": "豹隐轩诗",
            "content": "金钱晕花山中奇，七日雾雨人不知。一朝跃出从於菟，毛群惊骇光陆离。钓竿在手身在野，未用声名动天下。久幽则见理则然，世间岂有终藏者。道人见笑皮为灾，羔裘要袖孰剪裁。男儿独患无文尔，圣世何忧不遇哉。",
            "comment": ""
        },
        {
            "title": "曲江渔者得鳜鱼弃之目为师婆鱼",
            "content": "溪友渔翁忍弃捐，却应游泳得长年。遐方未识珍羞贵，不道杨凭已得仙。",
            "comment": ""
        },
        {
            "title": "听鸽铃",
            "content": "蓬蒿门巷久张罗，岂有笼坊重客过。天外鸽铃惊午枕，儿童误起听长呵。",
            "comment": ""
        },
        {
            "title": "晨起",
            "content": "晓日光穿户，衡门起及晨。檐垂冰折柱，涧涌雪鎔银。腊取一时乐，春期数日新。曝书仍曝背。自笑巧於贫。",
            "comment": ""
        },
        {
            "title": "寄诸洪",
            "content": "彭蠡春生万顷，光明相映棣华跗。鵷雏鸑鷟俱为凤，乳酪醍醐总是酥。归寿其亲来继踵，无求於世独知吾。青天一纸雁数字，南北虽殊意不殊。",
            "comment": ""
        },
        {
            "title": "重阳不见菊次诸公韵",
            "content": "菊以黄为正，纷纷只皂舆。待寒缘耿介，纵老不凋疏。秋净花如染，时迁水走渠。惟留五字句，能不愧应徐。",
            "comment": ""
        },
        {
            "title": "初到曲江六首",
            "content": "岭外山川最，天涯草木芬。曾经五月狩，俱被一琴薰。韶石静张乐，舜峰高山云。真同适鲁见，何异在齐闻。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "问学要根柢，文章忌雷同。字求反切当，义用训诘通。纵之逼论剑，收之入檀弓。平生苦我心，不如作一农。林羊潇洒侯，川上赤鯶公。姑从贤者乐，勿笑鄙夫空。秋宵引佳月，暑昼追凉风。如此了一生，我其塞上翁。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "次韵常子正",
            "content": "骨鲠当朝迹未尘，但知谋国不谋身。试看犀角龟文表，真是鸾台凤阁人。短别可堪驰梦驿，小诗聊为写情亲。雪山满眼寒潮急，凭伏归鸿一问津。",
            "comment": ""
        },
        {
            "title": "次韵重令升四咏·竞秀亭",
            "content": "山阴道士顷留宫，应接烟云马不前。君说江南亦如此，我虽未到想当然。",
            "comment": ""
        },
        {
            "title": "立夏前一日登马氏山亭",
            "content": "百忧不到酒三行，万事尽休棋一枰。梅子未黄先着雨，樱桃欲熟正防莺。忽惊夏向明朝立，便恐春从此地更。数蝶飞来花寂寞，乱蛙鸣处水纵横。",
            "comment": ""
        },
        {
            "title": "送罗臣济北归",
            "content": "君才可从六龙飞，便合超腾向日畿。曾使诸生馆下立，又骑一马醉中归。江山得助云蒸笔，桃李不言春上机。归去来园花似海，子行吾且闭柴扉。",
            "comment": ""
        },
        {
            "title": "龙山送客",
            "content": "茸茸风草弄春柔，密密桑阴向绿稠。江上星居多草阁，波间斗转一渔舟。吾行适此心无事，客去何妨刺漫留。尚戒奚奴休叱驭，不辞小住看潮头。",
            "comment": ""
        },
        {
            "title": "正月二十日过江氏园",
            "content": "宛宛桥虹卧碧涟，深深古屋背长川。园官送菜无虚日，溪友留鱼不问钱。历数旧交俱老矣，及时行乐且欣然。梅花更有黄千叶，携取一杯花下传。",
            "comment": ""
        },
        {
            "title": "登白衣寺钟楼",
            "content": "凭高真欲驭西风，百里纤毫尽发蒙。楼观相望秋色里，江山争丽海光中。云容入座如相识，足力缘梯尚不穷。肯使诗成夸得意，撞钟惊起坐禅翁。",
            "comment": ""
        },
        {
            "title": "咏昭君",
            "content": "当时夫死若求归，凛然义动单于府。不知出此更随俗，颜色如花心粪土。",
            "comment": ""
        },
        {
            "title": "重阳不见菊次诸公韵",
            "content": "归去思陶令，安时似子舆。近知园可灌，唯恐菊相疏。酒幸浓如珀，诗令价重渠。看花随早晚，何必更因徐。",
            "comment": ""
        },
        {
            "title": "读刘太真碑",
            "content": "衮衣华藻刻坚珉，下马来寻剥藓痕。断画岂如弦可续，阙文犹冀石能言。鬣村故址今仍在，螭首遗踪碎莫存。欲较智愚三十里，又飞丝鞚过前村。",
            "comment": ""
        },
        {
            "title": "示李令",
            "content": "春色遽如许，春愁无柰何。看山连楚越，端坐惜羲娥。吾子频相见，新诗苦未多。试穿一两屐，从我上烟萝。",
            "comment": ""
        },
        {
            "title": "渊明以正月五日游斜川时年五十予以正月二日",
            "content": "城里喧呼子不贫，乃能从我就僧谈。平明且喜风收润，仰视只愁云向南。靖节使年惭过二，斜川推日在前三。吾生大似僧行脚，好问真空觅住庵。",
            "comment": "【注释】【原题】：渊明以正月五日游斜川时年五十予以正月二日游曹源庵年五十有二矣慨然书示同行"
        },
        {
            "title": "猗觉寮晚饭",
            "content": "卒律葛答美，钩辀格磔肥。翁川茶不媚，何氏酒今非。砚水添池浅，棋盘下子稀。姮娥怜我独，未暮款窗扉。",
            "comment": ""
        },
        {
            "title": "三衢胡定愍祠诗",
            "content": "把酒论诗建业城，三年金石见交情。罗池忽待中流泊，姑蔑应无剧雨倾。直道岂知人负我，英姿如在死犹生。炉香销尽丛祠晚，独对西风泪臆横。",
            "comment": ""
        },
        {
            "title": "送郑公绩赴试金陵",
            "content": "笔端忘杻械，舌本贵温润。明明犹麟书，作世大龟镜。哀哉束高阁，斯文久不胜。皇五开老眼，牵复首拜命。秋来举子场，谁领斯文印。向来针膏肓，必古司农郑。",
            "comment": ""
        },
        {
            "title": "题刘宪十君子轩",
            "content": "北极元轩气，受命惟尔独。四方散子孙，万时异闽蜀。戴谱六十一，岩谷无遗录。段记三十九，冥搜出隐伏。世若不尽见，谁为合其族。儒林老丈人，与世谈无欲。开轩延十君，跪坐进三沐。高低列云来，新旧间伯叔。团栾十家春，门户各清肃。客至为卷帘，赞名问寒燠。一见伯玉辈，遂使季子服。我欲和竹史，就君求品目。",
            "comment": ""
        },
        {
            "title": "蔡倅羔羊斋",
            "content": "有生不酿羔羊酒，无日不诵羔羊诗。贤哉蔡子勇成癖，自励要如三代时。",
            "comment": ""
        },
        {
            "title": "晚步城外",
            "content": "芒履宽柔野策轻，晚来无暑步重闉。人间争梦大槐国，物外谁寻小草民。一鹭缓飞为我伴，半川铺练写余真。何从可觉秋消息，忽有凉飔到白苹。",
            "comment": ""
        },
        {
            "title": "送山芥与徐稚山",
            "content": "北风撼坤轴，飞雪封高崖。万草坐冻死，不复存根荄。蔚然苍山底，有此紫玉钗。本无尘土侵，宁畏霜霰埋。偶为樵牧知，遂与薇蕨偕。坚瘦故耐久，苦森终怒俳。未免一时出，肯事众口谐。可以寄乐天，时供八半斋。可以送庾郎，三九代食鲑。朱门厌燖焰，嘉蔬日谁差。飞觞失行次，可口相推排。尔来走缸甖，遂费登山鞋。文昌列宿光，骑省后人佳。居官乃退步，养气能实骸。一箸须子同，苦硬求吾侪。",
            "comment": ""
        },
        {
            "title": "诸公劝楚真叟应进士举以诗勉之",
            "content": "太祖皇帝龙飞初，君家枢密推日车。一时事载太史笔，九庙画展功臣图。昭陵取士极妙选，乃孙应诏从诸儒。威如草木部刺史，屡进药石谏大夫。谁知冷落百蛮里，忽见其后清而腴。读书过眼似皎月，裁诗出手争秋蕖。诸公力请举进士，骈四债六子有余。三经新义未改科，一代元老出此涂。要令我才必有用，不忧此口无以糊。他年上国与计偕，看日五色传天衢。",
            "comment": ""
        },
        {
            "title": "七夕日游仙人洞",
            "content": "蝉引秋风上桂枝，登山临水不胜悲。兽蹲虎踞石见怪，天划神刓洞出奇。无复碧蓝鸡刷羽，空余青栗蝟攒皮。傥分衲子三缘屋，当与仙人五日期。",
            "comment": ""
        },
        {
            "title": "金刚台",
            "content": "儿子门生交说勤，要翁一出步溪云。金刚台近城三里，玉友醅新盏十分。反照江山红半斂，小春桃李暖如薰。心灰已冷无机事，戏象争棋亦谩云。",
            "comment": ""
        },
        {
            "title": "元日登城",
            "content": "第一逢春管物化，率先桃李被褒嘉。明朝又数日为狗，回首犹惊岁在蛇。香聚椒盘萦彩字，春生茶碗结琼花。层城独秀东风里，吓瞰川流脉脉斜。",
            "comment": ""
        },
        {
            "title": "告春亭",
            "content": "一丈宽锄地，三重密盖茅。分封鸥鹭境，拾翠芰荷{左土右幻}。正乐宾中主，居然国外郊。老来俱倒置，营圃不营巢。",
            "comment": ""
        },
        {
            "title": "寄方立义方曾在诗",
            "content": "西南一柱力擎天，笞凤鞭鸾下散仙。不愤狸狐成窟穴，亦知沧海变桑田。梦归丁令鹤飞去，念旧徐公榻尚悬。我是乡人君是客，兴言及此泪如溅。",
            "comment": ""
        },
        {
            "title": "后两日叶干携酒",
            "content": "喜君酾酒吸鲸空，置我飞云卷雾中。蒲鸽青浮初落蔕，冰蚕繭就旋开篷。小凉已觉生衣怯，短策能寻熟路通。直上高台延望眼，万山横浸一溪东。",
            "comment": ""
        },
        {
            "title": "咏紫荆",
            "content": "鹤骨龙筋结寿枝，红绡紫绮曝仙衣。只应不奈麻姑爪，独领春风住翠微。",
            "comment": ""
        },
        {
            "title": "夏日登叶氏山亭",
            "content": "云气向晓不待族，风伯忽来吹使醨。溪南溪北半篙碧，荷叶荷花一段。旋扣柴荆行问道，少休松槛坐移时。渊明志广桑麻长，此语勿传朝市知。",
            "comment": ""
        },
        {
            "title": "买田潼溪",
            "content": "求田得处便成家，笑为污邪祝满车，漱石枕流新梦想，带牛佩犊老生涯。歌成但可相舂杵，客到莫嫌炊饭砂。祭罢土龙春雨庆，稳骑秧马一鞭斜。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "老火已退师，寓客不忧瘴。静坐窥物理，一一见情状。用起举拂子，功成卓拄杖。五行更主事，衰绝变生王。此身属造物，穷健胜美恙。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "句",
            "content": "缙绅处士议所以，将军贵人须毕之。",
            "comment": ""
        },
        {
            "title": "芥",
            "content": "蔚然苍石底，有此紫玉钗。本无尘土侵，宁畏霜霰埋。",
            "comment": ""
        },
        {
            "title": "朝中措",
            "content": "玉台金盏对炎光。全似去年香。有意庄严端午，不应忘却重阳。菖蒲九叶，金英满把，同泛瑶觞。旧日东篱陶令，北窗正卧义皇。",
            "comment": ""
        },
        {
            "title": "戏同诸子书所见",
            "content": "已老犹痴作蠹鱼，出门延望立须臾。或深或浅花先后，半霁半阴云有无。山有向人俱引领，海风无日不嘘枯。论诗各尽诸郎意，篱落之中自可娱。",
            "comment": ""
        },
        {
            "title": "寄符正民",
            "content": "体力今何似，函书阙到门。匆匆缘不暇，负负复何言。此口忘疏远，明公实见存。扪参怀蜀道，叱驭忆王尊。",
            "comment": ""
        },
        {
            "title": "南华具素饭烹茶诗",
            "content": "颇有客仓卒，初无具咄嗟。家贫难办素，人众不烹茶。此老来修供，兹辰并拜嘉。小船横一笛，风引入荷花。",
            "comment": ""
        },
        {
            "title": "归自南华诗",
            "content": "众绿扬新楚，初晴中薄寒。行山无阔步，陟巘有遐观。蕨紫拳犹小，松黄粉渐乾。无嫌一马瘦，径度两重滩。",
            "comment": ""
        },
        {
            "title": "华干携茶入园晚坐柔桑下",
            "content": "光穿两脚间彤霞，声急城头集暮鸦。且与凤雏桑下坐，共烹龙焙雨前茶。的中薏嫩莲新采，笋上竿成竹已斜。读得齐民书熟烂，把锄今作老生涯。",
            "comment": ""
        },
        {
            "title": "寄刘明道",
            "content": "平山飞骑竹西州，到处逢君得纵游。满地落花春病酒，一帘明月夜登楼。江帆带雨人归后，烽火连天客罢休。一纸短书劳远祝，貂蝉到底出兜鍪。",
            "comment": ""
        },
        {
            "title": "南华卓锡泉复出",
            "content": "竹龙衔尾转山房，饮足寒清滴夜长。曾问鞠穷目眢井，为焚安息坐胡床。千山从此俱蒙润，一线才通未可量。六月炎方了无暑，谁知世上有清凉。",
            "comment": ""
        },
        {
            "title": "闰月四日大负出灵鹫捕鱼具鱠且约冬间再集",
            "content": "西北云收廓太虚，东南风急放船初。冬深更许侯设鱠，地过不讥公矢鱼。白小未容登燕俎，红鲜忽已间嘉蔬。重生鳞鬣浮江去，尽是先生所弃余。",
            "comment": ""
        },
        {
            "title": "郑元亚新居面梅开轩诸子读书其间名曰擢英",
            "content": "纷纷百卉不须栽，一见论交正有梅。诗兴已从东阁动，山寒并许北枝开。影横窗纸月为友，香著砚屏春共来。庭下芝兰争秀发，对花君但莫停杯。",
            "comment": ""
        },
        {
            "title": "七夕后一日诸公携酒见过",
            "content": "昨夜天孙拥翠軿，余光犹此照河津。且欣大暑去酷吏，更辱诸君为主人。庭桂酿花香有信，盆荷迎露绿长新。浮云扫尽天无滓，仰面争看月半轮。",
            "comment": ""
        },
        {
            "title": "六月十五日西湖宿斋",
            "content": "并硝西去望南屏，但见烟云日日新。山色渐争秋气势，荷花全露晓精神。洗心用此无边绿，处世端能不染尘。惭愧西湖敦夙夜，从今长作境中人。",
            "comment": ""
        },
        {
            "title": "夜宿方允迪家雨雪大作",
            "content": "肺腑群山襟带江，近人鸥鸟日成行。每来问道维摩室，何幸浓薰班氏香。雨脚雪花方间作，灯红酒绿正争光。更烦采选消长夜，坐看回旋穴骼忙。",
            "comment": ""
        },
        {
            "title": "寄仲弥性祝子权",
            "content": "博士曾瞻穆穆光，贤良犹抱汉文章。江山不隔梦千里，鸿雁欲归书数行。蝇变岂能分白黑，木灾初未有青黄。逡巡岁晚成何事，捧腹看傩驱不祥。",
            "comment": ""
        },
        {
            "title": "送福师",
            "content": "春到春城和雅歌，又携春去度云萝。过余竹里煎茶久，看子花边簇马多。千里福星临福地，一时天使挽天河。江红陈紫留连得，奈此催归尺一何。",
            "comment": ""
        },
        {
            "title": "静坐",
            "content": "年来岂复为秋悲，静里端能阅化机。风引饥乌将子下，雨催群蚁运粮归。略无车马闲尤好，粗有诗书家亦肥。更得干戈渐衰息，不辞长采首山薇。",
            "comment": ""
        },
        {
            "title": "城上观月",
            "content": "月上孤城早，山迎雉堞低。四天浮沆瀣，万瓦贮玻璃。松猎风声北，江摇斗柄西。诸公宜款曲，吾且倚枯藜。",
            "comment": ""
        },
        {
            "title": "端午观竞渡曲江",
            "content": "楝花角黍五色缕，一吊湘累作端午。越人哀君楫迎汝，呼声动地汗流雨。鱼暇走避无处所，小试勒兵吾有取。楼船将军下潢浦，佽飞射士彍弩。大堤士女立如堵，乐事年年动荆楚。却忆金明三月天，春风引出大龙船。二十余年成一梦，梦中犹记水秋千。三军罢休各就舍，一江烟雨朱帘夜。隐隐滩声细卷沙，沙浅滩平双鹭下。",
            "comment": ""
        },
        {
            "title": "佛头菊",
            "content": "我杖常扶佛面强，我花今见佛头香。灵山会上曾拈出，一笑悬知是饮光。",
            "comment": ""
        },
        {
            "title": "冬至后三日与罗楚入倅厅两松下梅花盛开取酒",
            "content": "匆匆前日贺书云，那似今朝笑语亲。年例一来窥雪样，岁寒同此见天真。梅间蜂阵长围日，松下鸱蹲反嚇人。一碗檑茶未忘本，三杯薄酒不能神。",
            "comment": "【注释】【原题】：冬至后三日与罗楚入倅厅两松下梅花盛开取酒酌石台上思得名手作松梅图"
        },
        {
            "title": "与刘令食枸杞",
            "content": "周党过仲叔，菽水无菜茹。我盘有枸杞，与子同一箸。若比闵县令，已作方丈富。但令齿颊香，差免腥膻污。我寿我自知，不待草木辅。政以不种勤，日夕供草具。更约傅延年，一饭美无度。解衣高声读，苏陆前后赋。",
            "comment": ""
        },
        {
            "title": "方竹杖",
            "content": "此君骨相一成矩，气禀坤爻六二全。运用四方随手转，操持一节比松坚。玉雕界尺疑同样，金作觚棱笑削圆。见寄分司真得力，时将缓步与周旋。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "兹辰驭北风，所至有东道。反袂问浮邱馈芝走商皓。著裙拜木公，献宝出富媪。气平四大和，以此可却老。长生等终古，彭祖是亦夭。有客诣理窟，相过或谈妙。再拜有所乞，乞我如瓜枣。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "游锦石岩",
            "content": "梯空何事上秋旻，要定三岩着隐君。斗柄下垂星可摘，天门将近语先闻。猿窥虎隐人惊去，牛污龙池雨解纷。偿我七年东向念，却张风腋跨归云。",
            "comment": ""
        },
        {
            "title": "芹",
            "content": "幽人本无肉食原，岸草溪毛躬自荐。并堤有芹秀晚春，采掇归来待朝膳。",
            "comment": ""
        },
        {
            "title": "次韵刘美中早朝",
            "content": "凤凰山下凤凰城，辇路凌霄遡紫清。秋入九天风露冷，云藏五玉佩环声。虞渊出日升黄道，织女斜河转启明。郁郁安能久居此，君王有意待还京。",
            "comment": ""
        },
        {
            "title": "洞霄宫",
            "content": "委委曲曲山九锁，巍巍堂堂天一柱。灵官跨龙山洞来，仙人驱虎载箬去。泉流两山鸣玦，夜坛星辰可手摘。世间何限真人祠，身未尝到衔空结。一日来游岂偶然，草中更识天荷叶。",
            "comment": ""
        },
        {
            "title": "雪作儿童以衣袖盛之如柳花状",
            "content": "六花几岁不来南，大似优昙欲遇难。瓦响急倾鲛泪颗，袖宽先得柳花团。莫忧荔子明年少，已是梅英向腊残。骨冷魂清北风里，更临江槛俯惊湍。",
            "comment": ""
        },
        {
            "title": "南山观雪",
            "content": "南游客人妙高峰，拄杖敲冰袖障风。卷起面前帘看雪，烟鬟浑插玉珑{左王右匆}。",
            "comment": ""
        },
        {
            "title": "次韵江子我病起",
            "content": "食不下咽当奈何，千金不惜聘秦和。则知有我聊示病，旁若无人正浩歌。薄雨过墙醒槛竹，西风吹暑下庭柯。但令一局消长日，且乐眼前休问他。",
            "comment": ""
        },
        {
            "title": "南屏",
            "content": "百步阶头长进步，南屏堂上立移时。明明万象森罗处，争鍜炼雕镌费我诗。",
            "comment": ""
        },
        {
            "title": "乞双峰山频婆果",
            "content": "我闻如来有佛眼，结子成时速寄来。从此慈悲修广目，得争开处便争开。",
            "comment": ""
        },
        {
            "title": "喜见白发诗",
            "content": "种种年来渐满簪，儿童环视语相惊。故人大半黑头死，老子何妨白发生。弹镊不须夸手熟，着冠犹喜觉头轻。元无粉黛居閒屋，任尔星星易数茎。",
            "comment": ""
        },
        {
            "title": "罗巨济辟学之西序为轩以奉板舆之乐余名之曰",
            "content": "龟息六用藏，禽戏两翼张。俯仰何自苦，要与宇宙长。深山具灶火，煮沙烹硫黄。此又此下策，中乾外徒强。我有不朽计，事具泮水章。佳哉罗江东，意师张曲江。重席坐日永，脱屦来雁行。举盏醉六经，抵掌谈三王。青云去一蹴，寿域开八荒。始知吾道中，大有却老方。以此施其母，何疑寿而康。煌煌忘忧花，秀色迎朝阳。原子多酿酒，容我时登堂。",
            "comment": "【注释】【原题】：罗巨济辟学之西序为轩以奉板舆之乐余名之曰难老轩"
        },
        {
            "title": "南园用端中韵",
            "content": "有韩太尉淮阴家，十年种木今开花。松阴渐可张翠葆，桃蹊久已蒸红霞。早来雨过著芒屩，曲沼镜平清见沙。道人从我似支遁，公子立名非务华。剧谈坐致千岁日，默诵初无一字差。主人负重守且将，一手捻箭腰黄蛇。因来小集休沐地，何时共听归来笳。饥肠欲饵桄榔粉，香身要采毗陵茄。凉风悠悠引佳月，归兴忽起来从栖鸦。谁怜老我夜不寐，儿曹见祝无多茶。",
            "comment": ""
        },
        {
            "title": "十月旦读子美北风吹瘴疠羸老思散策之句初寮",
            "content": "厌晴思滴沥，闵雨思开霁。姑欲快吾私，岂暇计丰岁。身如姑射山，物物无疵疠。可笑建除家，卜日论开闭。堂堂百年中，雇已阅半世。徭蜑且友朋，百粤即鲁卫。",
            "comment": "【注释】【原题】：十月旦读子美北风吹瘴疠羸老思散策之句初寮尝作十诗因次其韵"
        },
        {
            "title": "十月十四日立冬菊花方盛",
            "content": "黄菊一何好，持觞惟尔从。名应称晚秀，色岂为人容。正似花重九，休论月孟冬。霜威占清晓，直欲犯其锋。",
            "comment": ""
        }
    ]
}