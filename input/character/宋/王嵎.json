{
    "dynasty": "宋",
    "author": "王嵎",
    "poems": [
        {
            "title": "登更好堂同景思少卿表丈韵",
            "content": "万里同行一瘦筇，寻山问水有先容。更穷天姥投南路，已过台山第几峰。从此又随双涧月，不妨曾听五峰钟。却从更好堂前望，满眼诗材思不供。",
            "comment": ""
        },
        {
            "title": "祝英台近",
            "content": "柳烟浓，花露重，合是醉时候。楼倚花梢，长记小垂手。谁教钗燕轻分，镜鸾慵舞，是孤负、几番春昼。自别後。闻道花底花前，多是两眉皱。又说新来，比似旧时瘦。须知两意长存，相逢终有。莫谩被、春光僝僽。",
            "comment": ""
        },
        {
            "title": "夜行船",
            "content": "曲水溅裙三月二。马如龙、钿车如水。风扬游丝，日烘晴昼，人共海棠俱醉。客里光阴难可意。扫芳尘、旧游谁记。午梦醒来，小窗人静，春在卖花声里。",
            "comment": ""
        }
    ]
}