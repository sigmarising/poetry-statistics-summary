{
    "dynasty": "宋",
    "author": "王子容",
    "poems": [
        {
            "title": "满庭芳",
            "content": "台衮筹边，京师蒙福，两淮谈笑尘清。正銗筒无讼，桴鼓亦稀鸣。阅武分弓角射，催春事、亲劝农耕。何须付，寻花问柳，小队出郊坰。功名。今已就，九重近天，好去辞荣。算人间极贵，何似长生。刺占梅山日月，观二妙，玉纹抨。休辞醉，洛阳花信，香到露华亭。",
            "comment": ""
        },
        {
            "title": "满庭芳",
            "content": "瑞霭腾空，长庚入梦，挺生名世真贤。荐膺宸眷，移镇日华边。千里民谣载路，薰和气、俱作春妍。须知道，西湖草木，亦自肃成权。黄堂。开雅宴，酒浮云液，歌倚湘弦。□赐金增秩，入侍甘泉。且向露桃花底，拚沉醉，频举觥舡。祈难老，鬓随柳绿，官共早莺迁。",
            "comment": ""
        },
        {
            "title": "满庭芳",
            "content": "蓬海移春，卿云约月，庆传王母骖鸾。九仙福地，不减玉龟山。况是莱儿绣斧，都衬得、彩舞斓斑。瑶觞举，平反一笑，功行足三十。木天。来瑞节，行封两国，宫锦蝉联。更孙枝满座，兰畹芝田。中诏肩舆上殿，称万寿，椒掖欢颜。黄锺数，从新九九，巧历演长年。",
            "comment": ""
        }
    ]
}