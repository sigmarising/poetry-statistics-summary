{
    "dynasty": "宋",
    "author": "滕元发",
    "poems": [
        {
            "title": "句",
            "content": "负鼎早为汤右相，有文今作鲁夫人。",
            "comment": ""
        },
        {
            "title": "句",
            "content": "野色更无山隔断，天光直与水相连。",
            "comment": ""
        },
        {
            "title": "句",
            "content": "万国休后外，群生奏凯中。",
            "comment": ""
        },
        {
            "title": "句",
            "content": "葱岭占佳气，氊裘拜未央。",
            "comment": ""
        },
        {
            "title": "结客",
            "content": "结客结英豪，休同儿女曹。黄金装箭镞，猛兽画旗旄。北阁芒星落，中原王气高。终令贺兰贼，不著赭黄袍。",
            "comment": ""
        },
        {
            "title": "送程给事知越州",
            "content": "又领州麾过故乡，谁怜肚胆异班行。患销南海城先具，气压胡天国自强。造膝华褒辉黼黻，跋朝佳句敌琳琅。圣君求治如星火，休斗新诗恨丈光。",
            "comment": ""
        },
        {
            "title": "句",
            "content": "主人留客醉，酒美蟹螯肥。",
            "comment": ""
        },
        {
            "title": "送俞汝尚致仁还乡",
            "content": "清明冲节是身谋，御史郎官不肯留。回首轩裳双脱屣，放怀天地一轻沤。卞云苕月柴门静，菱雨苹风野艇秋。仰羡冥鸿空自愧，区区图报示知休。",
            "comment": ""
        },
        {
            "title": "寄越州范希文太守",
            "content": "江山千里接仁风，都在东南秀气中。为问玉皇香案吏，蓬莱何似水日宫。",
            "comment": ""
        },
        {
            "title": "浮云楼",
            "content": "举头便是长安日，弄袖时飘梦泽风。茂苑久抛飞鸟外，楚台遥在碧云中。",
            "comment": ""
        },
        {
            "title": "句",
            "content": "寒日边声断，春风塞草长。传闻汉都护，归奉万年觞。",
            "comment": ""
        }
    ]
}