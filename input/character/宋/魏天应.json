{
    "dynasty": "宋",
    "author": "魏天应",
    "poems": [
        {
            "title": "和叠山先生韵",
            "content": "万叠青山只麽青，从容时止又时行。斯文未丧予何畏，举世随流我独清。日月精忠今古在，丘山道义死生轻。吾翁铁脊文翁似，无愧渊明与孔明。",
            "comment": ""
        },
        {
            "title": "和叠山先生韵",
            "content": "先生心事炳丹青，顾影何曾愧独行。商岭芝能如橘隐，首阳粟不似薇清。纲常正要身扶植，出处端为世重轻。安有寒泉来会宿，参同极论到天明。",
            "comment": ""
        }
    ]
}