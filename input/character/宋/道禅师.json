{
    "dynasty": "宋",
    "author": "道禅师",
    "poems": [
        {
            "title": "三句颂·随波逐浪",
            "content": "辩口利舌间，高低总不亏。还知应病药，诊候在临时。",
            "comment": ""
        },
        {
            "title": "三句外",
            "content": "当人如举唱，三句岂能该。有问如何事，南岳与天台。",
            "comment": ""
        },
        {
            "title": "三句颂·函盖乾坤",
            "content": "乾坤并万象，地狱及天堂。物物皆真见，头头用不伤。",
            "comment": ""
        },
        {
            "title": "三句颂·截断众流",
            "content": "堆山积岳来，一一尽尘埃。更擬论玄妙，冰消解瓦摧。",
            "comment": ""
        },
        {
            "title": "抬荐商量",
            "content": "相见不扬眉，君东我亦西。红霞穿碧落，白日绕须弥。",
            "comment": ""
        }
    ]
}