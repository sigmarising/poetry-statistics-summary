{
    "dynasty": "宋",
    "author": "句昌泰",
    "poems": [
        {
            "title": "题新繁句氏盘溪",
            "content": "客至辄命酌，为言花已开。青山长委髻，白骨旧竽苔。不饮固痴绝，能诗宜数来。颇忧明日雨，红紫落成堆。",
            "comment": ""
        },
        {
            "title": "题新繁句氏盘溪",
            "content": "胜簪不肯黑，浮颊故能红。心寄尘埃外，春归杖履中。径松青谡谡，庭草碧茸茸。无术系白日，年光如转蓬。",
            "comment": ""
        },
        {
            "title": "题新繁句氏盘溪",
            "content": "黄尘没车毂，平地得林丘。花木风光早，陂池烟雨秋。不弹长剑铗，甘赋大刀头。九轨利名痼，逢君应少瘳。",
            "comment": ""
        },
        {
            "title": "题新繁句氏盘溪",
            "content": "从俗鲜所得，九牛中一毛。强牵麋鹿性，要学豹龙韬。野服颜常好，晴窗首自蚤。向来误应聘，尘土污吾袍。",
            "comment": ""
        }
    ]
}