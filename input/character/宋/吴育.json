{
    "dynasty": "宋",
    "author": "吴育",
    "poems": [
        {
            "title": "烟雨楼",
            "content": "一上危楼七泽分，胜游平日此怡神。荆台芜没千年地，楚望云披四面春。",
            "comment": ""
        },
        {
            "title": "过郭店谒文靖公墓",
            "content": "汉相岩岩真国英，门庭曾是接诸生。阳秋谈化四时具，河岳精神一座倾。",
            "comment": ""
        },
        {
            "title": "句",
            "content": "石存裴令老臣心。",
            "comment": ""
        },
        {
            "title": "重建羊太傅祠和王原叔句",
            "content": "羊公千载得清吟，芳迹虽遥契昔心。更与岘山为故事，凛然风格照来今。",
            "comment": ""
        },
        {
            "title": "承原父子以风凰篇况谨用来韵和酬",
            "content": "丹山郁世表，岩岩千仞巅。自非常雏辈，安得参周旋。胡为此弱羽，越簉禅仪鲜。飞鸣过所据，飙骇俄翻然。退则安栖地，翔风娱楚天。始病孰做侣，乃兴朱鸾攀。英英日照相，老翮徒愧前。少别正倾听，览辉当圣年。",
            "comment": ""
        },
        {
            "title": "次韵奉和给事中",
            "content": "律上阳和虽始煦，罇前人意已生春。濠梁且欲观鱼乐，淮郡何能致鹿驯。为访心朋独纵棹，况逢时隽与均茵。别车岂必辞沉醉，更有高阳倒载人。",
            "comment": ""
        },
        {
            "title": "送梵才上人归天台",
            "content": "几年瓶钵帝城栖，看尽尘劳息尽机。诗妙偶因馀力到，名高却与本心违。云深路入千山去，岁晚身携一锡归。林下应逢旧猿鹤，得无惊见紫檀衣。",
            "comment": ""
        }
    ]
}