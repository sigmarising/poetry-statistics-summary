{
    "dynasty": "宋",
    "author": "李遵勗",
    "poems": [
        {
            "title": "送僧归护国寺",
            "content": "雷海谭音出世雄，台岩香社冠禅丛。红炉点雪灵机密，翠径斑苔道步通。珠水滤罗晨漱净，豉莼萦筯午斋丰。归帆已应王臣供，金地天龙绕旧宫。",
            "comment": ""
        },
        {
            "title": "滴滴金",
            "content": "帝城五夜宴游歇。残灯外、看残月。都人犹在醉乡中，听更漏初彻。行乐已成闲话说。如春梦、觉时节。大家同约探春行，问甚花先发。",
            "comment": ""
        },
        {
            "title": "望汉月/忆汉月",
            "content": "黄菊一丛临砌。颗颗露珠装缀。独教冷落向秋天，恨东君不曾留意。雕阑新雨霁。绿藓上，乱铺金蕊。此花开後更无花，愿爱惜、莫同桃李。",
            "comment": ""
        }
    ]
}