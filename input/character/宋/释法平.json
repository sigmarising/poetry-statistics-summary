{
    "dynasty": "宋",
    "author": "释法平",
    "poems": [
        {
            "title": "绝句",
            "content": "春风吹枕小屏寒，客舍无聊梦不安。花叶暗时人已去，夕阳光满旧栏干。",
            "comment": ""
        },
        {
            "title": "晓上人还浙东",
            "content": "鸟宿柴门静，更深别意倾。孤灯寒有晕，细雨夜无声。渡晓人争立，潮平橹乱鸣。君今成独往，老罢苦为情。",
            "comment": ""
        },
        {
            "title": "登北固楼",
            "content": "不负南徐眼，来看北固云。金焦两山小，吴楚一江分。雨气生沧壁，秋声起夕曛。半生流落恨，此日重殷勤。",
            "comment": ""
        },
        {
            "title": "句",
            "content": "梦魂不入入閒世。",
            "comment": ""
        }
    ]
}