{
    "dynasty": "宋",
    "author": "朱权",
    "poems": [
        {
            "title": "绍熙辛亥岁迁居星洲述怀",
            "content": "别墅今为宅，芳洲古号星。一溪萦似带，群岫列如屏。缭绕蟠龙势，回旋翥凤形。紫峰钟美瑞，秀丽炳神灵。峻岭通山去，寒潭对刹渟。高严双杰出，斜谷独深扃。鸥路遵幽渚，牛羊散远汀。春花纷外野，秋月可中庭。筑室歌鸿雁，谋邻咏鹡鴒。来居犹未久，补弊不遑宁。爱竹留新笋，看松养茯苓。采山收美茹，钓水得鲜鲭。檠短亲诸子，窗明勘六经。桂香思譬水，槐影记枫庭。事业姑藏器，功名会发铏。岂无牙父志，当遇子期听。鵰鹗须逢运，骅骝岂峦坰。祗今时合待，拄笏谩名亭。",
            "comment": ""
        }
    ]
}