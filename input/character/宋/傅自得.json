{
    "dynasty": "宋",
    "author": "傅自得",
    "poems": [
        {
            "title": "蓦山溪",
            "content": "洪钧转处，都在薰陶内。瑞世得奇才，赞化工，协调和气。雄词健笔，谈笑斡千钧，馀闲手，尹王畿，治行称尤异。雍容儒雅，早合登高位。天路踏骅骝，看峨冠，羽仪班缀。东风骀荡，王斝酒鳞红，春不老，寿难穷，莫惜今朝醉。",
            "comment": ""
        },
        {
            "title": "九日泛舟同朱元晦",
            "content": "秋月天热白，溪流镜样平。唤船同胜赏，把盏话平生。击楫鱼频跃，忘机鸟尚惊。兹游还可继，家酿为君倾。",
            "comment": ""
        }
    ]
}