{
    "dynasty": "宋",
    "author": "宋光宗",
    "poems": [
        {
            "title": "会僚属赏海棠偶有题咏",
            "content": "浓淡名花产蜀乡，半含风露浥新妆。妖娆不减旧时态，谁与丹青为发扬。",
            "comment": ""
        },
        {
            "title": "题杨补之红梅图",
            "content": "去年枝上见红芳，约备红葩傅浅妆。今日这中足颜色，可能无意谢东皇。",
            "comment": ""
        },
        {
            "title": "新秋雨过述怀",
            "content": "中兴日月明，王气山何在。万物饰昭回，稽首王言大。",
            "comment": ""
        },
        {
            "title": "待月诗",
            "content": "入夜跏趺多待月，移时箕踞为看山。苔生晚片应知静，雪动秋根会见閒。瘦鹤独随行药后，高僧相对试茶间。疏篁百本松千尺，莫怪频频此往还。",
            "comment": ""
        },
        {
            "title": "观海棠有成",
            "content": "东风用意施颜色，艳丽偏宜著雨时。朝咏暮吟看不足，羡他逸蝶宿深枝。",
            "comment": ""
        },
        {
            "title": "句",
            "content": "细叠轻绡色倍浓，晚霞犹在绿阴中。",
            "comment": ""
        },
        {
            "title": "赐杨万里",
            "content": "黄芦洲上雪初乾，风撼枯枝晚更寒。静舣小舟谁得似，生涯潇洒一渔竿。",
            "comment": ""
        },
        {
            "title": "句",
            "content": "晴进驻花侵路，春陂水上桥。",
            "comment": ""
        },
        {
            "title": "赐余复",
            "content": "临轩策士岂徒然，嗣宋丕基务得贤。尔吐忠言据素蕴，吾縻好爵副详延。爱君忧国毋终怠，厚泽深仁赖广宣。赐宴琼林修故事，腾心期待见诗篇。",
            "comment": ""
        },
        {
            "title": "题徐崇嗣没骨牡丹图",
            "content": "已过谷雨十六日，犹见牡丹斗浅红。曾不争先及开早，能陪芍药到薰风。",
            "comment": ""
        },
        {
            "title": "句",
            "content": "绮霞初结处，珠露未晞时。",
            "comment": ""
        },
        {
            "title": "题张萱游行士女图",
            "content": "閒来洞口访刘君，缓步轻抬玉线裙。细白桃花掷流水，更无言语倚彤云。",
            "comment": ""
        },
        {
            "title": "题陆瑾渔家风景图",
            "content": "翠岚迎步兴何长，笑领渔翁入醉乡。日暮渚田微雨后，鹭鸾閒暇稻花凉。",
            "comment": ""
        },
        {
            "title": "句",
            "content": "蓼岸飞寒蝶，汀沙戏水禽。",
            "comment": ""
        },
        {
            "title": "和燕射",
            "content": "秋深欲晓敛轻烟，翠木森围万里川。闾阖启关传法驾，玉津按武会英贤。皇皇圣父明如日，挺插良臣直似弦。韬武欢呼称万寿，未饶天保报恩篇。",
            "comment": ""
        }
    ]
}