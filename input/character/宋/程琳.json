{
    "dynasty": "宋",
    "author": "程琳",
    "poems": [
        {
            "title": "海棠",
            "content": "海外移根灼灼奇，风情间丽比应稀。晶莹实萼排珠琲，旖旎芳丛簇绣帷。繁极祇愁随暮雨，飘多何计驻春晖。沈花溪上年年意，露湿烟霞拂客衣。",
            "comment": ""
        },
        {
            "title": "和答刘夔咏茱萸",
            "content": "霜枝凋翠雁横秋，莫倚危楼动旅愁。菊有清香樽有酒，茱萸不插也风流。",
            "comment": ""
        },
        {
            "title": "咏西湖",
            "content": "西湖多胜景，飞盖喜相陪。暑气迎秋尽，江声向夕来。",
            "comment": ""
        },
        {
            "title": "冬近",
            "content": "世间剥复每相寻，此理几几唤得应。万木冻僵梅有信，黄河冰合井如蒸。",
            "comment": ""
        },
        {
            "title": "和答刘夔咏茱萸",
            "content": "秋风台上起高歌，把酒看花意已多。屈轶不生神豸死，结茱为佩欲如何。",
            "comment": ""
        }
    ]
}