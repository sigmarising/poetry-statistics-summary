{
    "dynasty": "宋",
    "author": "金朋说",
    "poems": [
        {
            "title": "葵花吟",
            "content": "绛萼累累承晓露，含英蕴质并朱云。庙廊忠梗谁堪比，能展丹心向日倾。",
            "comment": ""
        },
        {
            "title": "止斋吟",
            "content": "知止於至善，修身止和诚。五伦止此定，明德日新民。",
            "comment": ""
        },
        {
            "title": "荀或饮药",
            "content": "管仲尊周昔相桓，当年文若附曹瞒。匡朝宁国言虽正，始比高光孰发端。",
            "comment": ""
        },
        {
            "title": "夏日山居",
            "content": "时当夏日临，酷暑避无地，唯对碧岩山，清凉又安逸。",
            "comment": ""
        },
        {
            "title": "赏松吟",
            "content": "岩谷虽芜松尚存，溪门僮仆伺朝昏。林泉清兴真飘逸，月满轩窗酒洒樽。",
            "comment": ""
        },
        {
            "title": "折槛吟",
            "content": "折槛当年世丈夫，上方谁肯借昆吾。虽然未克诛奸佞，万古人臣可范模。",
            "comment": ""
        },
        {
            "title": "读书吟",
            "content": "读书本卫道，何以道欺人。古害称杨墨，而今害益深。",
            "comment": ""
        },
        {
            "title": "秋日书怀",
            "content": "夜合花开放晓晴，凉飙新爽小池亭。幽人雅称林泉兴，弄月吟风光更清。",
            "comment": ""
        },
        {
            "title": "种松吟",
            "content": "人皆爱桃李，我爱种青松。桃李易凋谢，青松却耐寒。",
            "comment": ""
        },
        {
            "title": "建康怀古",
            "content": "石头城下炬烧寒，司马东来骨肉残。可惜六朝花粉地，年年风雨草漫漫。",
            "comment": ""
        },
        {
            "title": "芸禾吟",
            "content": "芸禾雨苦连，草秽何能蠲。借问司农者，俱云不得天。",
            "comment": ""
        },
        {
            "title": "种梅吟",
            "content": "栽梅沿屋角，幽趣少人知。雪后月明夜，孤芳吐几枝。",
            "comment": ""
        },
        {
            "title": "李密陈情表",
            "content": "乌鸟私情虽孝恳，谀人藐主岂忠诚。堂堂在耙天潢派，何必陈情以伪名。",
            "comment": ""
        },
        {
            "title": "齐家吟",
            "content": "齐家先正己，标准自吾身。动息从心里，规模卫武箴。",
            "comment": ""
        },
        {
            "title": "泰伯虞仲祠",
            "content": "阅墙兄弟不相容，尺布犹怜尚可缝。让位介然如弃屣，盛哉至德厚无穷。",
            "comment": ""
        },
        {
            "title": "持敬斋吟",
            "content": "恭己时存养，敬以充四端。唯狂能克念，作圣抑何难。",
            "comment": ""
        },
        {
            "title": "春山吟",
            "content": "岧峣嫩绿间妖戏，碧对琼花潋滟中。一段天机犹织就，宜为宅畔锦屏风。",
            "comment": ""
        },
        {
            "title": "韩昌黎",
            "content": "世降文衰失正儒，韩公卫道辟杨朱。诚能衡岳开云阵，义信遐荒化鱷鱼。",
            "comment": ""
        },
        {
            "title": "连花吟",
            "content": "夐出涟漪不染泥，浓妆淡抹总相宜，六郎莫恃人怜惜，君子名称更绝奇。",
            "comment": ""
        },
        {
            "title": "歇后宰相",
            "content": "歇后诗人何志诚，自量心迹甚详明。世多觊窦穿窬者，对尔宁无愧赧情。",
            "comment": ""
        },
        {
            "title": "乐牧吟",
            "content": "牛背日高方睡熟，横吹短笛不成腔。毛球打罢归来晚，古木寒雅又夕阳。",
            "comment": ""
        },
        {
            "title": "蔷薇吟",
            "content": "涂朱抹粉吐芳馨，倚架依阑承露新。腻白妖红谁不惜，樽前莫负插花吟。",
            "comment": ""
        },
        {
            "title": "五季石晋二首",
            "content": "父礼契丹输左衽，尊夷割地表称臣。降戎借势冠裳倒，万古春秋一罪人。",
            "comment": ""
        },
        {
            "title": "唐宣宗饵药",
            "content": "长生妄诞诳愚言，覆辙前途不自悛。若饵金丹人不死，北邙青冢尽神仙。",
            "comment": ""
        },
        {
            "title": "赋归吟",
            "content": "松菊存陶径，弦歌绝武城。江东新发櫂，僮仆笑相迎。",
            "comment": ""
        },
        {
            "title": "悉怛谋降唐",
            "content": "祖宗疆哉陷西戎，得复来归悉怛谋。不受生降唯守信，死年褒赠复何忧。",
            "comment": ""
        },
        {
            "title": "海棠吟",
            "content": "艳质妖娜放早春，谁教帝主溺初心。椒房一睡才扶起，彻动渔阳鼙鼓声。",
            "comment": ""
        },
        {
            "title": "裴垍",
            "content": "竭诚佐理奖言司，先正君心帝者师。举荐不为肓宰相，尽供乃职日孜孜。",
            "comment": ""
        },
        {
            "title": "七夕吟",
            "content": "银河东达鹊桥西，织女牛郎会晤时。才得欢娱又离别，相逢拟待隔年期。",
            "comment": ""
        },
        {
            "title": "冬雪吟",
            "content": "彤云垂四野，六出舞漫天。却笑广文郑，严寒无坐毡。",
            "comment": ""
        },
        {
            "title": "省斋吟",
            "content": "修己师曾子，为人谋必忠。信诚交以道，传习熟加工。",
            "comment": ""
        },
        {
            "title": "李绛裴度",
            "content": "辅主中兴划懋功，削平僭叛党一循公。自怜党起群邪进，王业萧条不克终。",
            "comment": ""
        },
        {
            "title": "自欺吟",
            "content": "揠苗昧所养，乞祭骄其妻。诡遇得禽者，宁无惭嬖奚。",
            "comment": ""
        },
        {
            "title": "菊花吟",
            "content": "金葩玉蕊破寒霜，北径东篱艳吐芳。自惜强腰翁去后，几人能共对重阳。",
            "comment": ""
        },
        {
            "title": "五季相冯道",
            "content": "历代成规如谨守，五朝八姓诰封新。改辞易面何无耻，视古夷齐不愧心。",
            "comment": ""
        },
        {
            "title": "夏日幽居",
            "content": "小隐楼台绿树中，藕塘花艳散香风。纶巾羽扇薰风坐，逸兴飘飘迥不同。",
            "comment": ""
        },
        {
            "title": "木槿花",
            "content": "夜合朝开秋露新，幽庭雅称画屏清。果然蠲得人间忿，何必当年宠太真。",
            "comment": ""
        },
        {
            "title": "张忠靖",
            "content": "尽职倾忠世所稀，舍生取义重伦彝。昭昭名节标青史，万古流芳天下奇。",
            "comment": ""
        },
        {
            "title": "武则天",
            "content": "唐代司晨有牝鸡，灭残宗室殆无遗。若非仁杰擎天力，李鼎将移属武媚。",
            "comment": ""
        },
        {
            "title": "杨贵妃",
            "content": "倾国娇容启色荒，能移帝主堕三纲。荔枝嚬笑虽甘美，马践嵬坡促命亡。",
            "comment": ""
        },
        {
            "title": "赏柳吟",
            "content": "舞翠垂丝来小桥，春风庭院鸟声娇。自从靖节萧速后，复许谁人不折腰。",
            "comment": ""
        },
        {
            "title": "芍药吟",
            "content": "画阑倚玉对佃红，娜袅翻阶放艳农。自笑主人无个事，年年携酒祝东风。",
            "comment": ""
        },
        {
            "title": "苻坚伐晋",
            "content": "南国山河不易力，凤鞭欲使断江流。骄兵百万填淝水，狼狈归来国已休。",
            "comment": ""
        },
        {
            "title": "碧岩吟",
            "content": "苍苍岩上树，夜气积而然。念彼人之学，盈科为有源。",
            "comment": ""
        },
        {
            "title": "积学吟",
            "content": "莠除苗自长，醅化醴方醇。学至盎然后，眼前皆是春。",
            "comment": ""
        },
        {
            "title": "漂母堂",
            "content": "恻隐殊无一念仁，谁能推食食王孙。纷纷天下奇男子，不及淮阴一妇人。",
            "comment": ""
        },
        {
            "title": "正心吟",
            "content": "明诚道不离，知格无邪伪。中正着吾心，毋为私欲蔽。",
            "comment": ""
        },
        {
            "title": "山茶花",
            "content": "严寒瑞雪正飘飘，布满乾坤似玉浇。独见墙头倾赤艳，鲜红几朵破琼瑶。",
            "comment": ""
        },
        {
            "title": "闵子骞",
            "content": "名称大才世这难，袄絮芦花岂耐寒。宁使一身甘冻死，肯教三子受衣单。",
            "comment": ""
        },
        {
            "title": "中秋夜偕朱表侄题月",
            "content": "晴空光溢玉盘鲜，银汉斓谝斗柄旋。此夕共为攀桂问，嫦娥着付与谁先。",
            "comment": ""
        },
        {
            "title": "乐耕吟",
            "content": "黄鹂语后麦初熟，鸿春来时稻正香。但获新仓丰稔足，床头新酿酒盈缸。",
            "comment": ""
        },
        {
            "title": "种竹吟",
            "content": "种竹清无俗，虚心耐岁寒。凭窗风日爽。诗酒可盘桓。",
            "comment": ""
        },
        {
            "title": "唐宪宗",
            "content": "能询天宝乱从生，林甫专权罢九龄。刺史权地除柳泌，金丹燥发命随倾。",
            "comment": ""
        },
        {
            "title": "春日吟",
            "content": "柳塘花坞矮垣墙，帘卷东风砌草芳。天理流行随处见，盈虚神缩可消详。",
            "comment": ""
        },
        {
            "title": "唐文宗二首",
            "content": "贤良策举厌刘蕡，报献徒悲自比伦。直疏李邵言不用，宁从甘露祸金门。",
            "comment": ""
        },
        {
            "title": "秋山吟",
            "content": "浓淡霜林入望中，天工施巧染秋容。秋空犹胜春光好，翠叶烧丹绿树红。",
            "comment": ""
        },
        {
            "title": "司马昭弑魏主",
            "content": "曹操师模司马昭，熔成成弑济君刀。恢恢天纲原无漏，报施何曾差一毫。",
            "comment": ""
        },
        {
            "title": "乐渔吟",
            "content": "桃花涧底频垂钓，蓼子滩头稳击舟。取得鱼来换美酒，清风明月兴悠悠。",
            "comment": ""
        },
        {
            "title": "闲居吟",
            "content": "斗室安居广，炉香乐性闲。不欺幽独境，无愧两仪间。",
            "comment": ""
        },
        {
            "title": "李谪仙",
            "content": "笔端文彩辉星斗，怀抱诗豪泣鬼神。超迈英才贯绝世，明皇宠异贵无伦。",
            "comment": ""
        },
        {
            "title": "赏李吟",
            "content": "雅缀琼林伴召棠，梨花综错影琳琅。惭无廊庙调羹味，莫惜区区弃路旁。",
            "comment": ""
        },
        {
            "title": "牡丹吟",
            "content": "娇姿艳质号花王，魏砌姚阶羡紫黄。更有一株何处种，天然标格出扶桑。",
            "comment": ""
        },
        {
            "title": "乐樵吟",
            "content": "木美牛山手斧息，烂柯林下度长年。有时岩底问渔者，利害相论理豁然。",
            "comment": ""
        },
        {
            "title": "晨鸡吟",
            "content": "司晨兼五德，曾伴宋宗窗。日攘能防慎，终当免镬汤。",
            "comment": ""
        },
        {
            "title": "五季梁主",
            "content": "弑君杀父乱纲常，弟戮其兄促灭亡。上下交片仁义绝，背违天理应难昌。",
            "comment": ""
        },
        {
            "title": "咏朱墨斋山茶花",
            "content": "谁掇孤根墙解栽，天然农艳衬瑶台。岁寒松柏如相问，一点丹红雪里开。",
            "comment": ""
        },
        {
            "title": "新秋即事",
            "content": "池塘高柳噪新蝉，庭馆秋风初入弦。抚罢瑶琴金井畔，不堪梧吉落翩翩。",
            "comment": ""
        },
        {
            "title": "赏桃吟",
            "content": "瑶池结实几千春，曾种河阳花满城。若问武陵先日事，相逢俱是避秦人。",
            "comment": ""
        },
        {
            "title": "汉党锢",
            "content": "坑土焚书已促秦，前途覆辙又因循。范滂一命何须惜，可叹颠危汉室倾。",
            "comment": ""
        },
        {
            "title": "冬日幽居",
            "content": "炉煨榾柮雪煎茶，松竹环居耐岁华。窗外玉梅疏弄影，助人诗兴两三花。",
            "comment": ""
        },
        {
            "title": "茉莉吟",
            "content": "一种秋容淡素妆，西风吹破几枝芳。琼葩玉蕊金飙夜，疑是梅花入梦香。",
            "comment": ""
        },
        {
            "title": "修身吟",
            "content": "克己工夫熟，磋磨日日新。形端仪表正，汤圣自盘铭。",
            "comment": ""
        },
        {
            "title": "唐敬宗",
            "content": "丹扆六箴真药石，童君不饵夭天年。宴游亵狎比群小，灭烛筵边血溅鲜。",
            "comment": ""
        },
        {
            "title": "木樨吟",
            "content": "月窟移来种异常，金英玉糁散天香。年年八月中秋节，赏尽诗翁酒几缸。",
            "comment": ""
        },
        {
            "title": "游山吟",
            "content": "蹑屐山行日看花，春前桃李属谁家。千红万紫争妍媚，不似青松耐岁华。",
            "comment": ""
        },
        {
            "title": "赏竹吟",
            "content": "放鹤空庭竹似宾，轻风晴日绿筛金。幽人宁使食无肉，不可轩墀少此君。",
            "comment": ""
        },
        {
            "title": "唐文宗二首",
            "content": "耻为凡生冀明良，摈出贤才事可伤。若用刘蕡救时策，何须醇酒烂霞觞。",
            "comment": ""
        },
        {
            "title": "唐阉宦",
            "content": "握兵定策擅朝权，天子门生任劫迁。教党愚君为得志，他年类灭是谁愆。",
            "comment": ""
        },
        {
            "title": "梅花吟",
            "content": "傲雪含芳破五花，水村山郭傍诗家。本为金鼎调羹物，寥落山林老岁华。",
            "comment": ""
        },
        {
            "title": "赤壁鏖兵",
            "content": "西北楼船烈焰中，周瑜于此破曹公。孙郎不是刘豚犬，百万兵消一阵风。",
            "comment": ""
        },
        {
            "title": "唐穆宗",
            "content": "燥发金丹柳泌诛，长生妙药已成虚。穆宗心眼可昏惑，不省张皋覆辙书。",
            "comment": ""
        },
        {
            "title": "种菊吟",
            "content": "众卉竞春妍，芬芳无彼此。霜寒摇落时，独秀何如尔。",
            "comment": ""
        },
        {
            "title": "种桃吟",
            "content": "分种玄都观，移根出武陵。河阳花满县，曾历避狂秦。",
            "comment": ""
        },
        {
            "title": "戒五荒",
            "content": "重色耽沉面，娱音乐侈华。禽荒迷不返，未有不亡家。",
            "comment": ""
        },
        {
            "title": "雪山",
            "content": "耸翠摩苍列画图，彤云作雪满天铺。青山莫谓长无老，一夜飞琼尽白颅。",
            "comment": ""
        },
        {
            "title": "诚意吟",
            "content": "正心谨独时，笃实惟精一。克念雨不欺，充然四端立。",
            "comment": ""
        },
        {
            "title": "题吴表兄雪鹤山茶图",
            "content": "飘然六出舞长空，四顾楼台玉砌中。却被两般来点破，鹤呈丹顶树头红。",
            "comment": ""
        },
        {
            "title": "幽居吟",
            "content": "种竹为垣护草堂，面山临水纳幽芳。从容泉石无牵绊，不似从前志庙廊。",
            "comment": ""
        },
        {
            "title": "诸葛武侯",
            "content": "南阳高卧隐人龙，出处躬耕莘野同。讨贼祁山声大义，于今史册播丹忠。",
            "comment": ""
        },
        {
            "title": "种豆吟",
            "content": "南亩种豆苗，苗稀草犹胜。农人费锄耘，凶秽何不净。",
            "comment": ""
        },
        {
            "title": "种柳吟",
            "content": "种柳护吾庐，无妨隐者居。绿酬一樽酒，青映五车书。",
            "comment": ""
        },
        {
            "title": "唐太宗",
            "content": "唐世闺门少谨严，三纲浊乱有由然。晋阳挟父私宫妾，巢刺王妃不可言。",
            "comment": ""
        },
        {
            "title": "五季石晋二首",
            "content": "石晋尊夷取帝华，如何两世覆邦家。杀胡林下天还报，剖腹监心归帝羓。",
            "comment": ""
        },
        {
            "title": "冬日忆友",
            "content": "寥落园林度小春，枝头橙橘摘黄金。蟹螯樽俎新丰美，剪烛连宵忆故人。",
            "comment": ""
        }
    ]
}