{
    "dynasty": "宋",
    "author": "赵琥",
    "poems": [
        {
            "title": "题冲真观",
            "content": "琳馆绝埃尘，溪山是四邻。烟霞千古色，花木一庭春。月白琴声朗，风清鹤唳频。閒中时复醉，应笑市朝人。",
            "comment": ""
        },
        {
            "title": "题喜鹊栖树",
            "content": "梳翎刷羽立高柯，不落人间小风罗。一点通灵良不谬，檐头报我喜还多。",
            "comment": ""
        },
        {
            "title": "别友",
            "content": "斜风细雨酿轻寒，握手相看话别难。有酒莫辞今日醉，凤仪门外即阳关。",
            "comment": ""
        },
        {
            "title": "密老",
            "content": "匹马飘然似转蓬，一年两度过湘东。襟裙润带黄梅雨，枕簟凉生若栋风。急急穷途将底用，区区苟禄有何功。输他燕坐长厅老，点对浓香丈室中。",
            "comment": ""
        }
    ]
}