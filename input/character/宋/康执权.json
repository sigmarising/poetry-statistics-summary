{
    "dynasty": "宋",
    "author": "康执权",
    "poems": [
        {
            "title": "戏为妓山氏作",
            "content": "昔日缇萦亦如许，尽道生男不如女。河阳满县皆春风，忍使梨花偏带雨。",
            "comment": ""
        },
        {
            "title": "建炎丞相成国吕忠穆公退老堂诗二首",
            "content": "退老堂成席未温，天书夜到领侯藩。周褎申伯保南土，唐起裴公护北门。猿鹤岂应愁旧隐，虎貔方看拥华轩。公家报政由来速，伫入延英觐帝尊。",
            "comment": ""
        },
        {
            "title": "建炎丞相成国吕忠穆公退老堂诗二首",
            "content": "公居临海亦经年，每恨淹留阻执鞭。异县忽闻登帅阃，此身那得侍宾筵。古今谁似功名老，出入荣持将相权。从此凤池归路駃，未容雁荡奉周旋。",
            "comment": ""
        }
    ]
}