{
    "dynasty": "宋",
    "author": "释大观",
    "poems": [
        {
            "title": "颐蒙法师赞",
            "content": "癯然容仪，轩然作为。古潜清苕，珠媚蟾辉。筌忘大部兮半点不胶名相，冥通三观兮一毫不著玄微。石磵付衣，末流蓍龟。山富山泉兮从教名{左扌右貌}，虚空解讲兮其谁知之。",
            "comment": ""
        },
        {
            "title": "偈颂五十一首",
            "content": "碍塞处，有通疏。看不足，绰有余。千古华山山下路，输他潘阆倒骑驴。",
            "comment": ""
        },
        {
            "title": "偈颂五十一首",
            "content": "觅之不得，不觅奚彰。戳瞎顶门，炜炜煌煌。桑畴雨过罗纨腻，麦垄风饼饵香。",
            "comment": ""
        },
        {
            "title": "偈颂五十一首",
            "content": "日复日，夜复夜。窦八布衫穿，虚空生柄欛。",
            "comment": ""
        },
        {
            "title": "偈颂五十一首",
            "content": "慈深原广育圣明，首出万国之仪刑。寿崇功德无能名，妙高山色青又青。",
            "comment": ""
        },
        {
            "title": "丰干寒拾赞",
            "content": "来何处，去何之。与二子，何所期。虎视眈眈，阴飚凄凄。",
            "comment": ""
        },
        {
            "title": "偈颂五十一首",
            "content": "空手把鉏头，男命怕罗睺。步行骑水牛，石虎生肉彪。人从桥上过，桥流水不流。羲和鞭白日，少吴行清秋。",
            "comment": ""
        },
        {
            "title": "过水布袋赞",
            "content": "深则厉，浅则揭。七十二汀，无风浪起。",
            "comment": ""
        },
        {
            "title": "偈颂五十一首",
            "content": "平常是道，不涉平常。颠来倒去，规圆矩方。",
            "comment": ""
        },
        {
            "title": "偈颂五十一首",
            "content": "见见之时，雨洗淡红桃萼嫩。见非是见，风摇浅碧柳丝轻。见犹离见，白云影里怪石露。见莫能及，流水光中古木清。",
            "comment": ""
        },
        {
            "title": "偈颂五十一首",
            "content": "众毛成毬，众水成流。众人成市，众土成丘。育王聚众作夏，今夏东州，明夏西州。",
            "comment": ""
        },
        {
            "title": "日者王振斋",
            "content": "言中谈天有振斋，五行曾不涉安排。小轩对坐似无语，几度晴云过断崖。",
            "comment": ""
        },
        {
            "title": "沙弥付衣",
            "content": "鹫岭将何付饮光，十成绵密转乖长。鄮峰恁么不恁么，尺线单比自短长。",
            "comment": ""
        },
        {
            "title": "偈颂五十一首",
            "content": "春雨如膏，春云如鹤。春草离离，春花灼灼。骑声盖色兮何太乖张，毫忽不形兮填沟塞壑。直往无前，犹欠一著。",
            "comment": ""
        },
        {
            "title": "偈颂五十一首",
            "content": "倒拈折箸搅沧溟，无限鱼龙暗里惊。一笑机关轻捩转，东湖午夜月华明。",
            "comment": ""
        },
        {
            "title": "小师清瑞请赞",
            "content": "萎萎蕤蕤，{上断去斤下大}{上断去斤下大}{上断去米斤换吉下大}{上断去米斤换吉下大}。自把不定，人多不悦。一味人空架空，知他有何所说。养子缘，迷不诀，六月炎炎飘瑞雪。",
            "comment": ""
        },
        {
            "title": "颂古十七首",
            "content": "自是兵家贵伐谋，鏖锋擒敌未为优。沈沈刁斗三更月，玉帐威行紫塞秋。",
            "comment": ""
        },
        {
            "title": "偈颂五十一首",
            "content": "淮云惨淡，淮水枯竭。径山老子无言说，喝得岩崖成百裂，末后全提太亲切。笑不彻，哭不彻，憍梵钵提惊吐舌。",
            "comment": ""
        },
        {
            "title": "维摩赞",
            "content": "环堵室，十笏地。咄哉维摩，病在者里。",
            "comment": ""
        },
        {
            "title": "颂古十七首",
            "content": "才是贪他便著他，其间半露又全遮。只今谁是傍观者，一笑何劳挂齿牙。",
            "comment": ""
        },
        {
            "title": "偈颂五十一首",
            "content": "春风缓，春日暖。山鸟嘲啾，山花烂熳。达磨面壁九年，归宗拭坏双眼。诸人还会么，南山粲，白石烂。拥之不聚，拨之不散。听之不闻，觑之不见。",
            "comment": ""
        },
        {
            "title": "出山相赞",
            "content": "入山去龙章凤质，出山来败各市县勃率。更将悟底分疎，添得一场{循去彳加氵}淈。",
            "comment": ""
        },
        {
            "title": "偈颂五十一首",
            "content": "痴痴兀兀，乖乖崖崖。水乳和同，肝胆楚越。共倚阑干舒笑眼，四山松桂动秋风。",
            "comment": ""
        },
        {
            "title": "明化惟长老请赞",
            "content": "为无所为，益无所益。和气如春，近傍不得。有时嶮处少机关，拶倒临济白拈贼。以冤报冤，其义不忒。",
            "comment": ""
        },
        {
            "title": "颂古十七首",
            "content": "两声不合共交肩，毒手才施报老拳。今日上天同碧落，明朝入地共黄泉。",
            "comment": ""
        },
        {
            "title": "偈颂五十一首",
            "content": "三百余会，尽是死句。娑罗树间，翻成活句。活中死，死中活，水绿山青，开宽地阔。",
            "comment": ""
        },
        {
            "title": "颂古十七首",
            "content": "故园红紫自芳菲，不在春风著意只。待得征人重回首，枝头香雪已纷披。",
            "comment": ""
        },
        {
            "title": "题觉心居士转物轩",
            "content": "两沼灎寒碧，一堂纳宽閒。高柳逢春新翠展，寒梅齐雪清香繁。好本栽培常烂熳，四序芳馨看互换。杂华境遍刹尘中，十波罗蜜更主伴。觉心隐几随彷徉，六用俱妙无可降。跏趺不语亦不默，篆烟一缕春昼长。释迦老子何所见，教谭三百皆方便。就中一处最亲切，转物不为所转。此堂物物元无殊，随人受用有亲疎。尘尘摄入大毗卢，应笑本来物无转亦无。",
            "comment": ""
        },
        {
            "title": "照讲师赞",
            "content": "口哆眉厖，坐如钉椿。戒香逆风，孤行凌霜。一新受经重其本，三主法社持其纲。此其所以发毫端毗尼藏，而树末世精进幢者也。",
            "comment": ""
        },
        {
            "title": "偈颂五十一首",
            "content": "圆觉伽蓝，牛头北马头南。平等性智，七十三八十四。齩定牙关，四棱蹋地。",
            "comment": ""
        },
        {
            "title": "顽空法师赞",
            "content": "眼头生角，囊里盛锥。驾古轨辙，辟坦路达。龙藏忘筌兮揭义天之寥豁，法尾倒握兮翻辩澜之渺瀰。堂堂之陈，正正之旗。非其所是，是其所非。发老啸之略，茂老豁之孙枝。迨其涅盘后，有借万象舌兮其谁知之。",
            "comment": ""
        },
        {
            "title": "偈颂五十一首",
            "content": "生也如是，白骼树头鱼扇子。死也如是，泥牛饮乾东涧水。更待说偈，舜若多神三赤喙。讨甚巴鼻，愧恶重童无处洗。径山供尽死款，慈云也不相饶，从来生死不同条。",
            "comment": ""
        },
        {
            "title": "道者复干接待",
            "content": "旋营屋子嵌云山，旧日灵泉气象还。但有过门教歇去，谁去道者少机关。",
            "comment": ""
        },
        {
            "title": "保福溥长老请赞",
            "content": "云门普，千钧弩。蓦地一发，当阳饮羽。冤有头兮债有生。",
            "comment": ""
        },
        {
            "title": "偈颂五十一首",
            "content": "孤危不立，坐断千差。有笑陪宾，无贜验贼。",
            "comment": ""
        },
        {
            "title": "樊路分为母陈安人请赞",
            "content": "母仪慈淑，阃范持循。善行冰雪，寿骨松椿。雍容堂上兮凤霞俨俨，罗列堂下兮兰玉诜诜。厚德阴储兮留乎奕叶，和气辑睦兮浃乎乡邻。媲城东之作家兮付佛身於等幻，秉月上之迅机兮应日用而常亲。若问其中转身处，虚空出妙无痕。",
            "comment": ""
        },
        {
            "title": "偈颂五十一首",
            "content": "取不得舍不得，不可得中只么得。万籁收声兮万象自闲，秋水吞空兮秋天一色。",
            "comment": ""
        },
        {
            "title": "偈颂五十一首",
            "content": "井梧叶叶响飕飀，搅动明河万里秋。楖{左木右栗}摩挲生远兴，白云流水共悠悠。不是寒山子，谁临古渡头。",
            "comment": ""
        },
        {
            "title": "偈颂五十一首",
            "content": "秋光杪暮，霜吹凄肃。无位真人，草眠露宿。慈云忍俊不禁，试为临风招之，式微式微胡不归。胡不归，一堂和气春熙熙。三条椽下堪自怡，东挨西倚终奚为。",
            "comment": ""
        },
        {
            "title": "南磵果法师赞",
            "content": "气和色庄，襟度洋洋。雪残春嶂，月午秋江。峙凌虚金碧兮增飞来小朵之奇观，发昔人幽潜兮来典午咸和之遗芳。或见或闻，意消心降。若夫奉己淡薄，接物慈祥。不泥文字，不堕平常。此所以为北峰之克家，而於自受用昧中，合乎性具之宗纲。",
            "comment": ""
        },
        {
            "title": "病中送湛侍者之京",
            "content": "别我从容药鼎边，迢迢京路紫霞连。重提药病相治句，却道亲依已五年。",
            "comment": ""
        },
        {
            "title": "偈颂五十一首",
            "content": "三叠秋风古调清，移商换徵许谁听。周郎一雇扬鞭去，云外数峰江上青。",
            "comment": ""
        },
        {
            "title": "拾得收菜滓赞",
            "content": "一机不副，截断千差。瓶泻妙答，缀齿粘牙。何如在国清寺进而，偷佛饭食菜滓。",
            "comment": ""
        },
        {
            "title": "达磨赞",
            "content": "一花移自西，五叶香灿烂。嗅蕊与寻芳，纷如蜂蝶乱。地阔天宽，难图滋蔓。",
            "comment": ""
        },
        {
            "title": "渡芦达磨赞",
            "content": "南头问，不善答。北头去，不相合。自谓踏得著，全然没交涉。无枝叶处，枝叶纵横。无风波处，风波匼匝。",
            "comment": ""
        },
        {
            "title": "集福鉴长老请赞",
            "content": "雷轰电驰，寸毫尺釐。全机大用，放下竹篦。突出云门雇鉴，咦。",
            "comment": ""
        },
        {
            "title": "颂古十七首",
            "content": "忽看龙舟压浪飞，鼓声催促笛声悲。锦标到手还轻放，转得头来事已非。",
            "comment": ""
        },
        {
            "title": "颂古十七首",
            "content": "张公屋畔尽桑麻，李老园中只种花。满目风光无限好，笑呼银盌酌流霞。",
            "comment": ""
        },
        {
            "title": "法喜泾长老请赞",
            "content": "有准绳，无捉措。开口错商量，铁蒺藜確確。日冷月热，泾清渭浊，昨夜凤巢生鸑鷟。",
            "comment": ""
        },
        {
            "title": "偈颂五十一首",
            "content": "行不到处行一步，甜瓜彻蒂甜。说不到处说一句，苦瓠连根苦。扫尽从前闲佛祖，发机须是千钧穹。",
            "comment": ""
        },
        {
            "title": "溢首座请赞",
            "content": "{左毛右畏}{左毛右畏}{左毛右崔}{左毛右崔}，顒顒昂昂。强出人前，果见乖张。直如劈竹而人罕知其曲，圆如走丸而吾常用其方。闻说我宗甚奇特，当甚多年苕帚椿。明修栈道，暗渡陈仓。出语全无碑记，考贼不用证贜。敢滥称花木瓜直下儿孙，真所谓米尽到糠。个样嘴脸非似人恶，吾亦自恶，那堪形之丹青，悬之高堂。第一分付断云，付与丙丁收藏。覆水自来收不得，从教四海沸如汤。",
            "comment": ""
        },
        {
            "title": "偈颂五十一首",
            "content": "滴滴檐前闻不闻，镜清无舌与谁论。夜来几阵尤滂霈，欺压斜阳绿到根。",
            "comment": ""
        },
        {
            "title": "偈颂五十一首",
            "content": "春色融融，花气蒙蒙。六窗俱不钥，当处不留踪。危栏同遍倚，身在寂寥中。几欲全提先漏洩，滑唇黄鸟弄春风。",
            "comment": ""
        },
        {
            "title": "贺大渊自资福住白云",
            "content": "者边颺下舀溪杓，鈯斧又移深处山。说与白云门外客，相逢莫作旧时看。",
            "comment": ""
        },
        {
            "title": "偈颂五十一首",
            "content": "峰峦秀异，鹤不停机。灵木迢然，凤无依倚。",
            "comment": ""
        },
        {
            "title": "人我担",
            "content": "分人分我谩多端，一串黄金锁骨寒。善贾何曾停死货，明明担出与人看。",
            "comment": ""
        },
        {
            "title": "莲社图赞",
            "content": "天运悠悠终典午，竞从庐阜寻归处。凿池种藕拟奚为，西山几度看悬鼓。爱酒渊明挽不来，贪佛灵运推不去。同盟二九姑置之，咄尔而今在何许。",
            "comment": ""
        },
        {
            "title": "偈颂五十一首",
            "content": "世尊不说说，正月孟春犹寒。迦叶不闻闻，二月仲春渐暄。",
            "comment": ""
        },
        {
            "title": "偈颂五十一首",
            "content": "一见便见，临崖浒眼。一得永得，坐井观天。",
            "comment": ""
        },
        {
            "title": "马郎妇赞",
            "content": "倩盼动婵娟，常持六万言。金沙滩上月，五欲浪中翻。",
            "comment": ""
        },
        {
            "title": "寒谷晖法师赞",
            "content": "祖庭力探，义天横截。南湖雨华，屡踞前列。鼎峙三观兮菟元斑，区分一乘兮尾闾自泄。海阔山遥难追轨辙。云暖谁寻寒谷春，晴宵又耿长空月。",
            "comment": ""
        },
        {
            "title": "偈颂五十一首",
            "content": "作者相逢，一西一东。断碑坤白字，当道种青松。",
            "comment": ""
        },
        {
            "title": "偈颂五十一首",
            "content": "开口失，闭口南腔北调。脱白露净，矢在弦上。",
            "comment": ""
        },
        {
            "title": "远法师陆修静赞",
            "content": "一笑相逢，悠然意消。植藩篱兮肝胆楚越，外形骸兮鹏鷃逍遥。凉襟洒洒兮何须鹤驭之风，别袖翩翩兮不见虎溪之桥。此东林六事之一兮，犹可想见其丰标。古不可挽，今不可招。火生莲花，雪长芭蕉。",
            "comment": ""
        },
        {
            "title": "偈颂五十一首",
            "content": "凌霄跨灶，凌灭吾宗。危分险布，铁纲千重。三更白如昼，掇转太虚空。幻智庵前觅不得，萧萧松竹引清风。",
            "comment": ""
        },
        {
            "title": "绝诠",
            "content": "虚空讲得四花飞，大地山河总发机。碧眼黄头无处觅，是中元不动唇皮。",
            "comment": ""
        },
        {
            "title": "小师清泰请赞",
            "content": "瞥喜瞥嗔，没头没脑。道泰时清，生风起草。等閒相撞，黑漆竹篦劈面来。无禅可谈，三寸舌头胡乱扫。九九百百，自不知老。称为临济儿孙，顽石何曾是宝。",
            "comment": ""
        },
        {
            "title": "西山泳长老请赞",
            "content": "馽空云蒂，补太虚缝。虽在穷相手头，却要因人发用。等閒撞著个冤家，活脱临时看拈弄。",
            "comment": ""
        },
        {
            "title": "布袋赞",
            "content": "兜率陀天，长汀管界。泼布袋打开，自买还自卖。眨上眉毛，败也败也。",
            "comment": ""
        },
        {
            "title": "颂古十七首",
            "content": "贾勇扬旌无大敌，看看身已陷重围。要令夺角冲关去，驾与青龙不解骑。",
            "comment": ""
        },
        {
            "title": "颂古十七首",
            "content": "客泛灵槎犯斗牛，银河碧海暗通流。昆仑推倒无依倚，万里长空一样秋。",
            "comment": ""
        },
        {
            "title": "示锦屏赵高士",
            "content": "真游谁管客程赊，阆苑春风几度花。若会粟中藏世界，寥阳不是玉皇家。",
            "comment": ""
        },
        {
            "title": "偈颂五十一首",
            "content": "霜风未老，爱景如春。空洞绝朕，弥满刹尘。今日明日，瞥喜瞥嗔，暗把风流卖与人。",
            "comment": ""
        },
        {
            "title": "补陀大士赞",
            "content": "海天寥泬，海岸孤绝。见得亲切，虚空钉橛。怒涛舂碎岩前月。",
            "comment": ""
        },
        {
            "title": "偈颂五十一首",
            "content": "一入咸阳尽旧游，春风台榭对芳洲。非关好景留人醉，自是行人醉不休。",
            "comment": ""
        },
        {
            "title": "偈颂五十一首",
            "content": "闹浩浩，静悄悄。古策风高，玉壶春晓。左雇无瑕，若盼已老。",
            "comment": ""
        },
        {
            "title": "偈颂五十一首",
            "content": "九日无白醪，萸烹茗是好。好古说登高，谁踏古皇道。落叶鼓真风，黄菊说玄要。自笑太无端，相牵放荒草。",
            "comment": ""
        },
        {
            "title": "偈颂五十一首",
            "content": "暗瓦霜凝寒客梦，晴窗日透借朝温。不能缄口围炉坐，敛袂空趋画戟门。堪悲堪笑不动尊，天津桥看弄胡孙。此意与谁论，长者子无裩。",
            "comment": ""
        },
        {
            "title": "偈颂五十一首",
            "content": "荆棘锋刃丛，洞房丝竹里。威凤何须住碧梧，卧龙终不鉴止水。",
            "comment": ""
        },
        {
            "title": "栖真身长老请赞",
            "content": "我无我，柰这个。眨得眼，话已堕。翻转面皮，放人不过。捶碎连城之璧，大肆秦人之祸。",
            "comment": ""
        },
        {
            "title": "示林侍者",
            "content": "点墨如将当已长，长明白饭糁椒姜。出门相送都无说，堂下秋花自吐香。",
            "comment": ""
        },
        {
            "title": "偈颂五十一首",
            "content": "真不立，妄本空。七凹八凸，四辟六通。松声杂雨山长静，春色带寒花自红。",
            "comment": ""
        },
        {
            "title": "颂古十七首",
            "content": "善战何如善用谋，孙吴兵法岂同俦。秋风古塞看形势，一橛边声两样愁。",
            "comment": ""
        },
        {
            "title": "偈颂五十一首",
            "content": "三世诸佛不知有，覆水难收。狸奴白牯却知有，头上安头。白日西沈，黄河北流。推倒门前案山子，从教坐地看扬州。",
            "comment": ""
        },
        {
            "title": "偈颂五十一首",
            "content": "簸土扬尘，金刚正体。七颠八倒，大寂定门。排空烟嶂添愁色，著雨林花带泪痕。]",
            "comment": ""
        },
        {
            "title": "日本仙侍者妲国",
            "content": "三应声中密意通，分明饭布裹春风。休论亲切不亲切，巨舶回程至海东。",
            "comment": ""
        },
        {
            "title": "大慧宏智二禅师揖让图赞",
            "content": "载色载笑，和气津津。半前落后，超轶绝尘。瘴面忽泽兮疾雷收奋，犀颅茁霜兮枯木生春。腹背受敌，百万买邻。相见易得好，共事难为人。",
            "comment": ""
        },
        {
            "title": "偈颂五十一首",
            "content": "久晴还雨，禾山解鼓。久雨还晴，普化爱摇铃。钱是足陌，物是定价，赵州直得五年分疏不下。",
            "comment": ""
        },
        {
            "title": "越王感应大士赞",
            "content": "海山崭绝，海涛舂撞。海风披拂，海云飘扬。仰慧日之破暗兮谁其迷照，观普门之不钥兮去不至方。感应道交，叵测叵量。越国投诚，菩提影现。我作是说，增金以黄。",
            "comment": ""
        },
        {
            "title": "偈颂五十一首",
            "content": "莲开陆地，海涌鳌山。不知今夕是何夕，山林城市约同持。",
            "comment": ""
        },
        {
            "title": "和静照诗韵",
            "content": "日毂升边不计程，转头已是隔重溟。更遭尊者相勾引，瀑捣飞梁梦未醒。",
            "comment": ""
        },
        {
            "title": "偈颂五十一首",
            "content": "天门日射黄金榜，宫殿晴薰赤羽旗。四海九州齐入贡，春风又到万年枝。",
            "comment": ""
        },
        {
            "title": "罗汉赞",
            "content": "藕窍藏身，不形一缕。掀潘风云，泽遍大地。彼其隐现大小之不同，终莫能逃乎应量之器。明眼人前，可贱可贵。",
            "comment": ""
        },
        {
            "title": "颂古十七首",
            "content": "叶脱风高天地秋，长江衮衮只东流。行人不折离亭柳，羌笛空吹落日愁。",
            "comment": ""
        },
        {
            "title": "颂古十七首",
            "content": "吹无孔笛，和毡拍版。父子和同，冰炭相反。末上之机果若何，定州元出花瓷碗。",
            "comment": ""
        },
        {
            "title": "偈颂五十一首",
            "content": "不动本位，瑞应人间。冠群灵而首出，摄大千於毫端。万彙熙熙兮春台之乐，万邦纳纳兮磐石之安。",
            "comment": ""
        },
        {
            "title": "寒山扫地赞",
            "content": "横也扫，竖也扫。七佛之师，狼藉不少。",
            "comment": ""
        },
        {
            "title": "颂古十七首",
            "content": "咄哉古墓一狐精，化作人来耍弄人。华表未然先败也，至今无地可容身。",
            "comment": ""
        },
        {
            "title": "颂古十七首",
            "content": "乾坤虽有作，太平本无象。赫日正中天，去却修罗掌。",
            "comment": ""
        },
        {
            "title": "和静照诗韵",
            "content": "诸方门户总经过，恼乱春风有几多。今日蒸云重睹对，丝毫不隔最譊讹。",
            "comment": ""
        },
        {
            "title": "云谷粹长老赞",
            "content": "閒如云，虚如吞。岁晚一庵，湖山千簇。师资相忘，古灵河必拊背。动静无间，茶陵空自跌足。一味卷舌冥怀，付与松风度曲。玉几如此抑扬，也是唤么作六。",
            "comment": ""
        },
        {
            "title": "偈颂五十一首",
            "content": "宽廓非外，寂寥非仙。拽转虚空，须弥粉碎。土宿颔下髭须长，波斯眼深鼻孔大。",
            "comment": ""
        },
        {
            "title": "梨洲戒长老请赞",
            "content": "相牵相引，自拈自弄。赚正因人，变灭胡种。业在其中不自知，九成韶集丹山凤。",
            "comment": ""
        },
        {
            "title": "颂古十七首",
            "content": "江面无风平似镜，转头变态互呈新。冯夷驾浪险难涉，渔父操舟妙若神。",
            "comment": ""
        },
        {
            "title": "汉章云法师赞",
            "content": "魁梧厚厖，慈和安祥。声在江湖品目，仪表衡台学场。空假中之列三兮，一与三之不立。修多罗如标月兮，指与月之俱忘。四处提撕，四花飞扬。未老掩光，返常寂光。此其所以为柏庭之克家，云公汉章者也。",
            "comment": ""
        },
        {
            "title": "示沙弥",
            "content": "维卫芳腾蔓愈滋，花花叶叶转芬披。鄮峰酷烈较些子，昙萼翻成铁蒺藜。",
            "comment": ""
        },
        {
            "title": "颂古十七首",
            "content": "休论凤箭射乌巢，看取虚弓落九包。收放若为迩羿手，控弦傍助亦徒劳。",
            "comment": ""
        },
        {
            "title": "颂古十七首",
            "content": "饥人贪食良农粟，渴汉错饮蛊家水。对面还成千里遥，贼人有智过君子。",
            "comment": ""
        },
        {
            "title": "偈颂五十一首",
            "content": "不慕诸圣，不重己灵。橐弓戢矢，坐享太平。德山有棒，正好束之高阁。临济有喝，也应无处施呈。",
            "comment": ""
        },
        {
            "title": "吴道人求语回庵",
            "content": "东游何见便还西，觅我伽陀要指迷。领取庵头好消息，冬蔬经雨翠交畦。",
            "comment": ""
        },
        {
            "title": "偈颂五十一首",
            "content": "终日忙忙，秀支替戾刚。那事无妨，仆谷劬秃当。不动智佛，长时七出八没。憍梵钵提，对人倒腹倾肠。",
            "comment": ""
        },
        {
            "title": "偈颂五十一首",
            "content": "教戴天履地，击壤鼓腹兮不知天地之宽。",
            "comment": ""
        },
        {
            "title": "山隐居士赞",
            "content": "僧之形，人之英。何所作兮畦衣常披，何所说兮玉尘常横。世情悠悠兮若秋云之淡，胸次了了兮悬秋月之明。其禀也灵，其施也平。六窗自虚，万象自呈。斯何人欤，岂不入山林而隐，不濯沧浪而清者耶。",
            "comment": ""
        },
        {
            "title": "晦机",
            "content": "舌上雷轰一默间，纤尘不动鼓波澜。拈花会上人无数，输与头陀一破颜。",
            "comment": ""
        },
        {
            "title": "寿平章秋壑师相",
            "content": "稽首毗卢法身主，三身一体圆满觉。曼殊室利大智海，普贤清净行原门。大慈悲父观世音，信住行向地等妙。五十三位善知识，权实拥护天龙神。慈威加被俨在上，鉴兹赞祝行上空。癸酉仲秋之八日，定光金地产异人。自威音前秉正因，向灵山上受记莂。优钵孕奇时一现，昴宿腾精瑞两间。千灵嘉会当其时，君臣道合若符节。升平规模愈持持重，呼吸变故常镇浮。身徇国难入重险，手扶日毂升中天。远夷缩缩惮威略，生民熙熙安袵席。嗣皇矜式尊为师，万彙仰戴恃为命。佛法流行明盛世，持世护法端有恁。二千年后视今日，二千年前等无异。如来慧命期永续，众生正信当不断。整顿乾坤大力量，安乐黎庶大福德。我此伽蓝鄮岭东，释尊舍利所镇临。即兹吉祥殊胜地，衮绣光仪立寿祠。穰穰缁侣方俨集，钟鼓梵呗何所祝。万象舌头悉称寿，宝塔显为舒瑞光。昔阿育王造佛塔，其数满八万四千。一塔该八万四千，八万四千同一塔。八万四千妙喜祥，八万四千妙殊胜。原均吉祥与殊胜，散作寿域无边春。",
            "comment": ""
        },
        {
            "title": "小师清默请赞",
            "content": "直如钩，曲如弦。拍盲使去，罔测其然。不解深跧，强出人前。默然兮意传更待驴年。",
            "comment": ""
        },
        {
            "title": "偈颂五十一首",
            "content": "十二月十五，石人相耳语。梅开寒谷春，雪滴晴檐雨。太分明，何所睹，南泉不打盐官鼓。",
            "comment": ""
        },
        {
            "title": "性空",
            "content": "万有俱该等太虚，更须拈却赵州无。如今若欲知端的，舜若新添颔下须。",
            "comment": ""
        },
        {
            "title": "偈颂五十一首",
            "content": "律非缚，禅非脱。蝴蝶梦庄周，周公制礼乐。会则事同一家，不会则万别千差。一片白云生岭上，几回开了又还遮。",
            "comment": ""
        },
        {
            "title": "颂古十七首",
            "content": "一鼓薰风至自南，再行壁月挂苍杉。锦筵公子方沈醉，白雪幽兰空再三。",
            "comment": ""
        },
        {
            "title": "芝岩禅师赞",
            "content": "和气蔼丛芝，触著变荆棘。笑把凌霄峰信脚踏翻，直得新昌石佛额汗出。慈云峰顶，机用纵横。凌空驾虚，从其建立。高仑苍苍，东湖羃羃。僧繇妙笔亦难传，丝毫不动成狼藉。咦。",
            "comment": ""
        },
        {
            "title": "偈颂五十一首",
            "content": "监本倔强，匙挑不上。馽空云蒂补处空，陆地滔天翻白浪。暗中拈出定命竿，体眼鹰晴迷向当。老和尚为谁没齿更穿龈，从教疑杀天下人。",
            "comment": ""
        },
        {
            "title": "东山源和尚赞",
            "content": "门里虫，蛊里毒。才过凌霄峰，浑家成不睦。指白为黑兮质证有头之冤，改调移声兮唱出无谱之曲。自奉川之富沙以至乎剑池，深处兮有谁共躅。何须象骨岩高，须知己展不缩。韶成九包至，樵唱一夔足。家私莫隐，全封半幅。赞之骂之，口哑舌秃。",
            "comment": ""
        },
        {
            "title": "自赞",
            "content": "是境不涉，逢缘不借。恶人随顺，喜人凌跨。拨千圣剩语为画处山川，笑从上发机如巾结兔马。丝糁弗容留，虚空生柄欛。只今纳败向谁，他骂不如自骂。",
            "comment": ""
        },
        {
            "title": "偈颂五十一首",
            "content": "片段悠扬点太空，卷舒无地觅行踪。业风有意相交辊，又复从龙过别峰。",
            "comment": ""
        }
    ]
}