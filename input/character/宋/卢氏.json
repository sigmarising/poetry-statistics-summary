{
    "dynasty": "宋",
    "author": "卢氏",
    "poems": [
        {
            "title": "送夫赴襄阳",
            "content": "羡君家世旧缨簪，百战常怀报主心。草檄有才追记室，筑台无路继淮阴。射雕紫塞秋云黑，走马黄河夜雪深。白首丹衷知未变，归来双肘印黄金。",
            "comment": ""
        },
        {
            "title": "凤栖梧/蝶恋花",
            "content": "蜀道青天烟霭翳。帝里繁华、迢递何时至。回望锦川挥粉泪。凤钗斜亸乌云腻。钿带双垂金缕细。玉珮玎珰，露滴寒如水。从此鸾妆添远意。画眉学得遥山翠。",
            "comment": ""
        },
        {
            "title": "绝命词",
            "content": "夫为苌弘血，妾感共姜诗。夫妻同死义，天地一凄其。",
            "comment": ""
        }
    ]
}