{
    "dynasty": "宋",
    "author": "张扩",
    "poems": [
        {
            "title": "殢人娇",
            "content": "深院海棠，谁倩春工染就。映窗户、烂如锦绣。东君何意，便风狂雨骤。堪恨处，一枝未曾到手。今日乍晴，匆匆命酒。犹及见、胭脂半透。残红几点，明朝知在否。问何似，去年看花时候。",
            "comment": ""
        },
        {
            "title": "殢人娇",
            "content": "多少胭脂，匀成点就。千枝乱、攒红堆绣。花无长好，更光阴去骤。对景忆良朋，故应招手。曾记年时，花间把酒。枉淋浪、春衫湿透。文园今病，问远能来否。却道有，荼蘼牡丹时候。",
            "comment": ""
        }
    ]
}