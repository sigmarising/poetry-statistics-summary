{
    "dynasty": "宋",
    "author": "杨巽斋",
    "poems": [
        {
            "title": "满堂春",
            "content": "花发围眸昼锦如，列仙行缀在蓬壶。千金须拚豪冢赏，一笑春风无向隅。",
            "comment": ""
        },
        {
            "title": "句",
            "content": "自有娇红间苍叶，不随凡卉待春回。如龙化作青藜焰，宁用窗前设短檠。",
            "comment": ""
        },
        {
            "title": "一丈红",
            "content": "红白青黄弄浅深，旌分幢列自成阴。但疑承露惊殊色，谁识倾阳无二心。",
            "comment": ""
        },
        {
            "title": "玉绣球",
            "content": "纷纷红紫斗芳菲，争似团酥越样奇。料想花神闲戏击，误随风起坠繁枝。",
            "comment": ""
        },
        {
            "title": "太平花",
            "content": "紫芝奇树谩前闻，未若斯花叶气薰。种向春台岂无象，望中秀色似卿云。",
            "comment": ""
        },
        {
            "title": "檐卜花",
            "content": "檐卜标名自宝坊，薰风开遍一庭霜。间来扫地跏趺坐，受用此花无尽香。",
            "comment": ""
        },
        {
            "title": "荷花",
            "content": "翠盖红幢耀日鲜，西湖佳丽会群仙。波平十里铺云锦，风度清香趁画船。",
            "comment": ""
        },
        {
            "title": "红钵盂花",
            "content": "帢匝枝头簇绛英，朱髹梵器上天成。槛边更种蛮姜叶，依约如归佛手擎。",
            "comment": ""
        },
        {
            "title": "御仙花",
            "content": "不逐凡花逞艳娇，移要上苑独清高。君王曾选装金带，侈锡持荷耀紫袍。",
            "comment": ""
        },
        {
            "title": "锦带花二首",
            "content": "万钉簇锦若垂绅，围住东风稳称身。闻道沈腰易宽减，何妨留与击青春。",
            "comment": ""
        },
        {
            "title": "杜鹃花",
            "content": "鲜红滴滴映霞明，尽是冤禽血染成。羁客有家归未得，对花无语两含情。",
            "comment": ""
        },
        {
            "title": "真珠花",
            "content": "累累花发映庭除，柳带榆钱总不如。一任春风吹满地，幽人步履自虚徐。",
            "comment": ""
        },
        {
            "title": "蜡梅",
            "content": "香蜜栽葩分外工，疏枝数点缀雏蜂。娇黄染就宫妆样，香暖犹宜爱日烘。",
            "comment": ""
        },
        {
            "title": "佛见笑花",
            "content": "芳葩丰美折轻杜，想是只园秀气钟。解使金仙犹动色，窥阑谁不解愁容。",
            "comment": ""
        },
        {
            "title": "密友花",
            "content": "黄花端逼菊花真，朵朵相迎意更亲。情似春浓非淡泊，何妨呼酒对佳宾。",
            "comment": ""
        },
        {
            "title": "寿春花",
            "content": "花间碧玉最敷腴，看挹南薰景又殊。天赋芳姿长不老，命名为寿定非诬。",
            "comment": ""
        },
        {
            "title": "锦带花二首",
            "content": "鹄袍换绿契初心，旋赐银绯与紫金。堪念纷纷名利客，对花应是叹侵寻。",
            "comment": ""
        },
        {
            "title": "紫竹花",
            "content": "长夏幽居景不穷，花间芳砌翠成业。窗南高卧追凉际，时有微香逗晚风。",
            "comment": ""
        },
        {
            "title": "万蝶花",
            "content": "粉翼纷纷簇几业，摇风欲趁卖花翁。诗眸览倦方欹枕，栩栩犹疑在梦中。",
            "comment": ""
        },
        {
            "title": "鸡冠花",
            "content": "濯濯高花染血猩，却怜金距起闲争。宋家窗下宜栽此，莫问临风不解鸣。",
            "comment": ""
        },
        {
            "title": "牵牛花",
            "content": "青青柔蔓绕修墙，刷翠成花著处芳。应是折从河鼓手，天孙斜插鬓云香。",
            "comment": ""
        },
        {
            "title": "滚绣球",
            "content": "琢玉英标不染尘，光涵月影愈清新。青皇宴罢呈馀技，抛向东风展转频。",
            "comment": ""
        },
        {
            "title": "南天竺花",
            "content": "花发朱明雨后天，结成红颗更轻圆。人间热恼谁医得，正要清香净业缘。",
            "comment": ""
        },
        {
            "title": "佛手花",
            "content": "丹葩点漆细馨浮，苍叶轻排指样柔。香案净瓶安顿了，还能摩顶济人不。",
            "comment": ""
        },
        {
            "title": "碧蝉儿花",
            "content": "扬葩簌簌傍疏篱，薄翅舒青势欲飞。几误佳人将扇扑，始知错认枉心机。",
            "comment": ""
        },
        {
            "title": "金钱菊",
            "content": "清晓幽业露作团，篱边积叠喜人看。落英欲买真无价，唯许骚人罄一餐。",
            "comment": ""
        },
        {
            "title": "茉莉花",
            "content": "脐麝龙涎韵不侔，薰风移植自南州。谁家浴罢临妆女，爱把间花带满头。",
            "comment": ""
        }
    ]
}