{
    "dynasty": "宋",
    "author": "戴木",
    "poems": [
        {
            "title": "贺杜清献入相",
            "content": "相公出处击安危，当务何先谅熟思。守令近民须选择，憸壬蠹国亟芟夷。精蒐边面三军帅，早建皇储万世基。纳诲进贤尤素志，伫看经济大猷为。",
            "comment": ""
        },
        {
            "title": "贺杜清献入相",
            "content": "玉陛传呼宰相来，欢腾海内翕如雷。律身清介祁公操，佐主谋谟如晦才。梦弼已知符众望，生贤益信应三台。从容宰席调天纪，协气从头遍九垓。",
            "comment": ""
        }
    ]
}