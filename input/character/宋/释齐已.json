{
    "dynasty": "宋",
    "author": "释齐已",
    "poems": [
        {
            "title": "偈颂二首",
            "content": "荐得是，移华兼蝶至。荐得非，担泉带月归。是也好，郑州梨胜青州枣。非也好，象山路入蓬莱岛。是亦没交涉，踏著秤锤硬似铁。非亦没亦涉，金刚宝剑当头截。阿呵呵，会也麽，知事少时烦恼少，识人多处是非多。",
            "comment": ""
        },
        {
            "title": "偈颂二首",
            "content": "渐渐鸡皮鹤发，父少而子老。看看行步躘蹱，疑杀木上座。直饶金玉满堂，照顾白拈贼。岂免衰残老病，正好著精彩。任汝千般快乐，渠侬合自由。无常终是到来，归堂吃茶去。唯有径路修行，依旧打之绕。但念阿弥陀佛，念得不济事。",
            "comment": ""
        }
    ]
}