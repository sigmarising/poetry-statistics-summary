{
    "dynasty": "宋",
    "author": "郑思肖",
    "poems": [
        {
            "title": "巴山橘中图",
            "content": "剖破浑沦一壳宽，二仙飞去已云端。须知橘裹封疆别，莫作凡间胜负看。",
            "comment": ""
        },
        {
            "title": "卞和泣玉图",
            "content": "大璞中函天地情，卞和抱出愈分明。一番刖足一番哭，哭杀世人无眼晴。",
            "comment": ""
        },
        {
            "title": "逋仙探梅图",
            "content": "雪压咸平处士家，冻云锁暝苦相遮。欲知天上春消息，只觅南枝第一花。",
            "comment": ""
        },
        {
            "title": "八砺三首",
            "content": "生得贞心铁石坚，肯将识见与时迁。泪如江水流成海，恨似山峰插入天。慷慨歌声闻屋外，婆娑剑影落灯前，篇篇字字皆盟誓，莫作空言只浪传。",
            "comment": ""
        },
        {
            "title": "八砺三首",
            "content": "愤气填膺奈若何，千生万死不消磨。夷齐道丧纲常坏，汤武兵兴叛逆多。天外游心穷碧落，风前注目寄苍波。此时此意那容说，环顾斜阳一浩歌。",
            "comment": ""
        },
        {
            "title": "伯乐相马图",
            "content": "冀地群中不可留，如龙走地绝无俦。何劳伯乐一相顾，抹过西风数百州。",
            "comment": ""
        },
        {
            "title": "题画菊",
            "content": "花开不并百花丛，独立疏篱趣未穷。宁可枝头抱香死，何曾吹堕北风中。",
            "comment": ""
        },
        {
            "title": "伯牙绝弦图",
            "content": "终不求人更赏音，只当仰面看山林。一双闲手无聊赖，满地斜阳是此心。",
            "comment": ""
        },
        {
            "title": "咏制置李公芾",
            "content": "举家自杀尽忠臣，仰面青天哭断云。听得北人歌里唱，潭州城是铁州城。",
            "comment": ""
        },
        {
            "title": "送友人归",
            "content": "年高雪满簪，唤渡浙江浔。花落一杯酒，月明千里心。凤凰身宇宙，麋鹿性山林。别后空回首，冥冥烟树深。",
            "comment": ""
        },
        {
            "title": "春日登城",
            "content": "城头啼鸟隔花鸣，城外游人傍水行。遥认孤帆何处去，柳塘烟重不分明。",
            "comment": ""
        },
        {
            "title": "德佑二年岁旦",
            "content": "有怀长不释，一语一酸辛。此地暂胡马，终身只宋民。读书成底事，报国是何人。耻见干戈里，荒城梅又春。",
            "comment": ""
        },
        {
            "title": "别故人",
            "content": "拍马又登程，余酣尚未醒。曙蟾消淡白，秋汉覆空青。江走游龙势，山蟠睡虎形。飘零毋感欢，天地亦浮萍。",
            "comment": ""
        },
        {
            "title": "德佑二年岁旦",
            "content": "力不胜于胆，逢人空泪垂。一心中国梦，万古下泉诗。日近望犹见，天高问岂知。朝朝向南拜，愿睹汉旌旗。",
            "comment": ""
        },
        {
            "title": "毕卓瓮间图",
            "content": "醉玉颓来欲化仙，一洼和气蔼芳妍。终宵自向华胥去，吏部何曾瓮下眠。",
            "comment": ""
        },
        {
            "title": "八砺三首",
            "content": "黄道霾阴书蚀光，野浮冤气白冥茫。世尘圣主天应哭，时有忠臣国不亡。万刃攒身终莫变，一诚铭骨岂能忘。休嫌重复叨叨说，未奏肤公正断肠。",
            "comment": ""
        },
        {
            "title": "车武子聚萤读书图",
            "content": "武子耽书不暂忘，练囊终夜照凄凉。读来读去东方白，笑杀流萤数点光。",
            "comment": ""
        },
        {
            "title": "避暑入古寺",
            "content": "避暑入古寺，暂尔遣骚屑。心静凉於秋，倏然适清悦。彼哉谁氏子，对弈气争杰。惜其二低手，彼此蔑奇着。帝观发冷笑，连呼错错错。救之不可及，流视入寥廓。",
            "comment": ""
        },
        {
            "title": "巢父洗耳图",
            "content": "万事喧杂帝响中，细参巢父意无穷。须还半掬溪边水，方始教君耳不聋。",
            "comment": ""
        },
        {
            "title": "补梦中所作",
            "content": "鸿雁流离梦亦惊，满怀凄怨足秋声。此身不死胡儿手，留与君王取太平。",
            "comment": ""
        },
        {
            "title": "爱竹歌",
            "content": "此君气节极伟特，令人爱之舍不得。遍造山水有竹处，不问主人识不识。朝朝暮暮看不足，感得碧光透双目。一旦心空忽归去，挺身特立化为玉。",
            "comment": ""
        },
        {
            "title": "察使姜公",
            "content": "杀气盘空白书阴，始终不变似精金。直疑碧落三更月，来作将军一片心。",
            "comment": ""
        },
        {
            "title": "哀刘将军",
            "content": "万重围裹力脱氛，匹马勤王志不分。既抱忠贞仇敌国，莫於成改议将军。身前名照江南月，地下心衔塞北云。为痛英雄并消没，托诗为史笔传闻。",
            "comment": ""
        },
        {
            "title": "餐菊花歌",
            "content": "道人四时花为粮，骨生灵气身吐香。闻到菊花大欢喜，拍手歌笑频颠狂。忆昔我为混沌王，洞见末劫寿不长。尽召群仙列殿下，敕宣餐菊长生方。我今化身游下土，一嚼清凉彻肺腑。顿令心地豁然开，迸出明珠耀今古。普入变化妙如意，能为一切主中主。尘尘刹刹黄金身，永救娑婆众生苦。",
            "comment": ""
        },
        {
            "title": "北望",
            "content": "紫塞风高直北秋，黄河水自向东流声。穆王御马还宫日，沲经内封疆只属周。",
            "comment": ""
        }
    ]
}