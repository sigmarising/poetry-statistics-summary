{
    "dynasty": "宋",
    "author": "陈良佑",
    "poems": [
        {
            "title": "挽郭丈彦邹",
            "content": "谁起相如疾，空悲武子亡。平生有高志，属意在诸郎。梦断驹过隙，风高雁折行。莫陪千乘送，妙选愧东床。",
            "comment": ""
        },
        {
            "title": "挽吕东莱二首",
            "content": "家学相传久，天资自得高。读书如夙习，授业更忘劳。史笔追迁左，诗编继郑毛。渊源有如此，沾丐及吾曹。",
            "comment": ""
        },
        {
            "title": "挽吕东莱二首",
            "content": "讲道东阳郡，门生数百人。从游倾里社，忻慕满朝绅。仁宦淹难进，声名炯不泯。伯牛有斯疾，夫子亦悲辛。",
            "comment": ""
        }
    ]
}