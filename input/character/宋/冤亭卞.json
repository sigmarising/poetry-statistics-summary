{
    "dynasty": "宋",
    "author": "冤亭卞",
    "poems": [
        {
            "title": "留题灵岩古诗十韵",
            "content": "屈指数四绝，四绝中最优。此景冠天下，不独奇东州。夜月透岩白，乱云和雨收。甘泉泻山腹，圣日穿崖头。大暑不知夏，爽气常如秋。风高松子落，天外钟声浮。祖师生朗石，古殿名般舟。人巧不可至，天意何所留。老僧笑相语，此事常穷求。移出蓬莱岛，侍吾仙子游。",
            "comment": ""
        }
    ]
}