{
    "dynasty": "宋",
    "author": "王奇",
    "poems": [
        {
            "title": "续县令题雁诗",
            "content": "双双含薦背晓霜，尽随鸳鹭立寒塘。晚来渔櫂惊飞去，书破遥天字一行。",
            "comment": ""
        },
        {
            "title": "绿荫亭",
            "content": "创得幽亭近岭梅，绿阴名好称仙才。四围山色檐头出，一带泉声竹里来。",
            "comment": ""
        },
        {
            "title": "题修仁县群峰驿",
            "content": "槛前流水面前山，幽鸟孤云自往还。农父不知佳景好，使车才得片时闲。桄榔树暗寒溪上，踯躅花红暮雨间。",
            "comment": ""
        },
        {
            "title": "句",
            "content": "不拜春官为座主，亲逢天子作门生。",
            "comment": ""
        },
        {
            "title": "旅中有感",
            "content": "泽国来游岂厌重，羁孤怀感自无穷。雁声不到歌楼上，秋色偏欺客路中。宿寺梦回莲叶雨，渡江衣冷荻花风。谁怜未得青云志，琴剑年年西复东。",
            "comment": ""
        },
        {
            "title": "通天岩",
            "content": "松罗石室中，清雅胜支公。地静无尘到，天高有穴通。",
            "comment": ""
        }
    ]
}