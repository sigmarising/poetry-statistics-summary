{
    "dynasty": "宋",
    "author": "易少夫人",
    "poems": [
        {
            "title": "临江仙",
            "content": "何处甘泉来席上，嫩黄初汤银瓶。月团尝罢有馀清。惠山名品在，歌舞暂留停。欲赏壑源新气味，不应兼进豨苓。此中端有淡交情。相如方病酒，一饮骨毛轻。",
            "comment": ""
        },
        {
            "title": "临江仙",
            "content": "记得高堂同饮散，一标汤罢分携。绛纱笼影簇行旗。更残银漏急，天淡玉绳低。只恐曲终人不见，歌声且为迟迟。如今车马各东西。画堂携手处，疑梦又疑非。",
            "comment": ""
        }
    ]
}