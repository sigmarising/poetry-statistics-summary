{
    "dynasty": "宋",
    "author": "王学可",
    "poems": [
        {
            "title": "题苏端明书乳泉赋后",
            "content": "苏公时闻道，文章乃其戏。乳泉出重海，作赋聊记异。玉池咽中夜，挈瓶非小智。气者水之生，此语可深味。",
            "comment": ""
        },
        {
            "title": "石梁和韵",
            "content": "天巧何年路，千峰乱入云。瀑飞双涧合，崖断一桥分。树色春犹冻，猿声夜或闻。灵踪如可见，煮茗共炉熏。",
            "comment": ""
        },
        {
            "title": "洞霄宫",
            "content": "天柱峰高万壑分，故留九锁限尘棼。泉飞窗牖长为雨，日上冈峦半是云。洞擘阴崖通远岫，石生暗晕作奇纹。圣朝每为民祈福，绝笈求仙汉代君。",
            "comment": ""
        },
        {
            "title": "洞霄宫",
            "content": "历遍江湖几万重，岂期方到洞霄中。山翻九锁天分山，洞彻三茅地透东。夭矫龙蛇幢节影，晶荧日月御香风。茫茫世上寻云汉，何必仙宫胜此宫。",
            "comment": ""
        }
    ]
}