{
    "dynasty": "宋",
    "author": "游志甫",
    "poems": [
        {
            "title": "贺侍郎",
            "content": "松竹青青耐岁寒，长随初度喜相看。操同一节冰霜劲，身直三朝柱石安。顾问正资持从橐，佚闲坚乞领祠官。扶危筹力知尤健，肯向风涛袖手观。",
            "comment": ""
        },
        {
            "title": "贺侍郎",
            "content": "预喜新元八秩逢，渭川曾说兆非熊。清癯骨相今迂叟，纯雅文章昔醉翁。乔木旧推清望重，植槐新长绿阴丰。都将祝颂无穷意，写入金杯寿酒中。",
            "comment": ""
        }
    ]
}