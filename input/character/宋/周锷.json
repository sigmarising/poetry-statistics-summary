{
    "dynasty": "宋",
    "author": "周锷",
    "poems": [
        {
            "title": "和郡守彭吏部按视湖亭凡二首",
            "content": "使群风味压荆州，每为吾民乐更忧。锦里篇章推唱首，浣溪光景促遨头。行春预约花欹帽，把酒方欣雪点裘。岳史年来惭吏隐，扳舆时得从公游。",
            "comment": ""
        },
        {
            "title": "西湖三首",
            "content": "牛鞭初动啭新莺，梦觉池塘选胜行。水镜光中千骑合，山屏影里万艘横。云从布谷原头过，雨向催诗毛下生。藻绘升平知有待，阁梅先已赋调羹。",
            "comment": ""
        },
        {
            "title": "澄辉阁",
            "content": "雄建俯空阔，下瞻霄汉浮。眼将云漠漠，心寄水悠悠。日暖鸟飞镜，月凉鱼弄钩。行期分此景，家在甬西头。",
            "comment": ""
        },
        {
            "title": "和郡守彭吏部按视湖亭凡二首",
            "content": "双虹倒影上瞻楹，碧水澄空一镜明。野草闲花无限趣，短藜幽榜不胜情。已知风月随人意，聊为湖山载酒行。却讶锦囊赓梦草，坐令诗兴绕寰瀛。",
            "comment": ""
        },
        {
            "title": "西湖三首",
            "content": "晓镜初开淑景明，使君风味一般清。舟从菡萏林中过，人在鲸鲵背上行。妙舞屡翻红药燕，清词时啭紫薇莺。赓歌久矣虚前席，肯向樽前恋麴生。",
            "comment": ""
        },
        {
            "title": "题清斯堂",
            "content": "万物本空寂，浮生方沼中。鸥轻时出没，萍散只西东。槛外风初息，天边月正融。了无尘可濯，危坐照衰翁。",
            "comment": ""
        },
        {
            "title": "西湖三首",
            "content": "使君修禊与民游，十里笙歌水面浮。动地雄风云外起，截天雌霓雨中收。登台已有难并乐，击壤宁无寡和忧。却忆内家新赐火，海棠无数出墙头。",
            "comment": ""
        },
        {
            "title": "游香山佛迹",
            "content": "灵山名达蓬，香水霭瞻蔔。龙只久覆获，云物翳深谷。拂衣向劫中，神斧断苍玉。至今天人尊，灵迹印金粟。颇闻开士识，飞锡隐岩麓。坐令湖海客，香供走川陆。巍巍虔报地，色相俨金屋。缅想旧巾瓶，犹能慰心目。篮舆访莲社，一笑欣自足。抚事动幽寻，畴能氓宁辱。松炉袅如见，余力付棋局。更觉梦中身，悠然百无欲。",
            "comment": ""
        },
        {
            "title": "冯氏万金楼",
            "content": "几年江上梦，黄鹤意悠悠。百尺独临水，万金难买秋。杵声喧药市，栏影枕渔舟。应有壶中客，分身几此游。",
            "comment": ""
        }
    ]
}