{
    "dynasty": "宋",
    "author": "廖融",
    "poems": [
        {
            "title": "赠王正己",
            "content": "吟高鄙俗流，傲逸访巢由。古寺寻僧饭，寒岩衣鹿裘。园桃山鼠啮，崖蜜猎人命。遂这个清性，浮生不苟求。",
            "comment": ""
        },
        {
            "title": "题伍彬屋壁",
            "content": "圆塘绿水平，鱼跃紫莼生。要路贫无力，深村老退耕。犊随原草远，蛙傍堑篱鸣。拨棹茶川去，初逢谷雨晴。",
            "comment": ""
        },
        {
            "title": "赠狄涣",
            "content": "高卧白云乡，崖泉对阁凉。守贫无属道，多病数求方。耕犊惊雷毙，寒芜入圃荒。如何帝未梦，吟苦顶铺霜。",
            "comment": ""
        },
        {
            "title": "句",
            "content": "圭灶先知晓，盆池别见天，古寺寻僧饭，寒岩衣鹿裘。云穿捣药屋，雪压钓鱼舟。",
            "comment": ""
        },
        {
            "title": "题寺古桧",
            "content": "何人见植初，老对梵王居。山鬼暗栖托，樵夫难破除。声高秋汉迥，影倒月潭虚。尽日无僧绕，清风长有余。",
            "comment": ""
        },
        {
            "title": "赠天台逸人",
            "content": "移桧托禅子，携家上赤城。拂琴天籁寂，奇支枕海涛生。云白寒峰晚，鸟歌春谷晴。又闻求桂楫，载月十洲行。",
            "comment": ""
        },
        {
            "title": "梦仙谣",
            "content": "琪木扶疏系辟邪，麻姑夜宴紫皇家。银河旌节摇波影，珠阁笙箫吸月华。翠凤引游三岛路，赤龙齐驾五云车。星稀犹倚虹桥立，拟就张骞搭汉槎。",
            "comment": ""
        },
        {
            "title": "句",
            "content": "云穿捣药屋，雪厌钓鱼船。",
            "comment": ""
        },
        {
            "title": "句",
            "content": "松风吹发乱，岩溜溅碁寒。",
            "comment": ""
        },
        {
            "title": "谢翁宏惟诗百篇见示",
            "content": "高奇一百篇，见造化工全。积思游沧海，冥搜入洞天。神珠迷罔象，瑞玉菲雕鑴。休叹不得力，离骚千古传。",
            "comment": ""
        },
        {
            "title": "句",
            "content": "圭宝先知晓，盆池别见天。",
            "comment": ""
        },
        {
            "title": "退宫妓",
            "content": "神仙风格本难俦，曾从前皇翠辇游。红踯躅繁金殿暖，碧芙蓉笑水宫秋。宝筝钿剥阴尘覆，锦帐香消画烛幽。一旦色衰归故里，月明犹梦按梁州。",
            "comment": ""
        }
    ]
}