{
    "dynasty": "宋",
    "author": "缪鉴",
    "poems": [
        {
            "title": "怀归",
            "content": "折柳期春春便归，叮咛好与护柴扉。东风怪我归鞍晚，调拨杨花到处飞。",
            "comment": ""
        },
        {
            "title": "鬼灯檠花",
            "content": "老死儒生习未除，残膏分得燎原馀。一枝冷焰摇清夜，要读生前未了书。",
            "comment": ""
        },
        {
            "title": "句",
            "content": "门因好客时时扫，窗为看山面面闭。",
            "comment": ""
        },
        {
            "title": "句",
            "content": "门当车马道，帘隔利名尘。",
            "comment": ""
        },
        {
            "title": "白发",
            "content": "老矣无心竞寸阴，不知公道为何人。晴梳栉齿千丝雪，静掩梨花一镜春。镊处北儿愁是种，染来因药怪无嗔。儿曹共日夸头角，笑说非熊有渭滨。",
            "comment": ""
        },
        {
            "title": "题悟空寺",
            "content": "不到招提二十霜，眼明独识鲁灵光。云餐已供伊薄塞，风铎得傅替戾罔。新寺金汤龙化远，旧家王谢燕飞忙。行人指点簪犀地，十里春风土尚香。",
            "comment": ""
        },
        {
            "title": "月屋",
            "content": "一室虚明万境宽，水晶帘映下兰干。不从此处逢仙子，争信人间有广寒。梅影夜窥霜镜满，桂香秋吸酒台乾。客来试间推敲字，笑指湖光上下看。",
            "comment": ""
        },
        {
            "title": "纸账",
            "content": "龟纹薄薄胜纨纱，不用锁金学党家。却似矮篷晴载雪，白云横幅乱梅花。",
            "comment": ""
        },
        {
            "title": "帘马",
            "content": "铮铮金铁夜交锋，酷敌秋声杀气雄。战退晓天尘不动，依然横槊待西风。",
            "comment": ""
        },
        {
            "title": "咏鹤",
            "content": "青山修竹矮篱笆，彷佛林泉隐者家。酷爱绿窗风日美，鹤梳轻毳乱杨花。",
            "comment": ""
        },
        {
            "title": "题竹",
            "content": "甚矣吾衰矣，深君不用名。瘦因诗思苦，贫为利心轻。有竹堪医俗，无花可问盟。醉眠閒听雨，饥鼠齧书檠。",
            "comment": ""
        },
        {
            "title": "得女",
            "content": "得胸未必真槿奇，中雀未必有椒姿。男儿未必动鼎结，女子未必光门楣。吾今素发纷如丝，得此一笑春生眉。苍苍天道不我遗，独胜伯道全无儿。",
            "comment": ""
        },
        {
            "title": "自题小像",
            "content": "白发苍颜，豀籐兔颖。水月光中，梅花弄影。",
            "comment": ""
        },
        {
            "title": "无题",
            "content": "漠漠冥鸿万里飞，倚兰身与白云齐。中原山色青如旧，惟有时人眼力低。",
            "comment": ""
        },
        {
            "title": "海棠",
            "content": "滴滴妖娆睡未醒，碎花犹带马嵬尘。少年正抱忧时恨，更有因花比太真。",
            "comment": ""
        },
        {
            "title": "咏鸡",
            "content": "数载书窗伴读鸣，群中刚雉羽毛新。今朝命试牛刀手，望断函关夜度人。",
            "comment": ""
        },
        {
            "title": "寄刘澹斋",
            "content": "闻说商山有隐仙，刘郎引入洞中天。谁知白石苍苔客，独守孤灯夜不眠。",
            "comment": ""
        },
        {
            "title": "咏围棋",
            "content": "午香帘影静浮华，对面机心万里赊。夹骑倒戈窥虎穴，乱乌横阵占鸥沙。当人不让争先着，袖手须饶老作家。欲访烂柯山下客，洞深春染碧桃花。",
            "comment": ""
        },
        {
            "title": "端居",
            "content": "修竹垂杨映户栽，清风长送午阴来。门因好客时时归，窗为看山面面开。此乐恐于儿辈觉，长贫能免俗情猜。儒衣不似牛衣好，叮嘱糠妻放窄裁。",
            "comment": ""
        },
        {
            "title": "咏妓",
            "content": "谁去江云间牧之，玉楼人醉半离披。烛摇窗影三更月，人醉花阴十二时。访杜秋娘惟我老，梦扬州鹤有谁知。临风笑欲垂阳下，重解连环寄所思。",
            "comment": ""
        },
        {
            "title": "赠僧",
            "content": "两脚行来铁石竖，相逢去住总随缘。谈空舌本原无语，打破机半不用豢。山槛看云斋鼓后，竹窗听雨夜灯前。客来沦茗煨寒柮，味胜庐峰第一泉。",
            "comment": ""
        },
        {
            "title": "春题",
            "content": "江云漠漠水悠悠，望断春风燕子楼。书寄碧云千里雁，镜分明月半奁秋。来时杨柳阴连阳，归路菽花雪满州。遥想琐窗挑锦字，咏珠如粉冷银铭。",
            "comment": ""
        },
        {
            "title": "咏菊",
            "content": "谁去东篱号菊庄，饥来三嗅饱诗肠。何如陶令归南圃，天赐西风万斜香。",
            "comment": ""
        },
        {
            "title": "句",
            "content": "病独有药扶持老，贫为无人心俯仰人。",
            "comment": ""
        },
        {
            "title": "句",
            "content": "雁沈和驿雨，鸡送晓窗灯。",
            "comment": ""
        },
        {
            "title": "咏妓",
            "content": "花木最无情，春风一番好。人怜新态度，一岁一回老。",
            "comment": ""
        },
        {
            "title": "解嘲",
            "content": "莫笑诗翁懒出门，诗公乐事在山村。莺啼杨柳金歌舞，蝶宿梨花雪梦魂。罨书丹青分曙色，压醅醽醁涨溪痕。燕帘风裹茶烟外，自选唐诗教子孙。",
            "comment": ""
        },
        {
            "title": "句",
            "content": "既能事汉识真主，何必下齐求假王。",
            "comment": ""
        },
        {
            "title": "春雪",
            "content": "撩乱春风作阵飞，晓来馀片尚难披。细看山色空明处，应似乾坤混沌时。一转阳和回土胍，十分清气人诗脾。芒鞋趾碎琼瑶窟，间着梅花总不知。",
            "comment": ""
        },
        {
            "title": "梅花",
            "content": "铁石槎牙玉粒姿，诗中图书中诗。半稜山色初晴后，一截豀烟吹欲暝时。流水带云栖瘦影，小窗和月上横枝。老来自觉吟情拙，莫遗孤山怨鹤知。",
            "comment": ""
        }
    ]
}