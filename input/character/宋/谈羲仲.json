{
    "dynasty": "宋",
    "author": "谈羲仲",
    "poems": [
        {
            "title": "点绛唇",
            "content": "冰玉神人，岁寒时节迎初诞。照溪梅绽。秀岭孤松远。香雾氤氲，不放重帘卷。歌声缓。酒杯深劝。此会年年见。",
            "comment": ""
        },
        {
            "title": "满庭芳",
            "content": "星宿呈祥，溪山锺秀，凛然生此真贤。冰清玉润，还称岁寒天。正是梅梢酝雪，探江南，春信先傅。庭轩爽，涓涓皎月，今夜十分圆。开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。",
            "comment": ""
        }
    ]
}