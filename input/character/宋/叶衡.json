{
    "dynasty": "宋",
    "author": "叶衡",
    "poems": [
        {
            "title": "昆山吕正之三男子连中神童科盖奇事也次严别",
            "content": "三秀标姿颖不凡，姓名联列紫微间。已知凤穴梧栖稳，谁谓鹏程云路艰。孔释当年亲抱送，由庄逸驾定追攀。发挥更有文章伯，高压淮南大小山。",
            "comment": "【注释】【原题】：昆山吕正之三男子连中神童科盖奇事也次严别驾韵"
        },
        {
            "title": "鹿田寺集杜五言",
            "content": "水花分堑弱，山木抱云稠。更宿招提境，还同惠远游。",
            "comment": ""
        },
        {
            "title": "清平乐 题碧梧苍石图 珊瑚网名书题跋卷八",
            "content": "翠屏香断。梦绕潇湘岸。旧曲不禁愁汗漫。分付秦筝斜雁。吴笺赋恨难成。丹青恼杀苏卿。一片碧梧苍石，谁教写出秋声。",
            "comment": ""
        },
        {
            "title": "宝乘寺",
            "content": "巍巍画栋插晴空，时有芒馨四面通。好为高禅参鼻观，未应公子闘薰笼。帘前一炷沉檀晕，窗外数番兰蕙风。信道杜陵佳句在，心清浑赋此堂中。",
            "comment": ""
        },
        {
            "title": "诗一首",
            "content": "东家屋被西家盖，仔细思量无利害。他时折握别陈词，如今且以壁为界。",
            "comment": ""
        }
    ]
}