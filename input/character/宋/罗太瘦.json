{
    "dynasty": "宋",
    "author": "罗太瘦",
    "poems": [
        {
            "title": "述怀",
            "content": "淮南归来二十年，结庐仍向旧山川。既无酒债贫休恨，浪得文名老尚传。晓日轮蹄思柳外，春风羯鼓在花前。如今静听瓶笙韵，犹以当年咽管弦。",
            "comment": ""
        },
        {
            "title": "题鹤林宫",
            "content": "暑往寒来失世间，有谁十载驻朱颜。骑鲸客去天莲水，跨鹤人归月在山。炉火顿消情慾境，剑金须断利名关。烟莎随分岩前绿，猿马不惊春意閒。",
            "comment": ""
        }
    ]
}