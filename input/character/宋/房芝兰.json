{
    "dynasty": "宋",
    "author": "房芝兰",
    "poems": [
        {
            "title": "题顺安楼",
            "content": "窗含野色入平吞，极目渔樵江上村。流出异香花堰水，放开老翠叶山云。竹边僧寺鸥沙绕，柳外人家驿路分。挂月参天蟠地脉，门前双树几斜曛。",
            "comment": ""
        },
        {
            "title": "梵天寺",
            "content": "门前流水碧粼粼，禅定僧闲化复淳。搅梦半因诗作崇，破寒全藉酒生春。休教一切有为法，误着三生自在身。拂袖重来经五载，梵云飞雨洒儒巾。",
            "comment": ""
        },
        {
            "title": "题梵天寺泉",
            "content": "云根流出泻寒声，冷沁禅关竹树清。气泄化胎飞宝锡，岩开冰谷愧尘缨。鹤林月浪秋常浸，龙海波涛夜忽惊。分我一瓢甦旱岁，化为霖雨泽苍生。",
            "comment": ""
        }
    ]
}