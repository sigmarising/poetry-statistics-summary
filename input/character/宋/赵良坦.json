{
    "dynasty": "宋",
    "author": "赵良坦",
    "poems": [
        {
            "title": "狱中附家二首",
            "content": "一著南冠二载余，安危不必问何如。精金百链钢还锐，劲竹三冬节不枯。对月欲同鹃带血，临风会有雁传书。瓦杯冷落孤灯里，几度吞声只自吁。",
            "comment": ""
        },
        {
            "title": "与永嘉僚友饯别",
            "content": "霏霏细雨湿溪桥，雨霁溪清野趣饶。把臂忽惊分袂早，登程不惮去途遥。马嘶烟树和愁惨，帆挂仙舟类羽飘。不尽尊间贤圣酒，何时重对此酕醄。",
            "comment": ""
        },
        {
            "title": "狱中附家二首",
            "content": "不才离别己多时，脉脉关河入梦思。万种閒情诗易遣，一腔愁绪酒难移。风迥过雁乡书断，月满圜扉夜漏迟。臣之立身忠与孝，此心期不愧丹墀。",
            "comment": ""
        }
    ]
}