{
    "dynasty": "宋",
    "author": "许开",
    "poems": [
        {
            "title": "洞霄宫",
            "content": "珠宫梁柱太平年，福地从知接洞天。曲槛一峰飞怪石，幽亭三峡迸流泉。骊龙睡重时方旱，白鸥归来客欲仙。殿上红云西日映，此身如在玉皇前。",
            "comment": ""
        },
        {
            "title": "今笑花",
            "content": "献笑佳人绝可怜，姿姿靥辅巧承欢。一枝不用千金买，雨洗风吹却粲然。",
            "comment": ""
        },
        {
            "title": "茉莉花",
            "content": "火令行南国，彤云间丹霞。之子方热中，濯濯冰雪花。植根却月盘，趣驾七香车。",
            "comment": ""
        },
        {
            "title": "水仙花",
            "content": "定州红花瓷，块石艺灵苗。方苞茁水仙，劂名为玉宵。适从闽越来，绿绶拥翠条。十花冒其颠，一一振鹭翘。粉蕤间黄白，清香从风飘。回首天台山，更识胆瓶蕉。",
            "comment": ""
        }
    ]
}