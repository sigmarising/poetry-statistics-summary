{
    "dynasty": "宋",
    "author": "郑蒨",
    "poems": [
        {
            "title": "睡觉",
            "content": "玉炉香断瑞烟微，小院阴岑夹幕垂。一枕清风人寂后，半窗明月酒醒时。漆园蝴蝶难成梦，巫峡行云想有期。欲曙凄凉精气爽，漏残灯炉画屏欹。",
            "comment": ""
        },
        {
            "title": "湘江秋夕",
            "content": "岳麓长云合，湘江暮蔼收。鸿鸣沙渚夜，叶脱洞庭秋。霜竹千丛密，风弦一曲愁。独醒人不见，西岸水悠悠。",
            "comment": ""
        }
    ]
}