{
    "dynasty": "宋",
    "author": "廉布",
    "poems": [
        {
            "title": "书事三首呈郎中机宜",
            "content": "山路入云烟，精蓝沧海边。崖沙留虎迹，石壁曳蛟涎。猿啸千山寂，鸟惊半月弦。忧来非一事，种种上华巅。",
            "comment": ""
        },
        {
            "title": "句",
            "content": "独倚寒岩生意绝，任他桃李自成蹊。",
            "comment": ""
        },
        {
            "title": "书事三首呈郎中机宜",
            "content": "避地意何适，同时得二贤。才名谁敢并，萧散或堪怜。濁酒宁非道，枯藤自会禅。尚须浮碧海，风月夜同船。",
            "comment": ""
        },
        {
            "title": "次韵",
            "content": "当年对元夕，载酒向淮湾。宝瑟荣珠袖，青藜照玉山。蛮村当此夜，璧月独临关。尚忆追游胜，萧萧双鬓斑。",
            "comment": ""
        },
        {
            "title": "次韵",
            "content": "避地来何所，穷山沧海边。雄图今寂寞，吾道昔迍邅。宴食甘粗饭，偷生忍击鲜。乡闾重回首，挥泪入淮天。",
            "comment": ""
        },
        {
            "title": "书事三首呈郎中机宜",
            "content": "地僻春将半，僧房客暂休。连山花雾暗，半岭竹云愁。将士戈犹枕，书生笔屡投。黠羌兵未戢，上有自焚忧。",
            "comment": ""
        }
    ]
}