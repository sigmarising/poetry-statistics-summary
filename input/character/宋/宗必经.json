{
    "dynasty": "宋",
    "author": "宗必经",
    "poems": [
        {
            "title": "滕王阁",
            "content": "高阁连城十二栏，西风领客共跻攀。半帘烟雨长江外，千里湖山咫尺间。雁带秋声归别浦，莺分春色过巴山。当年蛱蝶知谁画，一梦庄周去不还。",
            "comment": ""
        },
        {
            "title": "句",
            "content": "睡晓方知前是梦，落花难上旧来枝。",
            "comment": ""
        },
        {
            "title": "南浦",
            "content": "江到南关古渡头，旁分一曲入溪流。垂杨夹道三千户，绕郭连樯数万舟。春水绿波芳草渡，秋风明月白苹洲。滔滔出舍红尘派，一棹中流万顷秋。",
            "comment": ""
        },
        {
            "title": "孺子亭",
            "content": "连天大厦莫容身，小向湖边一问津。心事说知林下郭，姓名误入府中陈。半篙绿水三间屋，一榻清风百世人。只有青青堤上柳，至今犹是汉时春。",
            "comment": ""
        },
        {
            "title": "句",
            "content": "不觉授书冬再易，我思黄霸欲消魂。",
            "comment": ""
        }
    ]
}