{
    "dynasty": "宋",
    "author": "汪崇亮",
    "poems": [
        {
            "title": "青溪主客歌",
            "content": "野王手奏淮淝捷，门外归来有旌节。伸眉一笑紫髯秋，袖中犹挟柯亭月。山阴主人载雪舟，掀篷系缆青溪头。平生耳热欠一识，若为牵挽行云留。一声横玉西风里，芦花不动鸥飞起。马蹄依旧入青山，柳梢浸月天如水。",
            "comment": ""
        },
        {
            "title": "句",
            "content": "溪鹭踏影立，风蝉曳声过。",
            "comment": ""
        },
        {
            "title": "句",
            "content": "梦回酒醒不知处，月静人稀方忆君。",
            "comment": ""
        }
    ]
}