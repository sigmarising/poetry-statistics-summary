{
    "dynasty": "宋",
    "author": "释法恭",
    "poems": [
        {
            "title": "偈四首",
            "content": "头祖才始升堂，百丈卷席归去。不是拾得寒山，有理也无雪处。",
            "comment": ""
        },
        {
            "title": "偈四首",
            "content": "五天一只蓬蒿箭，搅动支那百万兵。不得云门行正令，几乎错认定盘星。",
            "comment": ""
        },
        {
            "title": "偈四首",
            "content": "见得彻，用时亲，相逢尽是个中人。望空雨宝休夸富，无地容锥未是贫。踏著秤磓硬似铁，八两元来是半斤。",
            "comment": ""
        },
        {
            "title": "偈四首",
            "content": "春风扬柳眉，春禽弄百舌。一片师归心，两处俱漏泄。不动步还家，习漏顿消灭。暗投玉线芒，晓贯金针穴。深固实幽远，无人孰辨别。惭愧可怜生，头头皆合辙。不念阿弥陀，南无乾屎橛。无智痴人前，第一不得说。",
            "comment": ""
        },
        {
            "title": "颂古",
            "content": "腊月烧山，对面熟谩。瞥然悟去，身在长安。咄哉无限未归客，沙裹求油实可怜。",
            "comment": ""
        }
    ]
}