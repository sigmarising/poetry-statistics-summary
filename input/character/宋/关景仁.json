{
    "dynasty": "宋",
    "author": "关景仁",
    "poems": [
        {
            "title": "赠小苏",
            "content": "昔日闻苏小，今朝见小苏。未知苏小貌，得似小苏无。",
            "comment": ""
        },
        {
            "title": "凫鹥亭",
            "content": "古有凫鹥诗，喜物游太平。今见凫鹥亭。夜安洲渚棲，书无罗风惊。群嬉固俦匹，适意相飞鸣。春风藻荇稠，夜雨波澜清。特以王泽深，遂此微物生。飞甍枕榛台，缭绕寒芜城。府目瞰清泚，日羡凫鹥情。自惟县令暇，朝夕亲编氓。土瘠民半馁，役频民少宁。嗟尔多蹙迫，岂与凫鷖并。我心徒尔嗟，奈何存典刑。尔劳悯以恕，匀重移之轻。庶几皆有乐，共戴君聪明。民安令亦暇，临流解尘缨。座岁可归去，白发南山耕。",
            "comment": ""
        }
    ]
}