{
    "dynasty": "宋",
    "author": "金梁之",
    "poems": [
        {
            "title": "郡侯雪天开宴即席以填字韵索诗",
            "content": "昨夜嫦娥弄玉纤，也应掐月作花钿。为嫌梅影太清瘦，几乍飞来疏处填。",
            "comment": ""
        },
        {
            "title": "赠郡士张梦锡赴南宫试",
            "content": "秧针刺水麦锋齐，漠漠平沙白鹭飞。尽道春光已归去，清香犹有野蔷薇。",
            "comment": ""
        },
        {
            "title": "句",
            "content": "寄语月沦朱逸士，他年同赏水仙花。",
            "comment": ""
        },
        {
            "title": "答郡守赵师夔",
            "content": "王侯门户懒开颜，斗酒千钱一笑间。无雪可欺青桧老，有天难管白云闲。丹霄作客曾骑鹤，紫府为家不买山。京口相逢又相别，只琴孤剑几时还。",
            "comment": ""
        }
    ]
}