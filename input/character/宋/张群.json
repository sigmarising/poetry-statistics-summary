{
    "dynasty": "宋",
    "author": "张群",
    "poems": [
        {
            "title": "谪袁州道中寄苏子美",
            "content": "忆昨共击吴门舟，我独千里君独留。江花粲尔不同醉，野月娟然增此愁。谈笑还令舌本强，诗篇顿觉笔锋柔。沧浪书信无消息，鸿雁来时数举头。",
            "comment": ""
        },
        {
            "title": "谪袁州寄子美",
            "content": "去年醉到江花老，忧患相宽独与君。今日天涯又春色，却寻高处望吴云。青红染出化成寺，罗縠翻开秀水纹。风物感人音信少，眼前双燕谩纷纷。",
            "comment": ""
        }
    ]
}