{
    "dynasty": "宋",
    "author": "郑厚",
    "poems": [
        {
            "title": "林和靖墓",
            "content": "山前山后冢累累，处士孤坟没草莱。古宅更遭新烧火，荒林难觅旧栽梅。月香水影诗空好，鹤怨猿惊客共哀。回首西泠桥外寺，晚来金碧拥楼台。",
            "comment": ""
        },
        {
            "title": "登{上巩下石}溪仙人岩",
            "content": "短帽依然九日风，岩头的的问仙翁。神仙料不私将橘，乞与陈黄方薛公。",
            "comment": ""
        },
        {
            "title": "登东山",
            "content": "小雨上东山，层层着意看。寻泉行处僻，就石坐来寒。赤舄归周旦，苍生起谢安。功能成底事，一抹暮云残。",
            "comment": ""
        },
        {
            "title": "寒食登韩亭",
            "content": "燔身介子意何忙，理迹昌黎道更光。慷慨一封论佛骨，流离万里入蛮乡。孤芳亭角留韩木，遗爱人心比召棠。勿谓笔端无造化，如何祛鳄似祛羊。",
            "comment": ""
        }
    ]
}