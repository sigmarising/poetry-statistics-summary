{
    "dynasty": "宋",
    "author": "章得象",
    "poems": [
        {
            "title": "题延庆院",
            "content": "碧涧连龙穴，层峦倚括苍。无时似风雨，绕院尽松篁。路僻人难到，僧间日自长。胜游应不负，三度届云房。",
            "comment": ""
        },
        {
            "title": "送张无梦归天台",
            "content": "琼台东畔倚岧峣，缥缈烟霞切绛霄。门外杉松尽颠怪，云中鸡犬自逍遥。水流玉洞桃花出，风过星坛桂子飘。蕙帐已空三径在，可怜猿鹤共无憀。",
            "comment": ""
        },
        {
            "title": "放钵石",
            "content": "石上曾经转钵盂，石边南北路崎岖。行人见石空嗟欢，还识西来意也无。",
            "comment": ""
        },
        {
            "title": "媚涟亭",
            "content": "祇见万山连瘴海，不知何处是长安。百蛮梯尽来重译，千古轮摧恨七盘。",
            "comment": ""
        },
        {
            "title": "送僧归护国寺",
            "content": "京尘拂尽一囊轻，归思飘然入杳冥。五两风高飞榜急，八重山秀倚天青。供花林鸟窥禅熟，闻呪潭龙起蛰醒。他日可容攀社侣，篮与终待叩松扃。",
            "comment": ""
        },
        {
            "title": "句",
            "content": "天面长虹一鉴痕，直通南北两山春。",
            "comment": ""
        },
        {
            "title": "句",
            "content": "青草瘴深卢橘熟，黄梅雨歇荔枝红。",
            "comment": ""
        },
        {
            "title": "国清寺",
            "content": "松韵萧骚十里清，入门毛骨冷如冰。题诗已有丹青笔，悟法应多黑白僧。风雨祇疑双涧瀑，星辰长认上方灯。来游不是忘机客，谁到云峰第一层。",
            "comment": ""
        },
        {
            "title": "题明庆塔院",
            "content": "步步云梯彻上层，回头自觉欲飞腾。频来不是尘中客，久住偏宜物外僧。下寺钟声沈地底，前峰塔影落阶稜。凭阑未尽吟诗兴，却拟乘间更一登。",
            "comment": ""
        },
        {
            "title": "峡山飞来寺",
            "content": "澄江诘曲峡中天，远使归时驻画船。久别忽经星一纪，暂来才见月三弦。劳生草草真徒尔，陈迹依依亦怆然。回首越城何处是，山南渺莽祇云烟。",
            "comment": ""
        },
        {
            "title": "玉光亭",
            "content": "千层怀玉对轩窗，池上新亭号玉光。祇此便堪为吏隐，神仙官职水云乡。",
            "comment": ""
        },
        {
            "title": "桐柏崇道观",
            "content": "万仞攀萝上翠岑，豁然平地九峰心。参差珠树和云出，咫尺丹霄有路寻。洞口碧畦长种玉，坛边古篆欲生金。桑田未变桃先熟，唯见蓬莱水浅深。",
            "comment": ""
        },
        {
            "title": "留题实相寺",
            "content": "天台四面翠如屏，洞穴幽奇地最灵。百尺岩中真像在，千年涧畔古松青。路傍断石留神迹，壁上遗文缺旧铭。我是丹丘仙郡守，暂来犹似觉魂醒。",
            "comment": ""
        },
        {
            "title": "题山宫法安院",
            "content": "路入青青数里松，上方楼阁一重重。千寻练挂双流瀑，六曲屏开四面峰。幽鹭独翘藏翠竹，啼猿相对答疏钟。留连不忍催归骑，回首斜阳烟雾浓。山家门径锁寒松，更向烟萝第几重。幽鸟啼花归旧谷，应龙飞雨过前峰。分持皂盖歌千骑。入冠黄扉禄万钟。一见高吟重兴感，清名长在木阴浓。",
            "comment": ""
        },
        {
            "title": "植萱亭",
            "content": "凌江清浅绕城流，庾岭南边第一州。惟有梅花传远信，祇凭萱草缓离忧。",
            "comment": ""
        },
        {
            "title": "送梵才大师归天台",
            "content": "京寺栖禅久，霞城去路长。江波收积潦，风信促归航。坐榻新蒲稳，齐盂早稻香。遥知掩扉处，森斗万峰傍。",
            "comment": ""
        },
        {
            "title": "题东掖山承天院",
            "content": "闻说新庵号白莲，五峰环绕布金田。虎溪社共何人继，佛翕灯從几代传。岚色排空长似画，松枝偃盖不知年。劳生已作归休计，愿解尘缨结净缘。",
            "comment": ""
        },
        {
            "title": "句",
            "content": "万顷波心露一拳，不知星落是何年。",
            "comment": ""
        },
        {
            "title": "句",
            "content": "唯有梅花报春早，雪中传信过江干。",
            "comment": ""
        },
        {
            "title": "题灵康庙",
            "content": "白鹤何年入紫氛，空馀灵迹庙犹存。岩崖暗锁云根老，堂殿阴连海气昏。潮上神乌鸣祭鼓，夜深鬼火照祠门。辽天归欢桑田事，应与麻姑子细论。",
            "comment": ""
        },
        {
            "title": "句",
            "content": "一麾远在百蛮中。千寻练挂双流瀑。",
            "comment": ""
        }
    ]
}