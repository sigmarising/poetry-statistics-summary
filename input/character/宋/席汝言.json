{
    "dynasty": "宋",
    "author": "席汝言",
    "poems": [
        {
            "title": "耆英会",
            "content": "击国安危唐上宰，功成身退汉留侯。二公闲暇开高宴。九老雍容奉胜流。共接雅欢恩意洽，不矜崇贵礼容优。赏心乐事人间盛，岂谓今稀古莫俦。",
            "comment": ""
        },
        {
            "title": "耆英会",
            "content": "壮岁尘埃禄事牵，老归重到旧林泉。曾无勋业书青史，偶向康宁养老年。自分杜门居陋巷，敢期序齿预公筵。更惭形秽才凉薄，不称图真接钜贤。",
            "comment": ""
        }
    ]
}