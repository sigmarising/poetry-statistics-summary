{
    "dynasty": "宋",
    "author": "王陶",
    "poems": [
        {
            "title": "有窦复者世居镇戎能道边事",
            "content": "君不见镇戎千顺弓箭手，耕种官田自防守。相团置堡御蕃军，下视贼庭殊不有。杀羊取骨燃燕炙，试卜贼兵知入寇。都校招呼入堡居，堡外重围百里余。墙低城小不难破，贼箭如棚城上过。堡中不及数十人，且斗且骂且欣欣。登陴斫门谓平取，应弦死伤已无数。窗间定箭射酋豪，一箭已闻哭声举。争将锦囊里贼尸，鸣金收众唯恐迟。不唯城堡依然固，吾众不伤毫与釐。自从干戈动四鄙，覆军杀交增无耻。朝廷未省遗边功，可事此勋不闻纪。安得天兵百万众，尽如此辈坚且勇。",
            "comment": ""
        },
        {
            "title": "相公竹",
            "content": "已枯断竹钧私被，既没贤公帝念深。仆木偃禾如不起，至今谁识大忠心。",
            "comment": ""
        },
        {
            "title": "异服",
            "content": "辛有叹被发，赵灵喜胡服。遂成陆浑戎，终有沙丘辱。用夷反变夏，亡礼以从俗。先王仁义术，讵用此求福。齐桓九合功，不以兵车毂。仲尼叹微管，几为左衽属。尔来豪侠儿，往往异装束。耀武何必然，御戎有前躅。余敢告司关，异服宜禁肃。",
            "comment": ""
        },
        {
            "title": "佛教光寺",
            "content": "五台山上白云浮，云散台高境自幽。历代珠幡悬法界，累朝金刹列峰头。风雷激烈龙池夜，草木凄凉雁寒秋。世路忙忙名利客，尘机到此尽应要。",
            "comment": ""
        },
        {
            "title": "明智寺",
            "content": "邃壑重峦十里过，天围佛境隐岩阿。傥来功业忘情久，暂到山林结意多。",
            "comment": ""
        },
        {
            "title": "游碧落洞",
            "content": "寻幽碧落外，此境真洞天。乳窦穿碧涧，葆树蒙塞烟。迹与氛壒绝，身亡名利缠。日暮嫩回首，迟拍洪崖肩。",
            "comment": ""
        }
    ]
}