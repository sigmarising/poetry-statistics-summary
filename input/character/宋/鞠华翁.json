{
    "dynasty": "宋",
    "author": "鞠华翁",
    "poems": [
        {
            "title": "桂枝香",
            "content": "丁丁起处。在纵牧九京，经烧残树。时见鸟鸢饥噪，鸺鶹妖呼。数间老屋团荒堵。算何人、瓣香来注。淡烟斜照，闲花野棠，杳杳年度。世事几、番云覆雨，独此道嫌人，抛弃尘土。眼里长青，谁也解如山否。三三五五骑牛伴，望前村、吹笛归去。柳青梨白，春浓月淡，蹋歌椎鼓。",
            "comment": ""
        },
        {
            "title": "绮寮怨",
            "content": "又见花阴如水，两心犹未平。正坐久、主客成三，空无语、影落秋枰。千年人间事业，垂成处、一著容易倾。便解围、小住何妨，机锋在，瞬息天又明。甚似汉吴对营。纷纷不了，孤光照彻连城。又似残星，向零落，有馀情。姮娥笑人迟暮，念才力、底须争。从亏又成。何人正听隔壁声。",
            "comment": ""
        }
    ]
}