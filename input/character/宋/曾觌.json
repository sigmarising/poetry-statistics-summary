{
    "dynasty": "宋",
    "author": "曾觌",
    "poems": [
        {
            "title": "菩萨蛮",
            "content": "云烟漠漠秋容老。茅檐映水人家好。林叶未凋疏。远山横有无。平生耕钓事。若个安身事。劝君早归来。碧香新瓮开。",
            "comment": ""
        },
        {
            "title": "好事近",
            "content": "霁雪好风光，恰是相逢时节。酒量不禁频劝，便醉倒人侧。严城更漏夜厌厌，应有断肠客。莫问落梅三弄，喜一枝曾折。",
            "comment": ""
        },
        {
            "title": "浣溪沙",
            "content": "元是昭阳宫里人。惊鸿宛转掌中身。只疑飞过洞庭云。按彻凉州莲步紧，好花风袅一枝新。画堂香暖不胜春。",
            "comment": ""
        },
        {
            "title": "菩萨蛮",
            "content": "杏花寒食佳期近。一帘烟雨琴书润。砌下水潺潺。玉笙吹暮寒。阳台云易散。往事寻思懒。花底醉相扶。当时人在无。",
            "comment": ""
        },
        {
            "title": "喜迁莺",
            "content": "七闽形胜。镇南纪会府，山川交映。箫鼓喧天，绮罗盈市，不负四时风景。共喜太平无事，岂料潢池不逞。殄群丑，看一鼓雷奔，沧溟波静。指纵诗书帅，曾到凤池，密勿陪几政。暂掩筹帏，催分战舰，总出智谋先定。想见捷书初上，尽道臣贤主圣。正图旧，听重宣丹诏，归调金鼎。",
            "comment": ""
        },
        {
            "title": "木兰花慢",
            "content": "正枝头荔子，晚红皱、袅熏风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟濛。年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。",
            "comment": ""
        },
        {
            "title": "水龙吟",
            "content": "楚天千里无云，露华洗出秋容净。银蟾台榭，玉壶天地，参差桂影。鸳瓦寒生，画檐光射，碧梧金井。听韶华半夜，江梅三弄，风袅袅、良宵永。携手西园宴罢，下瑶台、醉魂初醒。吹箫仙子，骖鸾归路，一襟清兴。鳷鹊楼高，建章门迥，星河耿耿。看沧江潮上，丹枫落叶，浸关山冷。",
            "comment": ""
        },
        {
            "title": "南柯子/南歌子",
            "content": "绿阴侵檐净，红榴照眼明。主人开宴出倾城。正是雨馀天气、暑风清。别酒殷勤竟，危弦要妙声。年年相见岂无情。後日暮云回首、奈乘行。",
            "comment": ""
        },
        {
            "title": "倾杯乐",
            "content": "锦帐寒添，画檐雀噪，冻云布野。望空际、瑶峰微吐，琼花初绽，江山如画。裁冰剪水装鸳瓦。杳旗亭路，依稀管弦台榭。倚小楼佳兴，一行珠帘不下。随缕板、歌声闲暇。傍翠袖云鬟、怜艳冶。似佯醉、不奈娇羞，浓欢旋学风雅。相暝色、双鸾舞罢。红兽暖、春生金斝。但殢饮，香雾卷、壶天不夜。",
            "comment": ""
        },
        {
            "title": "隔浦莲/隔浦莲近拍",
            "content": "凉秋湖上过雨。作意回商素。暗绿翻轻盖，萧然姑射俦侣。妆脸宜淡伫。红衣妒。步袜凌波去。异香度。天教占断，风汀月浦烟渚。纤尘不到，梦绕玉壶清处。多少芳心待怨诉。无语。飞来一片鸥鹭。",
            "comment": ""
        },
        {
            "title": "鹧鸪天",
            "content": "每上春泥向晓乾。花间幽鸟舞姗姗。年华不管人将老，门外东风依旧寒。投簪易，息机难。鹿门归路不曾关。羡君早觉无生法，识破南柯一梦间。",
            "comment": ""
        },
        {
            "title": "青玉案",
            "content": "蒲葵佳节初经雨。正栏槛、薰风度。满泛香蒲斟醁醑。故人情厚，艳歌娇舞。总是留宾处。榴花照眼江天暮。醉里春情荡轻絮。岂止卷帘通一顾。今宵酒醒，一襟风露。梦指高唐去。",
            "comment": ""
        },
        {
            "title": "鹊桥仙",
            "content": "菊花小摘，西风斜照，帘影轻笼暝色。玉尊侧倒莫辞空，□满座、宾朋弁侧。乡邦万里，北来年少，几个如今在得。扶头一任且留连，叹人世、光阴半百。",
            "comment": ""
        },
        {
            "title": "好事近",
            "content": "摇扬杏花风，迟日淡阴双阙。丝管缓随檀板，看舞腰回雪。龙舟闲舣画桥边，须趁好花折。频劝御杯宜满，正清歌初阕。",
            "comment": ""
        },
        {
            "title": "浣溪沙",
            "content": "艳杏红芳透粉肌。沈香亭宴太真妃。新晴庭馆燕来迟。试抹么弦妆半掩，满斟绿醑袖交飞。九重天上捧金卮。",
            "comment": ""
        },
        {
            "title": "蝶恋花",
            "content": "御柳风柔春正暖。紫殿朱楼，赫奕祥光远。十二玉龙迎凤辇。香腾锦绣闻弦管。扇却双鸾开宝宴。绿绕红围，宣劝金卮满。万岁千秋流宠眷。此身欲备昭阳燕。",
            "comment": ""
        },
        {
            "title": "南乡子",
            "content": "霜月晚云收。萧瑟西风满院秋。雅会难期嗟易散，迟留。把酒听歌且劝酬。万事拚悠悠。只有情亲意未休。後夜扁舟烟浪里，回头。叶叶丹枫总是愁。",
            "comment": ""
        },
        {
            "title": "诉衷情",
            "content": "闲窗静院漏声长。金鸭冷残香。几番梦回枕上，飞絮恨悠扬。身在此，意伊行。�伤剂俊２谎圆挥铮�几许闲情，月上回廊。",
            "comment": ""
        },
        {
            "title": "诉衷情",
            "content": "兰亭曲水擅风流。移宴向清秋。黄花未应憔悴，盏面尚堪浮。围艳质，发歌喉。细相酬。明年此会，主人还是，在凤池头。",
            "comment": ""
        },
        {
            "title": "壶中天慢/念奴娇",
            "content": "素飙漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阙。当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。",
            "comment": ""
        },
        {
            "title": "西江月",
            "content": "桂苑旋生凉思，银河左界秋高。纤尘不动湛清霄。皓月照人偏好。诗为情多却减，酒因愁里难销。一声羌管梦魂劳。可惜风光虚老。",
            "comment": ""
        },
        {
            "title": "诉衷情",
            "content": "半钩珠箔小扬州。春色在重楼。曾醉玳筵歌舞，楚梦苦难留。情脉脉，恨悠悠。几时休。大都人世，会少离多，总是闲愁。",
            "comment": ""
        },
        {
            "title": "清平乐",
            "content": "松姿不老。独立蓬莱杪。风卷流苏香雾晓。又是江梅开了。丹青早画麒麟。貂蝉自属王门。闻道碧桃花绽，一枝枝祝千春。",
            "comment": ""
        },
        {
            "title": "绣带儿/好女儿",
            "content": "潇洒陇头春。取次一枝新。还是东风来也，犹作未归人。微月淡烟村。谩伫立、惆怅黄昏。暮寒香细，疏英几点，尽奈销魂。",
            "comment": ""
        },
        {
            "title": "朝中措",
            "content": "双溪楼上凭栏时。潋滟泛金卮。醉到闹花深处，歌声遏住云飞。风流太守，鸾台家世，玉鉴丰姿。行奉紫泥褒诏，要看击浪天池。",
            "comment": ""
        },
        {
            "title": "春光好",
            "content": "心下事，不思量。自难忘。花底梦回春漠漠，恨偏长。闲日多少韶光。雕阑静、芳草池塘。风急落红留不住，又斜阳。",
            "comment": ""
        },
        {
            "title": "鹊桥仙",
            "content": "娇波媚靥，尊前席上，只是寻常梳裹。温柔伶俐总天然，没半掏、教人看破。从来可恁，痴迷著相，百计消除不过。烟花不是不曾经，放不下、唯他一个。",
            "comment": ""
        },
        {
            "title": "忆秦娥",
            "content": "晴空碧。吴山染就丹青色。丹青色。西风摇落，可堪凄恻。世情冷暖君应识。鬓边各自侵寻白。侵寻白。江南江北，几时归得。",
            "comment": ""
        },
        {
            "title": "定风波",
            "content": "捍拨金泥雅制新。紫檀槽映小腰身。娅姹雏莺相对语。欣睹。上林花底暖生春。飒飒胡沙飞指下。休讶。一般奇绝称精神。向道曲终多少意。须记。昭阳殿里旧承恩。",
            "comment": ""
        },
        {
            "title": "阮郎归",
            "content": "柳阴庭馆占风光。呢喃清昼长。碧波新涨小池塘。双双蹴水忙。萍散漫，絮飘扬。轻盈体态狂。为怜流去落红香。衔将归画梁。",
            "comment": ""
        },
        {
            "title": "瑞鹤仙",
            "content": "陡寒生翠幕。冻云垂，缤纷飞雪初落。萦风度池阁。袅馀妍，时趁舞腰纤弱。江天漠漠。认残梅、吹散画角。正貂裘乍怯，黄昏院宇，入檐飘泊。依约。银河迢递，种玉群仙，共骖鸾鹤。东君未觉。先春绽，万花萼。向尊前、已喜丰年呈瑞，人间何事最乐。拥笙歌、绣阁低帷，纵欢细酌。",
            "comment": ""
        },
        {
            "title": "忆秦娥",
            "content": "暮云蹙。小亭带雪斟醽醁。斟醽醁。一声羌管，落梅蔌蔌。舞衣旋趁霓裳曲。倚阑相对人如玉。人如玉。锦屏罗幌，看成不足。",
            "comment": ""
        },
        {
            "title": "点绛唇",
            "content": "璧月香风，万家帘幕烟如昼。闹蛾雪柳。人似梅花瘦。行乐清时，莫惜笙歌奏。更阑後。满斟金斗。且醉厌厌酒。",
            "comment": ""
        },
        {
            "title": "春光好",
            "content": "槐阴密，蔗浆寒。荔枝丹。珍重主人怜客意，荐雕盘。多情翠袖凭栏。晚妆罢、谁与共欢。帘卷玉钩风细细，敛眉山。",
            "comment": ""
        },
        {
            "title": "念奴娇",
            "content": "媚容素态，比群花、赢了风流颜色。昵枕低帏销受得，□□轻怜深惜。怎望如今，瓶沈簪折，蓦地成疏隔。□□夕雨，甚时重见踪迹。门外暂泊兰舟，一行霜树，□一重山碧。泪眼相看争忍望，天际孤村寒驿。卞水无情，催人东去，去也添愁寂。鳞鸿方便，为人传个消息。",
            "comment": ""
        },
        {
            "title": "念奴娇",
            "content": "群花渐老，向晓来微雨，芳心初拆。拂掠娇红香旖旎，浑欲不胜春色。淡月梨花，新晴繁杏，装点成标格。风光都在，半开深院人寂。刚要买断东风，袅栾枝低映，舞茵歌席。记得当时曾共赏，玉人纤手轻摘。醉里妖饶，醒时风韵，比并堪端的。谁知憔悴，对花空恁思忆。",
            "comment": ""
        },
        {
            "title": "醉蓬莱",
            "content": "向逍遥物外，造化工夫，做成幽致。杳霭壶天，映满空苍翠。耸秀峰峦，媚春花木，对玉阶金砌。方丈瀛洲，非烟非雾，恍移平地。况值良辰，宴游时候，日永风和，暮春天气。金母龟台，傍碧桃阴里。地久天长，父尧子舜，灿绮罗佳会。一部仙韶，九重鸾仗，年年同醉。",
            "comment": ""
        },
        {
            "title": "南柯子/南歌子",
            "content": "共禀阴阳数，谁知造化工。安闲百计总输公。掩映芙蓉花径、郡城东。风月三秋兴，尊罍一笑同。新词佳丽见情通。更唤雪儿、低唱慰衰容。",
            "comment": ""
        },
        {
            "title": "满庭芳",
            "content": "冶态轻盈，香风摇荡，画栏淑景初长。彩霞深处，明艳夺昭阳。试问沈香旧事，应劝我、莫负韶光。多情是，低徊顾影，云幕淡微凉。人间，春更好，一枝斜插，犹记疏狂。到如今潘鬓，暗点吴霜。乐事直须年少，何妨拚、一饮千觞。醺醺醉，壶天向晚，春思正悠扬。",
            "comment": ""
        },
        {
            "title": "阮郎归",
            "content": "柳阴庭院占风光，呢喃清昼长。碧波新涨小池塘，双双蹴水忙。萍散漫，絮飘飏。轻盈体态狂。为怜流去落红香，衔将归画梁。",
            "comment": "【注释】①呢喃：燕语。②蹴水：点水，踏水，掠水。【评解】这首咏燕词，是作者在宫中侍宴时所作。上片写呢喃双燕蹴水，小池碧波新涨。柳阴庭院，占尽风光。下片写往来双燕衔泥，东风落红飘香。轻盈体态，飞入画梁。全词写景咏物，倩丽新巧，描绘双燕体态，传神入画。--------------------------据周密《武林旧事》卷七记载，南宗、孝宗、乾道三年（公元1167）年三月初十，宋孝宗陪太上皇宋高宗，至后苑赏花，“回至清妍亭看茶蘼，就登御舟，绕堤闲游。（太上皇）倚阑闲看，适有双燕掠水飞过，传旨令曾觌赋之 ，遂进《阮郎归 》。”可见这是奉旨填词。邹祇谟《 远志斋词衷》说 ：“咏物固不可不似，尤忌刻意太似。取形不如取神，用事不若用意 。”此词深得其中之昧。处处说燕，而终篇无一燕字。说它写得不像，却很像；说它像，却又不太像，妙在似与不似之间 ，取其神而不袭其貌。词人主要通过烘托、陪衬等方法，迂回曲折地描写燕子所处的环境，燕子的声音、动作和体态；同时还借助了明喻和暗喻等手法 。词的起首二句先写环境，后写声音。庭院深深，杨柳阴浓，渲染了庭院的深邃静。在这寂静的环境中，唯有双双紫燕，终日呢喃，神态上这就突出了词中的主体。不径说燕子，仅以“呢喃”二字，从声音上勾画出它的特点，接着后面两句，也以同样的结构，先写环境，后写动作，只是词人的眼先已庭院移到池塘。一池春水，雨后新涨，碧波荡漾，境极美矣。此时忽有双双燕子，掠水而过。这是以环境之静，烘托燕子之动，动静相宜 ，便产生优美的情趣。“蹴水忙”三字，可谓得燕子之神。蹴者，踏也。你看一只燕子刚从水面上点了一下，飞了过去，紧接着又一只燕子从水面上点了一下，飞了过去&#8943;&#8943;飞燕踏水，前后相续，活生生的一幅飞燕闹春图。呈现于读者眼前虽不言燕，而生动的燕子形象已入读者眼帘了。过片二句，通过环境的渲染、烘托，又进一步运用明喻或暗喻摹拟燕子的形象 。用比喻亦不易，“体认稍真，则拘而不畅；摹写差远 ，则晦而不明”（见张炎《词源》论咏物），其妙亦在似与不似之间。“萍散漫”，承上片“池塘”而来 。池塘上浮萍点点，逐水飘流，映衬了空中的飞燕 。“絮飘飏”承起句“柳阴”而来。既云有阴阴杨柳，自有柳絮飘飏，于中也自然地点出时当絮飞花落的暮春，与《武林旧事》所说的“三月初十日”恰相符合。柳絮在风中飘扬，烘托出燕子在天空飞翔的姿态。其体态轻盈，情韵杳眇，悠然可想。而着一“狂”字，回味无穷。结尾二句，是全篇的警策，犹如画龙点睛，全篇因之警动。暮春时节，落红阵阵，有的飘在岸上，有的落入水中，惹人怜惜。词人说：“为怜流去落红香，衔将归画梁 。”写燕子惜花，同时也将人之怜香惜艳的心情反映出来。明人沈际飞评曰 ：“怜香惜艳，燕大不俗 。‘落花都上燕巢泥’，根出在此。”（《草堂诗余正集》卷一）“落花都上燕巢泥”，是李清照（一作周邦彦 ）《浣溪沙》中的句子。李清照早于曾觌，曾词人之根可能出于李词。然李词所的只是燕子衔泥筑巢的结果，而曾词则刻画其过程，形象更为生动，情感更加浓厚。同时，下句的“归”字与上句的“去”字，相互呼应，落花逐水而流，而多情的燕子却把它一口一口衔回画梁，筑成芳巢。这就赋予燕子以大雅不俗的性格 ，实际上也映射出词人自己的“心影”。这词的艺术表现手法是相当成功的。"
        },
        {
            "title": "定风波",
            "content": "极目秋光夕照开。潮头初自海门来。杳杳江天横一线。如练。疾驱千骑鼓声催。杰槛翠飞争徙倚。一行新雁去仍回。翠袖半空歌笑迥。低映。十分沈醉劝金杯。",
            "comment": ""
        },
        {
            "title": "眼儿媚",
            "content": "重劝离觞泪相看。寂寞上征鞍。临行欲话，风流心事，万绪千端。春光漫漫人千里，归梦绕长安。不堪向晚，孤城吹角，回首关山。",
            "comment": ""
        },
        {
            "title": "浣溪沙",
            "content": "一扇熏风入座凉。轻云微雨弄晴光。绿团梅子未成黄。渐近日长愁闷处，更堪羁旅送归艎。乱山重叠水茫茫。",
            "comment": ""
        },
        {
            "title": "朝中措",
            "content": "画堂帘卷兽香浓。花上雪玲珑。平地十州三岛，蟠桃已试春红。清朝旧德，仙姿难老，主眷方隆。烂醉笙歌丛里，年年先占春风。",
            "comment": ""
        },
        {
            "title": "忆秦娥",
            "content": "西风节。碧云卷尽秋宵月。秋宵月。关河千里，照人离别。尊前俱是天涯客。那堪三载遥相忆。遥相忆。年光依旧，渐成华发。",
            "comment": ""
        },
        {
            "title": "江神子/江城子",
            "content": "故人情分转绸缪。小窗幽。话离愁。海阔天遥，鸿雁两悠悠。今日相逢谁较健，应怪我、鬓先秋。功名淅米在刀头。壮心休。弊貂裘。何事留欢，不竟漾扁舟。桃李春风将近也，如後会、醉青楼。",
            "comment": ""
        },
        {
            "title": "诉衷情",
            "content": "晚妆初试蕊珠宫。随步异香浓。檀槽缓垂鸾带，纤指拈春葱。莺语巧，上林中。正娇慵。暂教花下，帘影微开，多谢东风。",
            "comment": ""
        },
        {
            "title": "水调歌头",
            "content": "长乐富山水，杖屡足追游。故人千里，西望双剑黯回眸。多谢扁舟乘兴，慰我天涯羁思，何必羡封侯。暮雨疏帘卷，爽气飒如秋。送征鸿，浮大白，倚危楼。参横月落，耿耿河汉近人流。堪叹人生离合，後日征鞍西去，别语却从头。老矣江边路，清兴漫悠悠。",
            "comment": ""
        },
        {
            "title": "浪淘沙",
            "content": "一线海门来。雪喷云开。崑山移玉下瑶台。卷地西风吹不断，直到蓬莱。羯鼓噪春雷。鼍舞蛟回。歌楼鼓吹夕阳催。今古清愁流不尽，都一樽罍。",
            "comment": ""
        },
        {
            "title": "金人捧露盘 庚寅岁春，奉使过京师，感怀作",
            "content": "记神京、繁华地，旧游踪。正御沟、春水溶溶。平康巷陌，绣鞍金勒跃青骢。解衣沽酒醉弦管，柳绿花红。到如今、馀霜鬓，嗟前事、梦魂中。但寒烟、满目飞蓬。雕栏玉砌，空锁三十六离宫。塞笳惊起暮天雁，寂寞东风。",
            "comment": "【注释】靖康二年，汴京失守，徽、钦二帝被掳，宋室南迁，曾觌也在这一历史转变之期，流亡江南，不久就做了南宋官员。孝宗登基后，他逐渐受到重用。此词自注云 ：“庚寅岁春，奉使过京师 ，感怀作”，“ 庚寅”为南宋孝宗乾道六年（1170）。据《续资治通鉴》卷一百四十一载“汪大猷为贺金正旦使，俾觌副之。”他们于当年二月完成使命，回到临安。可见，这首词是曾觌在归途中“过京师”所作。此时的汴梁城已为金人统治四十多年，成了宋金多次战争的边缘地带，已破败不堪。而词人自己也已经六十多岁，回想往昔离开时，还是青年，而今路过，却是白发萧萧，垂老矣。举目所见，那昔日的歌舞之地，宴游之处，已成今日的断井颓垣；那昔日的天街，今日如同地狱般的凄凉。睹物情伤词人既悲去国，又悲流年，于是，便将这万千感慨，一齐注入词中。词的上片以“记”字领起 ，统领始终。“神京”二字点明感怀对象。繁华地，旧游踪”二句，前句概括性也介绍了京都，后句词人便把自己引入作品之中，表明了他与京都的密切关系。这三个短句构成上片的第一段落，为后面描绘和抒情准备好了铺垫。“正御沟、春水溶溶”以下，作者紧扣“春”字进行描绘。摹写了自然景物 。其中，“御沟”标志宫庭之所在，承接前面的“神京”而来。流淌在御词里明净的春水。由此可以想象那生机勃勃的草木，而这一切都引发了京师人士无限的游春意。从“ 平康巷陌”到歇拍的“柳绿花红”，是上片的第三段落。“平康巷陌”，本指歌女聚居之地，这里还指秦楼楚馆 、酒肆茶坊 、勾栏瓦市等游乐场所。“ 绣鞍金勒 ”句说的是那些“ 章台走马”的男子，“ 解衣沽酒”句概写他们的游乐。“柳绿花红”应当是指代城市中献伎的女子。她们穿红着绿，正是所谓“柳绿花红”。而“ 平康巷陌”则是以这些人为主体的。在宴饮场中，文娱之所，她们是免不了的。因此，此词在“醉弦管”之后，立即补上“柳绿花红”一句点明那些女子正在献艺。这一段落重在写京都市人游冶及宴钦等方面的情景，通过这寥寥数笔，我们便可以想见当时国泰民安。词的下片笔锋一转，情调随之而变。起首的“到如今”三字，与上片中的“记”字相呼应，它把词人的神思再度拉回现实。“ 嗟往事、梦魂中”六字，引发上面蕴蓄的势态，于是，今日的衰败与昔日的繁华便在这里得以绾合。这是六个沉重的字眼，那些令人沉醉的“前事”只能在“梦魂”之中得以出现，这当然是令人伤痛的事情，所以词人在“前事”上更着一“ 嗟 ”字，充分表现了苦楚之情。“馀霜鬓”三字，承接前事已成空而来。虽然，这里作的陈述，极为客观，但它的内中却饱含着词人的万般无奈与无限的悲哀。这几句为下片的第一个段落，在这里，词人运用了实事虚写的方法，使其情感更为浓厚。由此，全词转向深入，全词的中心也因此自然推出，即作者过京师之“感怀”。“但寒烟”至全词的结束，为下片的第二个段落。重在写词人所见，以景物渲染气氛，为抒情服务。“但”字一直贯穿到底，引出今日所见之景：有映入眼帘的唯有漠漠的寒烟和瑟瑟凉风中飘飞的蓬草；昔日的殿宇徒然伫立，而那当年喧嚣的百官朝拜之所，天子臣子议政之庭，早已渺无人迹；苍茫的暮色中，唯见寒笳悲吟声中惊飞的塞雁；依然是昔日拂面的东风，可是，它们今日送来的却只有那说有出、道不尽的凄寂与酸楚。这首词在写作上颇具特色，它主要是以多方面的对比来抒发词人的情感。纵观整首词上下片，我们可以清楚地认识这一点。首先 ，上片以“ 记神京”引起，下片以“到如今”发端，它们分别贯穿了上片和下片的始终，从而形成了鲜明地、在跨度地对比。就全词所展示的景象来看，是昔日京师宴乐与今日寒笳凄厉、哀鸿长鸣的边塞形成的鲜明对比。在这种强烈的大起大落中，作者的黍离之悲、伤痛之情得以充分地表现。其次，从用笔上看，全词写得比较徐缓。但由于作者在上下片中摄取不同景物和注入不同的情感，这种徐缓所起的作用也有差异。就上片来看，它用于较为平实的铺写中 ，从而表现出一种欢乐惬意的情绪。而当它用于下片的以虚写为主、且更加深刻的描写中时，这种徐缓便将词人的痛楚之情增浓变厚了。最后，就全词的着色来看，虽然同是写春天的景象，但词的上片明丽柔和，而下片更偏重于凄迷冷寂。它们与词人所要表现的情感相吻合起到了衬托和渲染的作用。"
        },
        {
            "title": "生查子",
            "content": "温柔乡内人，翠微阁中女。颜笑洛阳花，肌莹荆山玉。东君深有情，解与花为主。移傍楚峰居，容易为云雨。",
            "comment": ""
        },
        {
            "title": "减字木兰花",
            "content": "一声杜宇。满地落红愁不语。国色春娇。不逐风前柳絮飘。珠帘休卷。爱惜龙香藏粉艳。胜友俱来。同醉君恩倒玉杯。",
            "comment": ""
        },
        {
            "title": "燕山亭",
            "content": "玉立明光，才业冠伦，汉历方承休运。江左奏功，塞垒宣威，紫绶几垂金印。岁晚归来，望丹极、新清氛祲。忠愤。著挠节朋俦，便成嘉遁。千载云海茫茫，记举目新亭，壮怀难尽。蝴蝶梦惊，化鹤飞还，荣华等闲一瞬。七十尊前，算畴昔、都无可恨。休问。长占取、朱颜绿鬓。",
            "comment": ""
        },
        {
            "title": "忆秦娥 邯郸道上望丛台有感",
            "content": "风萧瑟，邯郸古道伤行客。伤行客。繁华一瞬，不堪思忆。丛台歌舞无消息，金樽玉管空陈迹。空陈迹，连天衰草，暮云凝碧。",
            "comment": "【注释】萧瑟的风声，茫茫的原野。邯郸，这昔日慷慨悲歌行之士云集的北国名城，繁华一时的赵国古都，如今已是烟寒草衰，光沉响绝。唯有那在疾风欲裂的古道上进着一队人马，面对这历史残迹，又怎能不翻涌起沉痛却又无奈的反思？这，就是曾觌一行人的基本心境。当时正值南宋孝宗乾道五年（1169）隆冬，身为贺金正旦副使的曾觌，同正使汪大猷一道奉命出使金国，词中所描述的情境正是他们在邯郸古道上的所见所想。（《续资治通鉴》卷一四一）。据《宋史》记载，宋高宗赵构在以奸臣相秦桧为首的投降派的怂勇下，于绍兴十年在向金帝所进表中，卑躬屈膝地答应：“世世子孙，谨守臣节。每年皇帝生辰并正旦，遣使称贺不绝，岁贡银、绢各二十五万两、匹 。”史称“绍兴和议”这个卖国投降条约遭到广大南京军民的强烈反对 。绍兴三十一年金兵又准备南侵，高宗进退两难，只好将皇位传与养子赵，即孝宗。赵在太子时期就主张抗金，即位后在主战派陈康伯、胡铨、张浚、虞允文等主战派的支持下积极备战，兴师北伐。由于北伐暂时失利，再加上以太上皇赵构为首的主和派极力阴挠，本来就对抗金缺乏信心的孝宗只好同意议和。在公元1164 年冬，与金签订了妥协投降的《隆兴和约》。从此南宋皇帝对金虽不再称臣，却改君臣关系为叔侄关系，疆界仍维持完颜亮南侵前状况，岁贡由原来的每年银 、绢各二十五万两、世，减少为各二十万两、匹。这无疑又是一个屈辱的条约，所以对于于有着国之家破之悲的东都故老，却还要到金国去贺正旦的曾觌来说，当然是倍感屈辱的。然而这种屈辱和惨痛又无法逃避。这首词所抒发的，正是词人内心世界的这种痛苦。词的上阕讲行客之“伤”眼前邯郸古道的连天衰草固足令人神伤，当年转瞬即逝的繁华，也因现今的政治形势和疆界的划分而成为“不堪思忆”的东西了。下阕紧承“古”“伤”二字，结穴于“空”这个观念。词人在嗟叹前人业绩，往昔繁盛不复再现的同时，也把失地未能收复的感伤之情，揉和于其中，一并抒发出来。至于“伤行客”与“空陈迹”两个叠句的使用，不但符合音律上的要求，而且使这种失落感进一步加深 ，伤感之情更加浓烈 。“丛台歌舞无消息”等句，就明显地透露出了这种渴望却又失望，感伤而又悲凉的情绪 。邯郸丛台 ，本战国时赵武灵王所筑。李白《明堂赋》说 ：“秦、赵、吴、楚，争高竞奢，结阿房与丛台 ，建姑苏及章华。”可见丛台也同阿房宫等都曾经是“朝歌夜弦”的宴乐之所。而目前的情况又如何呢？于是曾觌将他在邯郸古道、丛台陈迹上所涌起的种种黍离之悲，兴亡之感，通通淡化在“空”之一字里 。所谓“空”实际是希望它“ 不空”而成了“空”。如此深曲委婉的心思 ，竟被他表现得这么充分，这么蕴藉，正如张炎所要求的，不但造语“平妥精粹”，而且用事又“紧着题，融化不涩”“不为所使（《乐府指迷 》），确实具有相当功力。词的末尾两句的“ 连天衰草，暮云凝碧”，描绘出一幅十分衰瑟的景象，这是词人内心感情的外化；情景交融，达到了巧妙的程度 。对于这首小令 ，黄叔旸当时就指出它“凄然有黍离之感”（《中兴以来绝妙词选》）。其实它的价值还不仅仅限于这一点 。 象曾觌这样的上层文人，不管他把自己的命运同最高统治者联系得何等紧密，残破的家园、积贫积弱的国运总会要不断地扣击他的心，在光荣的历史与屈辱的现实的夹击下，又怎能不流泄出那只能属于自己的反省和呻吟呢？所以我们认为这首词中，所谓繁华一瞬，所谓歌舞陈迹等都寄寓着对北宋灭亡的感叹 ，和失地未能收复的悲伤。正是作者通过反思启示着人们：分裂和偏安是不得人心的。"
        },
        {
            "title": "朝中措",
            "content": "雕车南陌碾香尘。一梦尚如新。回首旧游何在，柳烟花雾迷春。如今霜鬓，愁停短棹，懒傍清尊。二十四桥风月，寻思只有消魂。",
            "comment": ""
        },
        {
            "title": "柳梢青",
            "content": "梅粉轻匀。和风布暖，香径无尘。凤阁凌虚，龙池澄碧，芳意鳞鳞。清时酒圣花神。对内苑、风光又新。一部仙韶，九重鸾仗，天上长春。",
            "comment": ""
        },
        {
            "title": "醉落魄/一斛珠",
            "content": "情深恨切。忆伊诮没些休歇。百般做处百厮惬。管是前生，曾负你冤业。临岐不忍匆匆别。两行珠泪流红颊。关山渐远音书绝。一个心肠，两处对风月。",
            "comment": ""
        },
        {
            "title": "感皇恩",
            "content": "依旧惜春心，花枝常好。只恐尊前被花笑。少年青鬓，耐得几番重到。旧欢重记省，如天杳。绮陌青门，斜阳芳草。今古销沈送人老。帝城春事，又是等闲来了。乱红随过雨，莺声悄。",
            "comment": ""
        },
        {
            "title": "朝中措",
            "content": "休论社燕与秋鸿。时节太匆匆。海上一番微雨，朱门浓绿阴中。主人情厚，金杯满泛，且共从容。莫问莺花俱老，今朝犹是春风。",
            "comment": ""
        },
        {
            "title": "柳梢青",
            "content": "□杏堂前，清深窗外，宛似蓬瀛。珠翠分行，笙歌争奏，音韵清新。玉皇金母情亲。劝醁醑、更酬嗣君。地久天长，花朝月夕，天上长春。",
            "comment": ""
        },
        {
            "title": "朝中措",
            "content": "金沙架上日璁珑。浓绿衬轻红。花下两行红袖，直疑春在壶中。如今尚觉，惜花爱酒，依旧情浓。无限少年心绪，从教醉倒东风。",
            "comment": ""
        },
        {
            "title": "鹧鸪天",
            "content": "龙驭亲迎玉辇来。江梅枝上雪培堆。东风上苑春光到，更放金莲匝地开。腾凤吹，进瑶杯。两宫交劝正欢谐。父慈子孝从今数，准拟开筵一万回。",
            "comment": ""
        },
        {
            "title": "题杨补之雪梅图",
            "content": "笔端造化出天巧，写出江南雪压枝。谁道春归无觅处，横斜全似越溪时。",
            "comment": ""
        },
        {
            "title": "清平乐",
            "content": "艳苞初拆。偏借东君力。上苑梨花风露湿。新染胭脂颜色。玉人小立帘栊。轻匀媚脸妆红。斜插一枝云鬓，看谁剩□春风。",
            "comment": ""
        },
        {
            "title": "西江月",
            "content": "醉伴三千珠履，如登十二琼楼。壶天澄爽露华秋。滟滟金波酾酒。罗扇不随恩在，佳时须要人酬。麒麟阁画为谁留。只见浮生白首。",
            "comment": ""
        },
        {
            "title": "蝶恋花",
            "content": "翠箔垂云香喷雾。年少疏狂，载酒寻芳路。多少惜花春意绪。劝人金盏歌金缕。桃李飘零风景暮。只有闲愁，不逐流年去。旧事而今谁共语。画楼空指行云处。",
            "comment": ""
        },
        {
            "title": "玉环山",
            "content": "天宝胡尘暗两京，祸从妃子笑中生。玉环两字真堪恨，好与青山别改名。",
            "comment": ""
        },
        {
            "title": "传言玉女",
            "content": "凤阙龙楼，清夜月华初照。万点星球，护花梢寒峭。华胥梦里，老去欢情终少。花愁醉闷，总消除了。紫陌嬉游，不似少年怀抱。珠帘十里，听笙箫声香。幽期密约，暗想浅颦轻笑。良时莫负，玉山频倒。",
            "comment": ""
        },
        {
            "title": "念奴娇",
            "content": "人生行乐，算一春欢赏，都来几日。绿暗红稀春已去，赢得星星头白。醉里狂歌，花前起舞，拚罚金杯百。淋漓宫锦，忍辜妖艳姿色。须信殿得韶光，只愁花谢，又作经年别。嫩紫娇红还解语，应为主人留客。月落乌啼，酒阑烛暗，离绪伤吴越。竹西歌吹，不堪老去重忆。",
            "comment": ""
        },
        {
            "title": "忆秦娥",
            "content": "风萧瑟。邯郸古道伤行客。伤行客。繁华一瞬，不堪思忆。丛台歌舞无消息。金尊玉管空尘迹。空尘迹。连天草树，暮云凝碧。",
            "comment": ""
        },
        {
            "title": "踏莎行",
            "content": "翠幄成阴，谁家帘幕。绮罗香拥处、觥筹错。清和将近，□春寒更薄。高歌看簌簌、梁尘落。好景良辰，人生行乐。金杯无奈是、苦相虐。残红飞尽，袅垂杨轻弱。来岁断不负、莺花约。",
            "comment": ""
        },
        {
            "title": "诉衷情",
            "content": "建章宫殿晚生寒。飞雪点朱阑。舞腰缓随檀板，轻絮殢春闲。愁思乱，酒肠悭。漏将残。玉人今夜，滴粉搓酥，应敛眉山。",
            "comment": ""
        },
        {
            "title": "西江月",
            "content": "焕烂莲灯高下，参差梅影横斜。凭栏一目尽天涯。雪月交辉清夜。莫惜柔荑劝酒，从教醉脸红霞。烂银宫阙对仙家。一段风光如画。",
            "comment": ""
        },
        {
            "title": "钗头凤/撷坊词",
            "content": "华灯闹。银蟾照。万家罗幕香风透。金尊侧。花颜色。醉里人人，向人情极。惜惜惜。春寒峭。腰肢小。鬓云斜亸蛾儿袅。清宵寂。香闺隔。好梦难寻，雨踪云迹。忆忆忆。",
            "comment": ""
        },
        {
            "title": "鹧鸪天",
            "content": "故乡寒食醉酡颜。秋千彩索眩斓斑。如今头上灰三斗，赢得疏慵到处闲。锺已动，漏将残。浮生犹恨别离难。镬汤转作清凉地，只在人心那样看。",
            "comment": ""
        },
        {
            "title": "南柯子/南歌子",
            "content": "璧月窥红粉，金莲映彩山。东风丝管满长安。移下十洲三岛、在人间。两两人初散，厌厌夜向阑。倦妆残醉怯春寒。手拈玉梅无绪、倚阑干。",
            "comment": ""
        },
        {
            "title": "朝中措",
            "content": "功名虽未压英游。一种旧风流。人世百年须到，如今七十春秋。当时帷幄，貂珰贵重，誉蔼朋俦。赢得尊前沈醉，浮华付去悠悠。",
            "comment": ""
        },
        {
            "title": "水调歌头",
            "content": "溪山多胜事，诗酒辨清游。主人为我，增茸台榭足凝眸。仿佛玉壶天地，隐见瀛洲风月，千首傲王侯。谁与共登眺，公子气横秋。记当年，曾共醉，庾公楼。一杯此际，重话前事逐东流。多谢兼金清唱，更拟重阳佳节，挼菊任扶头。但愿身长健，浮世拚悠悠。",
            "comment": ""
        },
        {
            "title": "玉楼春",
            "content": "江天暝色伤心目。冻鹊争投林下竹。四垂云幕一襟寒，片片飞花轻镂玉。美人试按新翻曲。点破舞裙春草绿。融尊侧倒也思量，清坐有人寒起粟。",
            "comment": ""
        },
        {
            "title": "忆秦娥",
            "content": "正飞雪。园林一样梨花白。梨花白。画堂帘卷，暖生春色。嵇康转轴声幽噎。新来多病娇无力。娇无力。浅红转黛，自然标格。",
            "comment": ""
        },
        {
            "title": "定风波",
            "content": "天语丁宁对未央。少摅素志向荆襄。烜赫家声今不坠。英伟。风姿飒爽紫髯郎。别酒一杯君莫阻。烛前粉艳俨成行。领略大堤花好处。无绪。也应回首水云乡。",
            "comment": ""
        },
        {
            "title": "柳梢青",
            "content": "小宴清秋。霎时见了，雨散云收。柳絮轻柔，梅花闲澹，宫院风流。空教梦绕青楼。待说个、相思又休。无奈情何，不来眼底，常在心头。",
            "comment": ""
        },
        {
            "title": "卜算子",
            "content": "数尽万般花，不比梅花韵。雪压风欺恁地寒，划地清喷香。半醉折归来，插向乌云鬓。不是愁人闷带花，花带愁人闷。",
            "comment": ""
        },
        {
            "title": "好事近",
            "content": "一梦别长安，山路雨斜风细。行到子陵滩畔，谢主人深意。多情低唱下梁尘，拚十分沈醉。去也为伊消瘦，悄不禁思忆。",
            "comment": ""
        },
        {
            "title": "虞美人",
            "content": "芙蓉池畔都开遍。又是西风晚。霁天碧净暝云收。渐看一轮冰魄、冷悬秋。闽山层叠迷归路。把酒宽愁绪。旧欢新恨几凄凉。暗想瀛洲何处、梦悠扬。",
            "comment": ""
        },
        {
            "title": "燕山亭",
            "content": "河汉风情，庭户夜凉，皓月澄秋时候。冰鉴乍开，跨海飞来，光掩满天星斗。四卷珠帘，渐移影、宝阶鸳甃。还又。看岁岁婵娟，向人依旧。朱邸高宴簪缨，正歌吹瑶台，舞翻宫袖。银管竞酬，棣萼相辉，风流古来谁有。玉笛横空，更听彻、裳霓三奏。难偶。拚醉倒、参横晓漏。",
            "comment": ""
        },
        {
            "title": "浣溪沙",
            "content": "绮陌寻芳惜少年。长楸走马著金鞭。玉楼春醉杏花前。憔悴如今谁作伴，别离还近养花天。碧云凝处忆婵娟。",
            "comment": ""
        },
        {
            "title": "朝中措",
            "content": "画堂栏槛占韶光。端不负年芳。依倚东风向晓，数行浓淡仙妆。停杯醉折，多情多恨，冶艳真香。只恐去为云雨，梦魂时恼襄王。",
            "comment": ""
        },
        {
            "title": "蓦山溪",
            "content": "催花小雨，轻把香尘洒。帘卷水亭风，梅影转、夕阳初下。靓妆窥鉴，鸳甃湛清漪，浮暗麝，剪芳琼，消得连城价。玉楼十二，寒怯铢衣挂。曾是绿华仙，眷馀情、新词如画。花随人圣，须信世无双，腾凤吹，驻銮舆，堪与瑶池亚。",
            "comment": ""
        },
        {
            "title": "采桑子",
            "content": "清明池馆晴还雨，绿涨溶溶。花里游蜂。宿粉栖香锦绣中。玉箫声断人何处，依旧春风。万点愁红。乱逐烟波总向东。",
            "comment": ""
        },
        {
            "title": "柳梢青",
            "content": "雨过风微。温泉浴倦，妃子妆迟。翠袖牵云，朱唇得酒，脸晕胭脂。年年海燕新归。怎奈向、黄昏恁时。倚遍琼干，烧残银烛，花又争知。",
            "comment": ""
        },
        {
            "title": "柳梢青",
            "content": "品雅风流，端端正正，堪人怜惜。因甚新来，眉儿不展，愁情如织。倡条冶叶无情，犹为他、千思万忆。据恁当初，真心实意，如何亏得。",
            "comment": ""
        },
        {
            "title": "眼儿媚",
            "content": "花近清明晚风寒。锦幄兽香残。醺醺醉里，匆匆相见，重听哀弹。春情入指莺声碎，危柱不胜弦。十分得意，一场轻梦，淡月阑干。",
            "comment": ""
        },
        {
            "title": "蓦山溪",
            "content": "凋红减翠，正是清秋杪。深院袅香风，看梨花、一枝开早。珑璁映面，依约认娇颦，天淡淡，月溶溶，春意知多少。清明池馆，芳信年年好。更向五侯家，把江梅、风光占了。休教寂寞，辜负向人心，檀板响，宝杯倾，潘鬓从他老。",
            "comment": ""
        },
        {
            "title": "青玉案",
            "content": "乘鸾影里冰轮度。秋空净、南楼暮。袅袅天风吹玉兔。今宵只在，旧时圆处。往事难重数。天涯几见新霜露。怎得朱颜旧如故。对酒临风慵作赋。蓝桥烟浪，故人千里，梦也无由做。",
            "comment": ""
        },
        {
            "title": "踏莎行",
            "content": "凤翼双双，金泥细细。四弦斜抱拢纤指。紫檀香暖转春雷，嘈嘈切切声相继。弱柳腰肢，轻云情思。曲中多少风流事。红牙拍碎少年心，可怜辜负尊前意。",
            "comment": ""
        },
        {
            "title": "长相思",
            "content": "清夜长。泛玉觞。照座江梅花正芳。风传细细香。围艳妆。留醉乡。一曲清歌声绕梁。尊前人断肠。",
            "comment": ""
        },
        {
            "title": "鹧鸪天",
            "content": "桃李飘零春已深。可怜轻负惜花心。尊前赖有红千叠，窗外休惊绿满林。灯灼灼，醉沈沈。笙歌丛里酒频斟。留欢且莫匆匆去，怅望春归何处寻。",
            "comment": ""
        },
        {
            "title": "南柯子/南歌子",
            "content": "粉黛娉婷艳，芝兰笑语香。延平春色斗芬芳。不管清宵更漏、听霓裳。烛暗人方醉，杯传意更长。可堪羁客九回肠。萧瑟一檐风雨、过横塘。",
            "comment": ""
        },
        {
            "title": "朝中措",
            "content": "西湖南北旧游空。谁料一尊同。回首四年间事，浑如飞絮濛濛。林花谢了，明年春到，依旧芳容。惟有朱颜绿鬓，暗随流水常东。",
            "comment": ""
        },
        {
            "title": "柳梢青",
            "content": "花柳争春。湖山竟秀，恰近清明。绮席从容，兰舟摇曳，稳泛波平。君恩许宴簪缨。密座促、仍多故情。一部清音，两行红粉，醉入严城。",
            "comment": ""
        },
        {
            "title": "春光好",
            "content": "胭脂腻，粉光轻。正新晴。枝上闹红无处著，近清明。仙娥进酒多情。向花下、相闹盈盈。不惜十分倾玉斝，惜凋零。",
            "comment": ""
        },
        {
            "title": "水调歌头",
            "content": "图画上鳞阁，莫使鬓先秋。壮年豪气，无奈黯黯阵云浮。常记青油幕下，一矢聊城飞去，谈笑静边头。勋业出无意，非为快恩雠。卷龙韬，随凤诏，与时谋。朱幡皂盖南下，聊试海山州。邂逅故人相见，俯仰浮生今古，蝼蚁共王侯。万事偶然耳，风月恣嬉游。",
            "comment": ""
        },
        {
            "title": "定风波",
            "content": "上苑秾芳初雨晴。香风袅袅泛轩楹。犹记洛阳开小宴。娇面。粉光依约认倾城。流落江南重此会。相对。金蕉蘸甲十分倾。怕见人间春更好。向道。如今老去尚多情。",
            "comment": ""
        },
        {
            "title": "浣溪沙",
            "content": "谷雨郊园喜弄晴。满林璀璨缀繁星。筠篮新采绛珠倾。樊素扇边歌未发，葛洪炉内药初成。金盘乳酪齿流冰。",
            "comment": ""
        },
        {
            "title": "沁园春",
            "content": "更漏迢迢，乍寒天气，画烛对床。正井梧飘砌，边鸿度月，故人何处，水远山长。老去功名，年来情绪，宽尽寒衣销旧香。除非是，仗蛮笺象管，时伴吟窗。词章。莫话行藏。且喜见捷书来帝乡。看锐师云合，妖氛电扫，随堤宫柳，依旧成行。梦绕他年，青门紫陌，对酒花前歌正当。空成恨，奈潘郎两鬓，新点吴霜。",
            "comment": ""
        }
    ]
}