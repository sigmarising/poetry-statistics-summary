{
    "dynasty": "宋",
    "author": "释彦岑",
    "poems": [
        {
            "title": "颂古五首",
            "content": "没踪迹处莫藏身，看来端是眼中尘。全机打破系驴橛，捧头敲出玉麒麟。",
            "comment": ""
        },
        {
            "title": "颂古五首",
            "content": "蛮奴赤脚上皇州，卖尽奇珍跨白牛。贪著市朝人作市，又随歌舞上官楼。多意气，好风流，月冷珠帘挂玉钩。分明忘却来时路，百尺竿头辊绣毬。",
            "comment": ""
        },
        {
            "title": "颂古五首",
            "content": "岣嵝峰头神禹碑，字青石赤形模奇。无目仙人才一见，便应抚掌笑嘻嘻。云暗苍龙化葛陂。",
            "comment": ""
        },
        {
            "title": "偈",
            "content": "今朝八月初五，好事分明为举。岭头漠漠秋云，树底鸣鸠唤雨。昨夜东海鲤鱼，吞却南山猛虎。虽然有照有用，毕竟无宾无主。唯有文殊普贤，住，住，我识得你。",
            "comment": ""
        },
        {
            "title": "颂古五首",
            "content": "胡也吃毛虫，乌狗上佛殿。大地雪漫漫，澄不净如练。",
            "comment": ""
        },
        {
            "title": "颂古五首",
            "content": "一桡打著这瞎汉，堪笑令犹行一半。竿头比重线约鲸波，趯浪拿云犹是钝。",
            "comment": ""
        }
    ]
}