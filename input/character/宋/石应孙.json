{
    "dynasty": "宋",
    "author": "石应孙",
    "poems": [
        {
            "title": "石花洞",
            "content": "我试问阳和，洞间谁是主。尽日立东风，百花无一语。",
            "comment": ""
        },
        {
            "title": "水帘洞",
            "content": "珠帘巧费水日裁，万古垂垂浅碧苔。几度月钩钩不上，孤云能入此中来。",
            "comment": ""
        },
        {
            "title": "游黄山",
            "content": "山川形胜雄江东，九华辉映天都峰。传闻早已汤胸臆，恨不插翼长相从。朅来随牒官秋浦，城郭奔驰厌尘土。絜家捧檄过临城，偷闲两作烟霞主。黄山登鉴原无由。何期易地太平游。清池轩害日舒丽，突兀楼观撑深幽。凭高徙倚敞心目，绝壁半天横碧玉。回溪千里指顾间，螺髻分明三十六。壮怀高向紫霄悬，俯视培楼真一拳。古今秀色餐不尽，笔端收拾生去烟。萍踪倘未逐流水，古刹相望二三里。暇时风月得交游，鸥鹭同眠勿惊起。",
            "comment": ""
        },
        {
            "title": "桃花洞",
            "content": "桃花五色四进开，片片香随磵水来。况是轩辕曾手植，紫烟深处有楼台。",
            "comment": ""
        },
        {
            "title": "题南山",
            "content": "孤鹜去边天浩渺，万家穷处水湾环。岭外此州为道院，风烟殊弗类南蛮。",
            "comment": ""
        }
    ]
}