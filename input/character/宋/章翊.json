{
    "dynasty": "宋",
    "author": "章翊",
    "poems": [
        {
            "title": "首夏静观堂书怀",
            "content": "杖策下层岭，来憩云外庄。檐低绕颓垣，澹泊在一堂。山高户牖虚，风清长夏凉。翳翳动林影，潋潋浮溪光。心远与世隔，独有文史香。汲井资嚥漱，莳药助体强。园中橘为奴，沼内芰堪裳。苍官青不老，篱下明秋芳。陶情在庶物，养性归琴觞。矫首起遐观，是中有濠梁。",
            "comment": ""
        }
    ]
}