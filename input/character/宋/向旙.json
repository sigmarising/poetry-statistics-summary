{
    "dynasty": "宋",
    "author": "向旙",
    "poems": [
        {
            "title": "题吴傅朋游丝书",
            "content": "先生著名节，百世追延陵。我评先生贤，不以能书称。功成磨苍崖，盛德颂日升。勿书凌云榜，华颠踏高层。",
            "comment": ""
        },
        {
            "title": "从吴傅朋游芝山登五老亭以驾言出游分韵赋诗",
            "content": "兹山何巍巍，气欲等嵩华。从公二三子，胜日饱并且档暇。跻攀谢车舆，自办两不借。扪萝觅幽磴，竹椒得孤榭。侧送夕阳移，俯视高鸟下。登临记曩昔，岁月惊代谢。却数一周星，复命千里驾。身从泛梗流，事与泛云化。朅来共一尊，似为天所赦。明发还问涂，合离足悲叱。",
            "comment": ""
        },
        {
            "title": "句",
            "content": "修篁万个玉生烟，芳木千名花欲语。",
            "comment": ""
        }
    ]
}