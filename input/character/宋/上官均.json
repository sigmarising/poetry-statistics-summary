{
    "dynasty": "宋",
    "author": "上官均",
    "poems": [
        {
            "title": "题耿氏温清堂",
            "content": "远山终日自清辉，缥缈乔林野气微。秋菊已开陶令径，春风好舞老莱衣。溪头钓艇资闲兴，松下归禽伴息机。吟倚醉登堪自慰，不须怅望白云飞。",
            "comment": ""
        },
        {
            "title": "送程给事知越州",
            "content": "远民谁布上恩宽，一纸除书辍近班。候骑百城瞻使节，壶浆十里过乡关。云山缭绕讴吟外，铃阁从容指顾间。密诏未从疏传请，追锋行看日边还。",
            "comment": ""
        }
    ]
}