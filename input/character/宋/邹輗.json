{
    "dynasty": "宋",
    "author": "邹輗",
    "poems": [
        {
            "title": "道谒朱晦庵先生",
            "content": "野意凄凉远俗情，出门一笑乱山青。痴儿白昼犹鼾睡，查是无人会唤醒。",
            "comment": ""
        },
        {
            "title": "题读书林",
            "content": "诸君著意读书林，好去鸢鱼个里寻。不必浪浮空记诵，且须识取各人心。",
            "comment": ""
        },
        {
            "title": "山居寓兴",
            "content": "花阴不正月将西，欲到溪边步懒移。坐对前山无一语，此心惟有古人知。",
            "comment": ""
        },
        {
            "title": "道谒朱晦庵先生",
            "content": "武夷洞前皎月生，归人近得坦途行。阴霾涤尽无纤翳，远彻乾坤一样明。",
            "comment": ""
        },
        {
            "title": "谒毛竹间先生",
            "content": "不辱其身不辱亲，要明圣学尽人伦。岂为媚世文章上，养就中和万古春。",
            "comment": ""
        }
    ]
}