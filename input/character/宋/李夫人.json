{
    "dynasty": "宋",
    "author": "李夫人",
    "poems": [
        {
            "title": "瑞鹧鸪",
            "content": "新晴庭院暑风轻。瑞气朝来特地清。霞帔羽衣筠竹杖，萱堂真有寿星明。自来忠孝传家世，所以芝兰满户庭。簪笏成行称寿处，老来皆已鬓星星。",
            "comment": ""
        },
        {
            "title": "蝶恋花",
            "content": "急鼓疏钟声报晓，楼上今朝，卷起重帘早。环珮珊珊香袅袅。尘埃不到如蓬岛。何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。",
            "comment": ""
        }
    ]
}