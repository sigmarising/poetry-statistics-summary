{
    "dynasty": "宋",
    "author": "饶廷直",
    "poems": [
        {
            "title": "夜游黄鹤楼遇道人",
            "content": "黄鹤楼前秋月寒，楼前江阔烟漫漫。夜深人散万籁息，独对清影凭阑干。一声长啸肃天宇，知是餐霞御风侣。多生曾结香火缘，邂逅相逢意相语，翛然洗尽朝市忙，直疑身在无何乡。回看往事一破甑，下视举世俱亡羊。嗟予局促犹轩冕，知是庐敖游未远。",
            "comment": ""
        }
    ]
}