{
    "dynasty": "宋",
    "author": "方廷实",
    "poems": [
        {
            "title": "句",
            "content": "书乱床头无甲乙，鸟鸣窗外自宫商。",
            "comment": ""
        },
        {
            "title": "金山亭呈翁守二首",
            "content": "新亭高敞枕城隈，万里江山爽气来。云外孤峰擎日晚，林间啼鸟唤春回。登车谩有澄清志，览景惭非赋咏才。太守风流民讼简，落成尊酒许相陪。",
            "comment": ""
        },
        {
            "title": "金山亭呈翁守二首",
            "content": "丹碧崔嵬切斗魁，峰峦怀抱水萦回。春归岩谷幽花发，日上楼台宿雾开。天近凤城瞻帝座，云迷鳌海接蓬莱。登临谁会迟留意，共折梅花更一杯。",
            "comment": ""
        }
    ]
}