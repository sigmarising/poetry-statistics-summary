{
    "dynasty": "宋",
    "author": "李氏1",
    "poems": [
        {
            "title": "挽公择兄",
            "content": "久历金门贵，未酬黄屋知。如闻天禄客，抱恨作铭时。",
            "comment": ""
        },
        {
            "title": "诗三首",
            "content": "门前画戟寻常设，堂上犀簪取次看。最是恼人情乱处，凤凰楼上月华寒。",
            "comment": ""
        },
        {
            "title": "书红帕",
            "content": "囊香著郎衣，经绡著郎手。此意不及绡，共郎永长久。",
            "comment": ""
        },
        {
            "title": "西湖",
            "content": "舞凤翔龙拱帝城，秀涵积水驻川灵。青山楼观排云出，画舫笙歌隔柳听。撩乱花光浮绮陌，参差马影绕旗亭。振衣直上南峰顶，谁似盘溪却独醒。",
            "comment": ""
        },
        {
            "title": "极相思",
            "content": "日红疏翠密晴暄。初夏困人天。风流滋味，伤怀尽在，花下风前。後约已知君定，这心绪、尽日悬悬。鸳鸯两处，清宵最苦，月甚先圆。",
            "comment": ""
        },
        {
            "title": "汲水诗",
            "content": "汲水佳人立晓风，青丝辗尽辘轳空。银瓶触破残妆影，零乱桃花满井红。",
            "comment": ""
        },
        {
            "title": "诗三首",
            "content": "金珠富贵吾家事，常渴佳期乃寂寥。偶用至诚求雅合，良媒未必胜红绡。",
            "comment": ""
        },
        {
            "title": "句",
            "content": "清朝富贵利名在，结发夫妻日月长。",
            "comment": ""
        },
        {
            "title": "诗三首",
            "content": "囊里真香谁见窃，鲛绡滴血染成红。殷勤遗下轻绡意，好与才郎怀袖中。",
            "comment": ""
        },
        {
            "title": "书怀",
            "content": "门对云霄碧玉流，数声渔笛一江秋。衡阳雁断楚天阔，几度潮来问故舟。",
            "comment": ""
        }
    ]
}