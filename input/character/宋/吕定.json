{
    "dynasty": "宋",
    "author": "吕定",
    "poems": [
        {
            "title": "追和苏子瞻游峡山寺韵",
            "content": "山迥宝华阁，水绕金锁湾。尘虑顿焉息，于兹开我颜。疎钟日夕动，老僧林下还。天风吹白云，悠悠满松关。归猿有余悲，月明啸空山。仙人自何来，翱翔八极间。手把玉芙蓉，吟笑锵佩环。歌罢忽飞去，千峰堆翠鬟。",
            "comment": ""
        },
        {
            "title": "调兵",
            "content": "年少谈兵胆气豪，折冲千里岂辞劳。旌旗影动秋风瑟，鼓角声回夜月高。红锦裁鞍新试马，黄金装带旧悬刀。临征自信军容盛，五色团花绣战袍。",
            "comment": ""
        },
        {
            "title": "登翠云台",
            "content": "一柱中流亦壮哉，分明世上有蓬莱。帘开庐阜层层出，船汎岷山滚滚来。夜冷神龙蟠水府，天青仙佩下瑶台。閒将玉管吹明月，勾引翩翩彩凤回。",
            "comment": ""
        },
        {
            "title": "过峡山寺",
            "content": "峡江江上峡山寺，落日峰峦翠作堆。云拥半空楼殿出，天然一幅画图开。仙人采药和光洞，释子翻经化乐台。顾我红尘画马客，题诗无暇扫苍苔。",
            "comment": ""
        },
        {
            "title": "游海珠寺",
            "content": "何年神物抱珠游，遗向沧浪第一洲。五色化成金世界，六鳌擎出宝香楼。光涵蛟室星辰动，影落龙宫日月浮。万古团团天地里，磬声敲出海门秋。",
            "comment": ""
        },
        {
            "title": "度大庾岭",
            "content": "凿破鸿蒙一窍通，至今传说九龄功。天垂瘴雨蛮烟外，路入炎荒火树中。万里关河瞻北极，两行旌旆过南雄。鹧鸪声里端阳近，榕树青青荔子红。",
            "comment": ""
        },
        {
            "title": "班师",
            "content": "紫塞回来雪正晴，王师百万拥连营。马嘶大地山河壮，旗卷长空日月明。龙虎台高千嶂耸，凤皇城近五云生。圣颜有喜天心顺，中外欢闻奏凯歌。",
            "comment": ""
        },
        {
            "title": "登广城楼",
            "content": "三尺龙泉事远游，越王台上望南州。一天雨过千山晓，万里风来五月秋。江郭楼台蛮客市，海门烟日蜑家舟。临戎不有安边策，应愧常何荐马周。",
            "comment": ""
        },
        {
            "title": "怀古",
            "content": "我昔游海上，东望三神山。风波几万里，苍茫云霭间。鱼龙自掀舞。天空日月閒。神仙渺无迹，徐福去不还。空余蓬莱阁，千载留人寰。",
            "comment": ""
        },
        {
            "title": "赴京",
            "content": "太白楼前雨乍收，画船挝鼓上皇州。肯因离别牵愁思，要把勋名事壮游。千里关河旗带月，一天星斗剑横秋。胸中賸有安边策，此去应当献冕旒。",
            "comment": ""
        },
        {
            "title": "登彭城楼",
            "content": "项王台上白云秋，亚夫坟前草树稠。山色不随人事改，水声长近戍城流。空余夜月龙神庙，无复春风燕子楼。楚汉兴亡俱土壤，不须怀古重夷犹。",
            "comment": ""
        },
        {
            "title": "金陵旅夜",
            "content": "一雨皇都万象明，东风娇啭上林莺。火烟亭馆春多少，钟鼓楼台夜几更。枕上故园蝴蝶梦，枝头斜月杜鹃声。银牋欲写长相忆，滚滚江流不尽情。",
            "comment": ""
        },
        {
            "title": "浴日亭和苏学士韵",
            "content": "危亭突兀倚青山，坐对扶桑碧海湾。紫雾欲生龙伯庙，洪涛先涌虎门关。光摇宇宙花生眼，影动阑干酒上颜。遥望蓬莱宫阙晓，一轮飞挂碧云间。",
            "comment": ""
        },
        {
            "title": "戏马台",
            "content": "据鞍指挥八千兵，昔日中原几战争。追鹿已无秦社稷，逝骓方叹楚歌声。英雄事往人何在，寂寞台空草自生。回首云山青矗矗，黄流依旧绕彭城。",
            "comment": ""
        },
        {
            "title": "望岱岳",
            "content": "岱宗东望郁嵯峨，万丈侧桥鸟外过。秦树千年空老大，汉碑终古不消磨。天坛夜静乘星斗，石磴春深长薜萝。记得旧游曾载酒，颓然峰顶放长歌。",
            "comment": ""
        },
        {
            "title": "谒金华寺六祖法堂",
            "content": "坐阅人间几百年，双趺浑似后来禅。空空明镜台前地，寂寂红尘境外天。风动法林处虎过，云生咒钵解龙眠。至今月到层楼上，应共祥光午夜圆。",
            "comment": ""
        },
        {
            "title": "登越王台",
            "content": "海上荒台草树平，登临不尽古人情。白云万里怀亲舍，红日中天望帝京。百粤山咱秋历落，山城楼阁晚峥嵘。醉来徙倚栏干曲。听彻西风画角声。",
            "comment": ""
        },
        {
            "title": "戏马台",
            "content": "据鞍挥指八千兵，昔日中原几战争。追鹿已无秦社稷，逝骓方叹楚歌声。英雄事往人何在，寂寞台空草自生。回首云山青矗矗，黄流依旧绕彭城。",
            "comment": ""
        },
        {
            "title": "游匡庐山",
            "content": "欲向匡庐观瀑布，便从鼓蠡骤楼船。一声长啸来丹壑，千太飞流下碧天。洞里楼台无岁月，云中鸡犬有神仙。凭谁呼起巢松者，醉拥宫袍对酒眠。",
            "comment": ""
        },
        {
            "title": "登东岳山",
            "content": "海内名山孰与齐，清风掖我上丹梯。鹏程九万扶摇近，世界三千指顾低。瀑挂天门惊霹雳，雨蒸日观出虹霓。太平会见东封盛，玉简金书焕紫泥。",
            "comment": ""
        },
        {
            "title": "夜宿甓社湖",
            "content": "湖光如镜迥无山，耿耿银河路可攀。万象不移天地外，一尘能到水云间。月明孤屿森楼阁，夜静飞仙过佩环。借问孟城何处是，微微灯火绿杨湾。",
            "comment": ""
        },
        {
            "title": "扈驾",
            "content": "八月秋高战马肥，观兵郊外振天威。一声凤吹迎鸾驭，五色龙文杂衮衣。剑战横空金气肃，旌旗映日彩云飞。令严星火诸军奋，直斩单于塞上归。",
            "comment": ""
        },
        {
            "title": "雪夜",
            "content": "漠漠同云遍海涯，晓风寒逼绿窗纱。飞扬鳞甲三午界，妆点楼台百万家。何处妙歌金帐酒，谁人清对玉梅花。便应石鼎融冰水，乌帽笼头自煮茶。",
            "comment": ""
        },
        {
            "title": "过小孤山",
            "content": "八月灵槎溯海门，翠云台上本谎樽。峰头楼合相高下，水底鱼龙自吐吞。万古青天留玉柱，五更红日涌金盆。宦游不尽登临兴，欲洗苍苔颂圣恩。",
            "comment": ""
        },
        {
            "title": "奉天门朝贺",
            "content": "晓日初临万岁山，宝幢华盖列朝班。九重天上来仙乐，五色云中识圣颜。深殿卷帘香雾袅，近臣传制佩声还。嵩呼齐祝恩如海，散八阳和满世间。",
            "comment": ""
        },
        {
            "title": "望峄山",
            "content": "极目东山秀色浓，紫霄千叶醉芙蓉。题诗尚记仙人洞，飞佩曾过玉女峰。树老孤桐秋露下，碑残古篆暮云封。何时再醉天门月，卧听清风万壑松。",
            "comment": ""
        }
    ]
}