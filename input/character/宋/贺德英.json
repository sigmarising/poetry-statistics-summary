{
    "dynasty": "宋",
    "author": "贺德英",
    "poems": [
        {
            "title": "圣小儿诗",
            "content": "英秀钟河岳，生来号圣儿。虽云年尚小，不待学而知。博古通今识，超群迈秀姿。浩然食牛气，非若聚鱼嬉。祖莹耽书日，甘罗入相时。看看头角长，身到凤凰池。",
            "comment": ""
        },
        {
            "title": "题县厅壁",
            "content": "昆明池里跃金鳞，怒目扬鬐不露身。想是龙门曾点额，至今羞见钓鳌人。",
            "comment": ""
        },
        {
            "title": "赋雪",
            "content": "谁翦银河水，飞花出汉霾。月明人竞往，踏破水晶街。",
            "comment": ""
        },
        {
            "title": "句",
            "content": "易描通臂状，难写断肠声。只因错写天文表，流落人间一纪零。",
            "comment": ""
        }
    ]
}