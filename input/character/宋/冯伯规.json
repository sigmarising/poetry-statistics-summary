{
    "dynasty": "宋",
    "author": "冯伯规",
    "poems": [
        {
            "title": "净凉夜坐",
            "content": "水光滟滟竹阴□，何□□香露泛襟。更欲□阑看身转，一钩弦月过□心。",
            "comment": ""
        },
        {
            "title": "次韵忠甫初见菊开",
            "content": "积雨晓放霁，红日照我帷。起来步幽蹊，金蕊灿朱扉。芳姿自妩媚，微香袭人衣。令节无多日，更宜拥培之。三径岂不富，最喜先开枝。此意谁颂解，惟有渊明知。子诗正芳润，白露与俱滋。未□泛杯酌，且要涤甘肥。落英行可餐，乐哉遂忘饥。",
            "comment": ""
        },
        {
            "title": "次韵刘阆州谢送菊岩春",
            "content": "山中有佳菊，足以配古岩。饮酒对此菊，何用荐芳甘。不妨玉山颓，对卧千载楠。清赏不可共，妙句传巴南。",
            "comment": ""
        },
        {
            "title": "次韵泛舟仲秉有诗",
            "content": "且喜山城未傍边，漫从锦水学游舡。何时官晨真无事，是处壶中别有天。岂复江湖增远兴，强凭丝竹写中年。接{上四下离}虽醉无劳著，恰要临流揖望仟。",
            "comment": ""
        },
        {
            "title": "约同僚游佳阴",
            "content": "□□时山漏夕阳，下山草木响□□。□来望到山尽处，一片明冰□□光。",
            "comment": ""
        },
        {
            "title": "次韵仲秉木犀",
            "content": "金借颜色月借光，作团稼绿缀深黄。合令范晔添成传，曾向维摩饭此香。尚忆□□披御赐，颇疑妙舞簇霓裳。当陪玉树栽天上，肯学夭桃露短墙。",
            "comment": ""
        },
        {
            "title": "雨后观涨",
            "content": "闻得江头汹涌声，不知何处雨盆倾。两涯牛马那容辨，一夕蛟龙怒不平。涩尽横汀孤树在，微琥顽翳夕阳明。尽饶河伯乘秋旺，潦涸霜寒水自清。",
            "comment": ""
        },
        {
            "title": "约同僚游佳阴",
            "content": "晚霁青山无处逃，秋来乘兴便登高。□君欲暮休催去，小驿依然□嫩醪。",
            "comment": ""
        },
        {
            "title": "次韵谢史提干见知",
            "content": "呼得蜿蜒入小瓴，便能飞雨挟林坰。油云顿失千山赤，丹篆尝腾一纸青。汉节可眠知免旷，仙祠屡扣信通灵。欲同此乐君西去，历想三峨旧所经。",
            "comment": ""
        },
        {
            "title": "□后圃成三绝句",
            "content": "家山稍远梦难到，郡事渐希诗作魔。句就欲烦相催和，夜窗无奈透霜何。",
            "comment": ""
        },
        {
            "title": "祷晴获应喜而赋诗",
            "content": "才通香火上高穹，雨脚随收不见踪。岂但五民保狼戾，也缘造物相龙钟。连山杮栗难胜摘，入市禾麻乍出舂。一饱可期秋酿熟，青山绿水即过从。",
            "comment": ""
        },
        {
            "title": "观涨",
            "content": "孤城如深村，过客绝轮鞅。江流卷初霁，晚风纳微爽。我来适幽怀，新涨逸远响。汀没鸥鹭翔，牧罢牛羊上。郡古安陋朴，事简谢鞅掌。小酌便陶然，倚栏送轻桨。",
            "comment": ""
        },
        {
            "title": "次韵中秉教授喜雨之作",
            "content": "入春绝无一声雷，赤日又将近夏末。阴霾蔽天动经月，草木叶上积寸埃。朝朝群望俱遍走，一毫及民更无有。雨师远逃龙亦睡，江涩鱼跳兽空吼。初虽一雨慰望霓，明晨骄阳射到西。田如石坚耕不得，栏卧牛犊壁倚犁。诉天搏手嗟亡策，上山默扣真人宅。忽然斗暗云墨黑，尽化焚焦作膏泽。稽首谢天拜低头，郡寄且许臣分忧。击瓯楼上望四野，只愿保此三年秋。吾侪风萍偶接际，剩醖新秫储年计。稻苗便秧粟已芽，稳藉清尊度今岁。五更复闻檐溜声，欹枕不眠隔窗听。公余一榻安禅处，姑借民谣当诗句。",
            "comment": ""
        },
        {
            "title": "登赋诗楼",
            "content": "高楼无一尘，适此半日闲。请以老杜句，赋诗榜其颜。井邑各参差，峰峦共回环。岁月行且换，星斗如可攀。不堪霜风劲，未许酒胆悭。只缘期会急，勿怪题咏艰。所喜谈圣贤，大胜醉髦蛮。倚栏遥夜寂，一笑喧千山。",
            "comment": ""
        },
        {
            "title": "继而稍时祷而复雨喜而作诗",
            "content": "连夕滂沱类建瓴，送将凉意满郊坰。江边草木太半绿，天外一峰无限青。却信神龙元解事，岂容旱魃更争灵。从今怀抱如冰秋，闭阁烧香伴六经。",
            "comment": ""
        },
        {
            "title": "季春下澣游南龛",
            "content": "四山如蝟毛，中有线路萦。谁人导我来，得此掌许平。雨后天宇空，夏气和且清。休日一无事，驾言南山行。南山有何好，翠壁列峥嵘。巨木老已仆，赖有红石撑。自人严大夫，废兴今几更。穉干亦合抱，知几阅晦明。幽壑架危亭，无风凉自生。少间上绝顶，四望围长城。涨江笼篆纹，小市分棋枰。挽仰忘身世，独慨呼酒倾。何知玉堂客，分杂巴叟耕。下山喜同步，元自脚力轻。",
            "comment": ""
        },
        {
            "title": "偶得新粳□送促秉",
            "content": "东来五月见新秔，舂出□圆颗粒明。端羡□堂有母遗，数匙晚炊且尝羹。",
            "comment": ""
        },
        {
            "title": "□后圃成三绝句",
            "content": "摇落枝头□半空，纷纷群崔啅寒丛。四山□合如封锁，霜角凭晴声更雄。",
            "comment": ""
        },
        {
            "title": "游北岩",
            "content": "遥指蒙茸云木堆，入门小刹傍岩偎。放怀邱壑兴未尽，隔岸角声招我回。",
            "comment": ""
        },
        {
            "title": "击瓯楼夜饮",
            "content": "不上江亭数日间，雨余山色带清寒。西风峭湛休围却，要放秋光入画阑。",
            "comment": ""
        },
        {
            "title": "岁晚倚栏",
            "content": "倏忽秋又尽，明朝恰立冬。细倾碧潋滟，喜对白芙蓉。问信迟宾雁，催寒有响蛩。暝烟都不见，闻得望□钟。",
            "comment": ""
        },
        {
            "title": "约同僚游佳阴",
            "content": "老木垂垂绿覆栏，栏前仿佛见山□。尽教富贵饶公等，未许林泉□数廉。",
            "comment": ""
        },
        {
            "title": "登云间阁",
            "content": "昔年严大夫，偶来急迁谪。我本麋鹿姿，得此已自适。乘闲陟上方，遍寻唐人石。岂期当三伏，一天云四幕。快哉风时来，万籁相呼吸。雨余禾麻润，是山皆喜色。一杯倾晚饮，绿瓜间朱实。是非不到耳，休厌山城寂。树影抹横烟，角声暗落日。长江去不返，况此百年客。企首老玉仟，白发何由摘。",
            "comment": ""
        },
        {
            "title": "先期登高观菊岩新傍",
            "content": "先得重阳五日来，清江晚日与人谐。共搜磊磊落落句，要敌奇奇怪怪崖。乌帽几容罗此影，黄花每喜近吾侪。山城酒熟浑无客，一笑临风寄老怀。",
            "comment": ""
        },
        {
            "title": "次日游西龛再用韵",
            "content": "倚阑一览兴无边，好举尊前药玉舡。一水云昏失罗带，万松风偃舞钧天。早评月旦参群彦，老上霜鬓近十年。解后登临都乐事，酣余争恐史君仟。",
            "comment": ""
        },
        {
            "title": "□后圃成三绝句",
            "content": "生阳过后菊方开，引得幽人日日来。从□□开到花落，每来倾饱两三杯。",
            "comment": ""
        },
        {
            "title": "无题",
            "content": "暇时结客小舂容，路直重岩紫翠峰。云阁翚飞翼鸾凤，石楠盘屈老虬龙。林扉雨过便秋菊，山寺风清度晚钟。快展眉头须劚饮，天开霁色不妨农。",
            "comment": ""
        },
        {
            "title": "初至郡讲禊饮於江上夜归赋此",
            "content": "身坠千峰不自知，尚修故事水之麋。真居峻岭崇山下，又过绿阴青子时。幻出流觞共顷刻，款留归棹展娱嬉。史君澹泊随民乐，先赋丰年一首诗。",
            "comment": ""
        },
        {
            "title": "次韵酬李通江",
            "content": "和茕祷雨储精诚，便觉丰年遍远坰。缫茧齐头丝卷白，插秧随手稻翻青。行篘秫酒酣天禄，益长香芽发地灵。守令爱民须表里，君其为纬我为经。",
            "comment": ""
        },
        {
            "title": "端午前三日观坡诗首夏官舍即事因次其韵",
            "content": "帘阴不卷漏乌迟，数朵庭萱也自菲。公退万缘俱谢绝，心空一气自知归。但期菽粟令民足，未觉诗书与愿违。闻旱问龙求一雨，乘凉约客扣岩扉。",
            "comment": ""
        },
        {
            "title": "击瓯楼夜饮",
            "content": "去□□月莫回头，又见清商醖凛秋。怅望一双鸿鹄下，径冲烟雨占沧洲。",
            "comment": ""
        }
    ]
}