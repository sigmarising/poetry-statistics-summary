{
    "dynasty": "宋",
    "author": "吕胜己",
    "poems": [
        {
            "title": "满江红",
            "content": "小立危亭，风惨淡、斜阳满目。望渺渺、湘江一派，楚山千簇。芳草连云迷远树，断霞散绮飞孤骛。感骚人、赋客向来词，愁如束。磋远宦、甘微粟。惊世事，伤浮俗。且经营一醉，未怀荣辱。君不见、渊明归去後，一觞自泛东篱菊。仰高风、寂寞奠生刍，人如玉。",
            "comment": ""
        },
        {
            "title": "好事近",
            "content": "宿面浅匀妆，梅粉旋生春色。绣草冠儿宫样，系丁香新缬。凤檀槽上四条弦，轻□□□攧。恰似寻阳江畔，话长安时节。",
            "comment": ""
        },
        {
            "title": "鹧鸪天",
            "content": "纸帐虚明好醉眠。博山轻袅水沉烟。了知世上都如梦，须信壶中别有天。知我者，为君言。道人有个好因缘。丹成有日归云路，且最梅花作地仙。",
            "comment": ""
        },
        {
            "title": "霜天晓角",
            "content": "晓来风作。病怯春衫薄。郭外溪山明秀，红尘里、自拘缚。村酒频斟酌。野花遍绰约。十载人非物是，惊回首、梦初觉。",
            "comment": ""
        },
        {
            "title": "沁园春",
            "content": "月晃西窗，风掀斗帐，晓来梦回。见满川惊鹭，长空瑞鹤，联翩来下，翔舞徘徊。旋放金磐承积块，更轻撼琼壶撩冻澌。毡帏小，近宝炉兽炭，沈水兰煤。寒威。酒力相欺。荐绿蚁霜螯左右持。问岁岁祯祥，如何中断，年年梅月，因甚愆期。上绀碧楼，城高百尺，看白玉虬龙奔四围。纷争罢，正残鳞败甲，天上交飞。",
            "comment": ""
        },
        {
            "title": "蝶恋花",
            "content": "姑射真仙蓬海会。驭气乘龙，作意游方外。冬後翦花飞素彩。腊前陨璞抛团块。幂幂锦云相映带。川谷林峦，混一乾坤大。白玉装成全世界。江湖点染微瑕纇。",
            "comment": ""
        },
        {
            "title": "卜算子",
            "content": "梅蕾破香时，雪後交光夜。何处飞来两玉蛾，体态双闲雅。纵目碧城楼，劝酒留云榭。唱底仙家古道情，分付知音者。",
            "comment": ""
        },
        {
            "title": "瑞鹤仙",
            "content": "倚阑观四远。近有客登临，故相磨难。山形欠舒展。小峰峦云树，晦明更变。江淮楚甸。又何曾、分明在眼。但临深、自觉身高，未可便名博见。休辨。吾心乐处，不要他人，共同称善。痴儿浅浅。因他谩说一遍。问还知宴坐，回光收视，大地河山尽现。待於中、会得些时，举觞奉劝。",
            "comment": ""
        },
        {
            "title": "江城子",
            "content": "年年腊後见冰姑。玉肌肤。点琼酥。不老花荣，经岁转敷腴。向背稀稠如画里，明月下、影疏疏。江南有客问征途。寄音书。定来无。且傍盆池，巧石倚浮图。静对北山林处士，妆点就、小西湖。",
            "comment": ""
        },
        {
            "title": "减字木兰花",
            "content": "烟云变化。面面青山如展画。俯对平川。野水烟村远接天。有时纵目。景物繁华观不足。月下风头。一曲清讴博见楼。",
            "comment": ""
        },
        {
            "title": "长相思",
            "content": "展颦蛾。抹流波。并插玲珑碧玉梭。松分两髻螺。晓霜和。冻轻呵。拍罢阳春白雪歌。偎人春意多。",
            "comment": ""
        },
        {
            "title": "谒金门",
            "content": "芳思切，旧事不堪重说。浓露凝香花喷血。花心双蛱蝶。燕语莺啼都歇。又过清明时节。记得离歌三两阕。未歌先哽咽。",
            "comment": ""
        },
        {
            "title": "虞美人",
            "content": "年年冬後心情快。常是留宾醉。尊前笑靥粲金钿。更有半黄枨橘、满堆磐。人人爱道休官去。总是闲言语。古今文士与贤才。为甚独高陶令、赋归来。",
            "comment": ""
        },
        {
            "title": "瑞鹤仙",
            "content": "金枝联玉叶。世代有宗英，声华烨烨。君侯更超绝。抱不群才气，壮图英发。津途轨辙。□武上、青宵迥别。自玉阶、契合君王，拍拍满怀风月。奇绝。身居萧散，志在功名，眼高天阔。恩来魏阕。长江上、驻旌节。待胡尘有警，纶巾羽扇，谈笑周郎事业。恁时看、国倚强宗，诏褒伟烈。",
            "comment": ""
        },
        {
            "title": "虞美人",
            "content": "疏风摆撼芙蓉沼。垅上梅英小。谁家姊妹去寻芳。粉面云鬟参杂、汉宫妆。邯郸奏罢宫中乐。邂逅同杯酌。老来花酒制颓龄。为爱嫣然娇靥、斗盈盈。",
            "comment": ""
        },
        {
            "title": "西江月",
            "content": "日日齐眉举案，年年劝酒持觥。今年著意寿卿卿。幼稚绵绵可庆。官冷未尝贫贱，家肥胜似功名。所为方便合人情。管取前途更永。",
            "comment": ""
        },
        {
            "title": "卜算子",
            "content": "人事几时穷，我性偏宜静。世上谁无富贵心，到了须由命。闲里且偷安，醉後休教醒。醉里高歌妙入神，妙处君须听。",
            "comment": ""
        },
        {
            "title": "木兰花慢",
            "content": "朝天门外路，路坦坦、走瑶京。悔年少狂图，争名远宦，为米孤征。星星。半凋鬓发，事千端、回首只堪惊。居士新来悟也，渭川小隐初成。临清。巧创幽亭。真富贵、享安荣。有猿鸟清讴，松篁森卫，桧柏双旌。蛙鸣。自然鼓吹，粲林华、前後锦围屏。须信早朝鸡唱，未如夜枕滩声。",
            "comment": ""
        },
        {
            "title": "满江红",
            "content": "檀扳频催，双拈袖、飞来趁拍。锦裀上、娇抬粉面，浅蛾脉脉。鸾观莺窥秋水净，鸿惊凤翥祥云白。看妖娆、体态与山精神，天仙谪。鞓带紧，弓靴窄。花压帽，云垂额。□回雪、定拼醉倒，厌厌良夕。明日恨随芳草远，回头目断遥山隔。料多情、应也念行人，思佳客。",
            "comment": ""
        },
        {
            "title": "谒金门",
            "content": "秋夜静。屋上狂风初定。两两啼蛄相答应。灯蛾摇烛影。枕上鸡声遥听。起舞良宵偏永。明日谩寻弓剑整。衰颜重揽镜。",
            "comment": ""
        },
        {
            "title": "促拍满路花",
            "content": "名花无影迹，寒气日凄凉。人间千万树，歇芬芳。紫微宫女，仙驭降霓裳。名在仙班簿，不属尘凡，洞天密锁云窗。遗珰连宝珥，人间识天香。凝寒承雨露，傲冰霜。凌仙仙子，邂逅水云乡。更约南枝友，游遍江南，共归三岛扶桑。",
            "comment": ""
        },
        {
            "title": "蝶恋花",
            "content": "天际行云红一缕。无尽青山，江水悠悠去。更上层楼凭远处。凄凉今古悲三楚。心事多端谁共语。酒醒愁来，望望家何所。薄宦漂零成久旅。天涯却羡鸿遵渚。",
            "comment": ""
        },
        {
            "title": "感皇恩",
            "content": "秋意满江湖，雨轻风熟。上水扁舟片帆速。远山低岸，贪看浅红深绿。不知回柁尾，沧湾宿。推枕起来，举杯相属。休叹风尘为微禄。几年行路，但觉登临不足。且翻楚调入，清江曲。",
            "comment": ""
        },
        {
            "title": "谒金门",
            "content": "歌罢奏。敛步拂开罗袖。宝扇轻摇香汗透。软香沾素手。小立偎人良久。一寸娇波横溜。心事未言眉已皱。无端催劝酒。",
            "comment": ""
        },
        {
            "title": "南乡子",
            "content": "纵棹越溪船。破浪冲涛到碧湾。种就长堤千亩竹，无边。插玉屯云满渭川。平日乐归田。不恋荣华不慕仙。得个容身栖隐处，宽闲。每日江边理钓竿。",
            "comment": ""
        },
        {
            "title": "满江红",
            "content": "屈指重阳，有半月、犹零九日。且停待、今宵月上，宝轮飞出。有客最谙闲况味，无人会得真消息。算何须、抵死要荣华，劳心力。楼观迥、遥山碧。槽窄小，真珠滴。随分赏、闲亭别圃，好天良夕。篱畔行看金蕊耀，林梢便见瑶芳白。玩春来、夏去复秋冬，尘中客。",
            "comment": ""
        },
        {
            "title": "如梦令",
            "content": "王谢堂前旧燕。毕竟情高意远。只恐宠恩深，後会不教人见。深劝。深劝。不枉追欢一遍。",
            "comment": ""
        },
        {
            "title": "鹧鸪天",
            "content": "记得追游故老家。红莲幕府在长沙。放船桥口秋随月，走马春园夜踏花。思往昔，谩咨磋。几番魂梦转天涯。葵轩老子今何在，岳麓风雩噪暮鸦。",
            "comment": ""
        },
        {
            "title": "醉桃源/阮郎归",
            "content": "马蹄西路赏春妍。重来十五年。好山如带水如环。红楼罨画闲。人易老，景如前。停杯俯逝川。归舟回首望云烟。秦人隔洞天。",
            "comment": ""
        },
        {
            "title": "长相思",
            "content": "冒寒吹。访琼姬。行到青山遇玉肌。凝情欲待谁。山疏篱。手同携。踏月随香清夜归。乘欢拨冻醅。",
            "comment": ""
        },
        {
            "title": "八声甘州",
            "content": "自秋来、多病意无聊，不作渭山游。想兰菊凋疏，松筠茂密，亭馆清幽。四望遥山万叠，叠叠翠光浮。人道蓬莱岛，仿佛瀛洲。居士心迷丘壑，念迂疏老懒，难觅封侯。看才能成事业，且自抽头。携老稚、团栾百口，要他年、在此作菟裘。无言也，此生心事，都付东流。",
            "comment": ""
        },
        {
            "title": "点绛唇",
            "content": "桂子飘香，江南秋老霜风作。自怜漂泊。几度伤离索。孤馆迢迢，满引村醪酌。情无著。好音难托。又失黄花约。",
            "comment": ""
        },
        {
            "title": "清平乐",
            "content": "红尘久住。仙驭凌波去。本似行云无定处。那更腊残风雨。瑶芳片片轻飞。但留青子栾枝。孤负岁寒幽意，如今却与春宜。",
            "comment": ""
        },
        {
            "title": "江城子",
            "content": "一钩新月下庭西。绣帘低。漏声迟。小宴幽欢，依约似当时。娇盼注人都不语，眉黛蹙，鬓云敧。街槐阴下玉骢嘶。苦相催。醉中归。可惜明朝，秋色满东篱。只恐又成轻别也，情脉脉，恨凄凄。",
            "comment": ""
        },
        {
            "title": "菩萨蛮",
            "content": "遥山几叠天边碧。故教遮断天涯客。楼倚暮云端。春风罗袖寒。与君千里别。共此关山月。皓月一般明。君心怎敢凭。",
            "comment": ""
        },
        {
            "title": "瑞鹧鸪",
            "content": "与君蹑足共凭阑。俯视周回四面山。目静鲁邦心渺渺，气吞梦泽意闲闲。烟云变化更明晦，乌鹊忘机互往还。唤取黄尘冠盖客，暂来徙倚片时间。",
            "comment": ""
        },
        {
            "title": "鱼游春水",
            "content": "林梢听布谷。郭外舒怀仍快目。平田浩荡，虢虢泉鸣暗谷。香稻吐芒针棘细，秀麦遥风波浪绿。山童野老，意亲情热。我待休官弃禄。屏迹幽闲安退缩。渭三千亩修篁，巑巑绀玉。顾盼滩流萦八节，呼吸湖光穿九曲。贪求自乐，尽忘尘俗。",
            "comment": ""
        },
        {
            "title": "南歌子",
            "content": "湛露凉亭馆，香风散芰荷。晚来月色似金波。间绿围红、同伴雪儿歌。年少风流足，情深欢会多。佳人月下拜嫦娥。不似隔年牛女、望星河。",
            "comment": ""
        },
        {
            "title": "长相思",
            "content": "体夭夭。步飘飘。绶带金泥缕绛绡。珑璁趁步摇。浅霞消。两峰遥。斜插层楼金系腰。花羞人面娇。",
            "comment": ""
        },
        {
            "title": "鹧鸪天",
            "content": "日日楼心与画眉。松分蝉翅黛云低。象牙白齿双梳子，驼骨红纹小棹篦。朝暮宴，浅深杯。更阑生怕下楼梯。徐娘怪我今疏懒，不及庐郎年少时。",
            "comment": ""
        },
        {
            "title": "南乡子",
            "content": "斗笠棹边舟。碧水湾头放自流。尽日垂丝鱼不上，优游。更觉心松奈得愁。行客语沧洲。笑道渔翁太拙休。万事要求须有道，何由。教与敲针换曲钩。",
            "comment": ""
        },
        {
            "title": "蝶恋花",
            "content": "眼约心期常未足。邂逅今朝，暂得论心曲。忽堕鲛珠红簌簌。双眸翦水明如烛。可恨匆匆归去速。去去行云，望断凄心目。何似当初情未熟。免教添得愁千斛。",
            "comment": ""
        },
        {
            "title": "瑞鹤仙",
            "content": "南州春又到。向腊尽冬残，冰姑先报。芳心爱春早。露生香馥馥，靓妆皎皎。诗人最巧。道竹外、斜枝更好。旋移根引水，浇培松竹，凑成三妙。回首。当年客里，荆棘途中，幸陪欢笑。闲愁似扫。记风雪、关山道。待飘花结子，和羹煮酒，还我山居送老。那青红、浪蕊浮花，尽锄去了。",
            "comment": ""
        },
        {
            "title": "鹊桥仙",
            "content": "银花千里，玉阶三尺，远近高低一色。天公今岁被诗催，特地放、冬前四白。梅梢竹外，频频轻撼，嫌乱瑶芳素质。耐寒相对不胜清，毡帐底、偎红未得。",
            "comment": ""
        },
        {
            "title": "满江红",
            "content": "物理分明，人事巧、元来是拙。常自觉、满怀春意，向他谁说。剩喜登临频眺望，那知出处成迂阔。细闲思、萧散较贪痴，谁为劣。高楼上、蝉声歇。飞楝外，云行绝。见明河星斗，半空森列。领略光阴成赋咏，等闲酬唱休旌别。要良辰、把酒倩佳宾，嘲风月。",
            "comment": ""
        },
        {
            "title": "木兰花慢",
            "content": "无言凭燕几，爱香袅、博山炉。正暖日辉辉，晴云淡淡，千里平芜。田家尽收刈了，见牛羊、下垅暝烟孤。闻说丰年景致，老农击壤呜呜。狂夫。素乏良图。从上策、赋归欤。有千亩松筠，三洲风月，尽随吾初。凭谁去西塞岸，问玄真、此意果如何。寂寞无人共乐，醉乡是我华胥。",
            "comment": ""
        },
        {
            "title": "蝶恋花",
            "content": "墙角栽梅分两下。夹竹穿松，巧傍柴门亚。不似西湖明月夜。展开一片江南画。老子寻芳心已罢。为爱孤高，结约如莲社。清静界中观物化。憧憧门外驰车马。",
            "comment": ""
        },
        {
            "title": "虞美人",
            "content": "横波清翦西湖水。黛拂吴山翠。藕丝衫子水沈香。坐久冰肌玉骨、起微凉。金徽泛柳听佳句。叠叠胎仙舞。曲终松下小磐桓。风露泠泠、直欲便骖鸾。",
            "comment": ""
        },
        {
            "title": "醉桃源/阮郎归",
            "content": "山翁可是爱登台。看云日几回。恨无语似谪仙才。空教云去来。思往事，引深杯。长歌感壮怀。霜风晚下扫阴霾。天心宝鉴开。",
            "comment": ""
        },
        {
            "title": "蝶恋花",
            "content": "屈指瓜期犹渺渺。羡子征鞍，去上长安道。到得故园春正好。桃腮杏脸迎门笑。闻道难兄登显要。雁子云宵，花萼应同调。旧恨新愁须拼了。功名趁取方年少。",
            "comment": ""
        },
        {
            "title": "如梦令",
            "content": "梅雪渐当时候。访问全无消耗。凭杖小阳春，催取南枝先到。然後。然後。雪月交光同照。",
            "comment": ""
        },
        {
            "title": "鹧鸪天",
            "content": "竹树萧萧屋数椽。平湖漫漫纳通川。有时竹杖芒鞋至，醉著山光水色间。成小隐，未经年。功名夷路稳加鞭。逢时且数中书考，他日还寻独乐园。",
            "comment": ""
        },
        {
            "title": "醉桃源/阮郎归",
            "content": "去年手种十株梅。而今犹未开。山翁一日走千迥。今朝蝶也来。高树杪，暗香微。悭香越恼怀。更烧银烛引春回。英英露粉腮。",
            "comment": ""
        },
        {
            "title": "满庭芳",
            "content": "丹雘浮空，琉璃耀日，上云楼阁眈眈。□□居士，燕坐息玄谈。十载劳心问道，今悟罢、截日停参。凝神处，九苞丹凤，翔舞在山南。喃喃。成障碍，千经万论，从此休贪。且陶陶兀兀，对酒醺酣。清兴有时狂放，扁舟上、绿水澄潭。渔歌起，从他两岸，齐笑老翁憨。",
            "comment": ""
        },
        {
            "title": "点绛唇",
            "content": "瑞气盈门，神仙谪下看看到。已知消耗。弧矢呈祥了。种德阴功，自有多男报。还知道。果生蓬岛。不比人间早。",
            "comment": ""
        },
        {
            "title": "浣溪沙",
            "content": "直系腰围鹤间霞。双垂项帕凤穿花。新妆全学内人家。惠性芳心谁得似，饶嗔□恶也还他。只消凡事与饶些。",
            "comment": ""
        },
        {
            "title": "木兰花慢",
            "content": "残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但瑶山、数叠晚云深。犹忆佳人敛黛，为予别泪盈襟。而今。旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马駸駸。回首当年一梦，笑将浊酒重斟。",
            "comment": ""
        },
        {
            "title": "渔家傲",
            "content": "长记浔阳江上宴。庚公楼上凭阑遍。北望淮山连楚甸。真伟观。中原气象依稀见。漂泊江湖波浪远。依然身在蛮溪畔。愁里不知时节换。春早晚。杜娟声里飞花满。",
            "comment": ""
        },
        {
            "title": "谒金门",
            "content": "天气暖。开了荼一半。红日迟迟风拂面。阶前花影乱。俊雅风流不见。定被莺花留恋。千尺游丝舒又罥。系人心上线。",
            "comment": ""
        },
        {
            "title": "瑞鹤仙",
            "content": "残梅飘簌簌。看柳上春归，揉条新绿。娇莺离幽谷。弄弹簧清响，飞迁乔木。年华迅速。叹浮生、流晖转烛。自春来、每每遨游，多办九霞醽醁。溪北。踏青微步，斗草慵眠，锦裀花褥。铅华簇簇。歌声妙、间丝竹。爱一川好处，高山流水，不减城南杜曲。笑平生、卓地无锥，老来富足。",
            "comment": ""
        },
        {
            "title": "柳梢青",
            "content": "叶下云行，亭皋风静，凉雨丝丝。断雁孤鸣，寒蛩相应，寂寂书帏。蒲团纸帐兰台。梦不到、邯郸便回。蚁穴荣华，人间功业，都恼人怀。",
            "comment": ""
        },
        {
            "title": "点绛唇",
            "content": "满路梅花，为谁开遍春风萼。短亭萧索。草草传杯酌。送子先归，我羡辽东鹤。他年约。瘦藤芒履。共子同丘壑。",
            "comment": ""
        },
        {
            "title": "鹧鸪天",
            "content": "一夜春寒透锦帏。满庭花露起多时。垒金梳子双双耍，铺翠花儿袅袅垂。人去後，信来稀。等闲屈指数归期。门前恰限行人至，喜鹊如何圣得知。",
            "comment": ""
        },
        {
            "title": "如梦令",
            "content": "花上娇莺哑咤。著色江南图画。可惜好春风，有酒无人同把。拚舍。拚舍。独醉好天良夜。",
            "comment": ""
        },
        {
            "title": "清平乐",
            "content": "灵心暗属。髻垒黄金粟。寂静虚堂情不足。微步徘徊山麓。蕊珠宫里新妆。生香全似瑶芳。应为莺花留恋，人间暂歇鸾凤。",
            "comment": ""
        },
        {
            "title": "木兰花慢",
            "content": "平生花恨少，又那得、酒中愁。自禅板停参，蒲团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封侯。优游。取次凝眸。春浩浩、思悠悠。爱万木欣荣，幽泉流注，好鸟勾舟，感生生、自然造化，玩吾心、此外复何求。应有知音共赏，定当一语相投。",
            "comment": ""
        },
        {
            "title": "杏花天",
            "content": "当年悔我抛生计。趁升斗、蛮乡远地。谁知事向无心起。回首邯郸梦里。风雪满□□□□。最好处、吴头楚尾。青山本是强人意。更时见、梅花助美。",
            "comment": ""
        },
        {
            "title": "谒金门",
            "content": "花满树。两个黄鹂相语。恰似碧城双玉女。对歌还对舞。可惜娟娟楚楚。同伴彩云归去。居士心如泥上絮。那能无恨处。",
            "comment": ""
        },
        {
            "title": "满江红",
            "content": "惨惨枯梢，初疑似、真酥点滴。见深红蒂萼，方认早梅消息。粉艳牵连春意动，冰姿照映霜华白。伴苍松、修竹似幽人，相寻觅。香远近，枝南北。幽涧畔，疏篱侧。便佣儿贩妇，也知怜惜。渭水渔翁方入社，西湖处士成陈迹。爱平生、炯炯岁寒心，无今昔。",
            "comment": ""
        },
        {
            "title": "菩萨蛮",
            "content": "岭猿啸罢千山碧。小庵虚室团团白。庵在小山头。从来少客游。道人方打坐。举袖来迎我。问我此来因。拈花与道人。",
            "comment": ""
        },
        {
            "title": "蝶恋花",
            "content": "天色沈沈云色赭。风扰阴寒，浩荡吹平野。万斛珠玑天弃舍。长空撒下鸣鸳瓦。玉女凝愁金阕下。褪粉残妆，和泪轻挥洒。欲降尘凡飙驭驾。翩翩白凤先来也。",
            "comment": ""
        },
        {
            "title": "谒金门",
            "content": "嗟久客。又见他乡寒食。流水断桥春寂寂。孤村烟火息。白去红飞无迹。千树总成新碧。醉里伤春愁似织。东风欺酒力。",
            "comment": ""
        },
        {
            "title": "满江红",
            "content": "雪压山颓，谁撒下、琼花玉蕊。寒气凛、沈沈天籁，望迷千里。群雀耐寒枯树顶，扁舟独钓平沙觜。把江南、图画展开看，都难比。台榭远、登临喜。楼阁上，歌声起。赏时光，居士独怜愁底。安得四方寒畯彦，归吾广厦千间里。但今生、此愿得从心，心休矣。",
            "comment": ""
        },
        {
            "title": "瑞鹧鸪",
            "content": "几时芟棘翦蒿蓬。付我天然地一弓。乔木茂林森耸耸，遥岑叠嶂碧重重。水心台榭超尘表，楼上乾坤跨域中。黄鹤巴陵千古事，那知不是此衰翁。",
            "comment": ""
        },
        {
            "title": "渔家傲",
            "content": "闻道西洲梅已放。几时乘兴同寻访。稚子携壶翁策杖。徐徐往。青山绿水皆堪赏。满月当空川晃晃。却呼艇子遥双桨。几阵浓香新酝酿。波溶漾。宛然身在西湖上。",
            "comment": ""
        },
        {
            "title": "瑞鹤仙",
            "content": "人生如意少。谁得似仙翁，身名俱好。亨衢腾踏早。驾双旌五马，便居蓬岛。闽山蜀道。秉玉节、油幢屡到。号当今、有脚阳春，处处变愁成笑。尤妙。晚陪论道。密赞调元，虎符重剖。去劳自保。奉香火、归来了。见煌煌甲第，两两龙驹，绿鬓朱颜未到。是平生、种德阴功，自天有报。",
            "comment": ""
        },
        {
            "title": "临江仙",
            "content": "忽忆裴公台上去，远空秋气棱棱。万山一水秀还明。此时三楚客，何意续骚经。爱竹子犹参杖履，能诗候喜同登。赓酬不尽古今情。清风生白尘，侧月照疏星。",
            "comment": ""
        },
        {
            "title": "好事近",
            "content": "风景好樵川，郭外三洲烟渚。过尽古今清逸，奈天公不与。地灵人意会符同，留待烟霞侣。一棹轻舟开岸，弄滩声风雨。",
            "comment": ""
        },
        {
            "title": "渔家傲",
            "content": "特为梅花来渭水。有人折得横梢至。粉毖香悭春意未。多应是。江南信息争先寄。水绿山青风日美。此时正惬幽人意。驱使风光佳句里。□满纸。却将旧日诗词比。",
            "comment": ""
        },
        {
            "title": "谒金门",
            "content": "芳信拆。漏泄东君消息。帝殿宝炉烟未熄。龙香飘片白。点缀枯梢的皪。疏影摇荡寒碧。指与纤纤教自摘。枝横云鬓侧。",
            "comment": ""
        },
        {
            "title": "满江红",
            "content": "忆惜西来，春已暮、馀寒犹力。正迤逦、登山临水，未磋行役。云笈偶寻高士传，桃川又访秦人迹。向此时、游宦兴阑珊，归无策。归计定，归心追。惊换岁，犹为客。还怅望、家山千里，迥无消息。□□不堪泥路远，烟林赖有梅花白。为孤芳、领略岁寒情，谁人识。",
            "comment": ""
        },
        {
            "title": "木兰花慢",
            "content": "对轩辕古镜，照华发、短刁骚。念壮岁心情，平生志气，可笑徒劳。云中谩夸魏尚，请休论、定远说班超。总是黄粱一梦，怎如尘外逍遥。蛮徭。洞入云宵。算无分、到仙曹。愿归隐闽山，来临渭水，葺个云巢。楼居共、真仙伴侣，又有时、混迹入渔樵。且恁随缘玩世，帝乡路觉迢迢。",
            "comment": ""
        },
        {
            "title": "满江红",
            "content": "拍碎红牙，一声上、梁尘暗落。纨扇掩、雏莺叶下，巧呈绰约。字字只愁郎幸浅，声声似怨年华薄。坐中人、相顾感幽怀，添萧索。歌暂阕，杯交错。人又去，情怀沪。那堪听风雨，渭城吹角。去去已离闽岭路，行行渐近滕王阁。便无情、山海会相逢，坚心著。",
            "comment": ""
        },
        {
            "title": "满江红",
            "content": "往事千端，都销道、衰翁宦拙。今会得、人情物态，尽皆休说。广厦尽堪舒笑傲，层楼又见凌空阔。试闲思、画戟比衡门，谁优劣。尘里事，无休歇。楼上事、真奇绝。有一川虚旷，万山环列。识破古今如旦暮，肯将物我刚分别。愿时时、与客坐楼心，谈风月。",
            "comment": ""
        },
        {
            "title": "谒金门",
            "content": "春又过。那更雨摧风挫。留得浅红三两朵。竹梢烟雾锁。把酒对花危坐。多病多愁都可。舞蝶游蜂迷道左。惜春忙似我。",
            "comment": ""
        },
        {
            "title": "浣溪沙",
            "content": "浅著铅华素净妆。翩跹翠袖拂云裳。傍人作意捧金觞。曲度清悲云冉冉，花飞零乱月茫茫。梦回人去似高唐。",
            "comment": ""
        },
        {
            "title": "满江红",
            "content": "墙下松筠，并手种、花窠尽著。试屈指、一年前事，恍然如昨。繁杏新荷春夏景，疏梅细菊秋冬约。渭川翁、随分小生涯，些官爵。分物我，争强弱。都作梦，谁先觉。好一条平路，是人迷却。斑鬓已灰心里事，瘦滕谩卦瓢中药。愿当今、四海九州人，同欢乐。",
            "comment": ""
        }
    ]
}