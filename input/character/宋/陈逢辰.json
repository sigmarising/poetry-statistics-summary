{
    "dynasty": "宋",
    "author": "陈逢辰",
    "poems": [
        {
            "title": "题九锁山",
            "content": "九山互锁碧烟深，路转花香恼客吟。归鹤带云回谷口，潜蛟飞雪喷亭心。洞中无计寻芝鼠，箬底犹闻捣药禽。莫欢仙凡几尘隔，菊花岩畔是知音。",
            "comment": ""
        },
        {
            "title": "西江月",
            "content": "杨柳雪融滞雨，酴醿玉软欺风。飞英簌簌扣调栊。残蝶归来粉重。罨画扇题尘掩，绣花纱带寒笼。送春先自费啼红。更结疏云秋梦。",
            "comment": ""
        },
        {
            "title": "乌夜啼",
            "content": "月痕未到朱扉。送郎时。暗里一汪儿泪、没人知。搵不住。收不聚。被风吹。吹作一天愁雨、损花枝。",
            "comment": ""
        }
    ]
}