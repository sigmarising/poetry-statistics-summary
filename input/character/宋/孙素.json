{
    "dynasty": "宋",
    "author": "孙素",
    "poems": [
        {
            "title": "徐孺子读书台分得高字",
            "content": "吾爱徐聘君，沈冥乃人豪。诸贤搆党祸，皎皎云鸿毛。璋生读何书，身隐名难逃。故宅照湖水，荒坟翳城蒿。焉知此山中，突兀书堂高。",
            "comment": ""
        },
        {
            "title": "故文定墨池分得风字",
            "content": "吾爱胡夫子，抱道来逃空。岂伊桃花源，有此山泉蒙。奏疏沥肝胆，春秋开盲聋。当年起草处，想见临池工。愿为池上草，永怀君子风。",
            "comment": ""
        }
    ]
}