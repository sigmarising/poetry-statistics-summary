{
    "dynasty": "宋",
    "author": "赵祯",
    "poems": [
        {
            "title": "合宫歌",
            "content": "缵重明。端拱保凝命。广大孝休德，永锡四海有庆。觚坛寓礼正典名。幔室雅奏，彩仗崇制定。五位仿古甚盛。蒿宫光符辰星。高秋嘉时款芎灵。交累圣。上下来顾，寅畏歆纯诚。三阶平。金气肃，转和景。翠葆御双观，巽风兑泽布令。脂茶剗荡墨索清。远迩向附，动植咸遂性。表里穆悦，庶政醇醲，熙然胥庭。唐舜华封祝，如南山寿永。愿今广怀宁延，昌基扃。",
            "comment": ""
        }
    ]
}