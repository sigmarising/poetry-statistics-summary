{
    "dynasty": "宋",
    "author": "颜博文",
    "poems": [
        {
            "title": "西江月",
            "content": "草草书传锦字，厌厌梦绕梅花。海山无计驻星槎。肠断芭蕉影下。缺月旧时庭院，飞云到处人家。而今赢得鬓先华。说著多情已怕。",
            "comment": ""
        },
        {
            "title": "品令",
            "content": "夜萧索。侧耳听、清海楼头吹角。停归棹、不觉重门闭，恨只恨、暮潮落。偷想红啼绿怨，道我真个情薄。纱窗外、厌厌新月上，也应则、睡不著。",
            "comment": ""
        }
    ]
}