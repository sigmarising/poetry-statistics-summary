{
    "dynasty": "宋",
    "author": "释惠琏",
    "poems": [
        {
            "title": "书粢上人庵",
            "content": "雨馀野禽声断续，清阴碧流绕茅屋。道人乞食晚未归，独向残阳淡云木。",
            "comment": ""
        },
        {
            "title": "句",
            "content": "瘦倚疏篁半出墙。",
            "comment": ""
        },
        {
            "title": "客愁",
            "content": "向来春兴自不浅，老去客愁还复深。半夜蜀禽呼梦破，柳风桃雨总关心。",
            "comment": ""
        },
        {
            "title": "野月",
            "content": "野月今宵满，小庭人共瞻。却愁人去后，残魄独窥檐。",
            "comment": ""
        },
        {
            "title": "别赵莘老",
            "content": "十里青山照眼，一篷疏雨催诗。记取江边作别，烟村梅子黄时。",
            "comment": ""
        },
        {
            "title": "舟行寒江曲港",
            "content": "扬帆出浦又入浦，转盼顺风还逆风。芦叶萧萧两岸合，蓼花细细一川红。鸥兼野鹜冲行棹，浪挟汀沙打卧篷。行李向来吾自决，漫将晴雨问渔翁。",
            "comment": ""
        },
        {
            "title": "古意",
            "content": "杏花枝头蛱蝶飞，似郎游冶忘归时。杏花落尽蛱蝶去，郎不归来向底嬉。",
            "comment": ""
        },
        {
            "title": "多雨",
            "content": "尽道春多雨，伤摧花易空。不知春态度，尤在雨阴中。",
            "comment": ""
        },
        {
            "title": "梅花",
            "content": "梦断笛悲风渚，吹兰月淡烟村。空想暗香靓色，难招口口口魂。",
            "comment": ""
        }
    ]
}