{
    "dynasty": "宋",
    "author": "汤汉",
    "poems": [
        {
            "title": "题灵鹫四首",
            "content": "南涧静者徒，小试扶颠手。期毕栋宇工，拂衣入岩岫。",
            "comment": ""
        },
        {
            "title": "宿孔野云丹房",
            "content": "天师炼丹时，丹鼎见龙虎。丹成天师去，龙虎名万古。溪深松杪风，山明夜来雨。雨后丹凤鸣，风前黄鹄举。",
            "comment": ""
        },
        {
            "title": "题灵鹫四首",
            "content": "灵鹫古道场，摄乎大国间。一日忽翚飞，四雇无靦颜。",
            "comment": ""
        },
        {
            "title": "题灵鹫四首",
            "content": "问禅去灵隐，听讲去天竺。还有无求人，来寻灵鹫宿。",
            "comment": ""
        },
        {
            "title": "赠久轩提刑江东二首",
            "content": "向来廷静伟堂堂，不负西山与紫阳。尽道拾遗当召黯，不应甭诏久烦滂。真儒事业谁能测，忧国忠纯不谩狂。一上蓬莱盾云海，细毡归去论虞唐。",
            "comment": ""
        },
        {
            "title": "赠久轩提刑江东二首",
            "content": "江右皇华朔浙东，按行特地到山中。柴门忽有高轩过，衰俗久无前辈风。嵩岳气是摇消长，祝融开霁鬼神通。荒崖绝谷留光彩，长使人怀太极翁。",
            "comment": ""
        },
        {
            "title": "寄刘后村",
            "content": "唐朝空自贵宏词，科目何尝得退之。掌制徒闻夸子厚，残篇仅见命敦诗。堪嗟实录无完传，太息淮西有后碑。寄语莆田紫薇老，文章盖世例如斯。",
            "comment": ""
        },
        {
            "title": "自儆",
            "content": "春秋责备贤者，造物计校好人。一点莫留余滓，十分成就全身。",
            "comment": ""
        },
        {
            "title": "观鱼亭",
            "content": "有亭翼然山之阿，源头活水养鱼多。云山四面如画图，金梭上下光相摩。池上木深阴翳地，池下荷生香扑鼻。携酒邀朋池上观，圉圉洋洋真得意。咄，东海鲤，南溟鱼，自信时人莫浅窥，神灵岂是池中物。变化成龙会有期，一朝烜赫雷声壮。翻身直透三层浪，扬鬐鼓鬣横千丈。",
            "comment": ""
        },
        {
            "title": "题灵鹫四首",
            "content": "引泉已成沼，对石宜破窗。他年涧上桥，为子书春淙。",
            "comment": ""
        }
    ]
}