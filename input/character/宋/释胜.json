{
    "dynasty": "宋",
    "author": "释胜",
    "poems": [
        {
            "title": "颂古七首",
            "content": "借路经过无面目，因邪打正有拳头。衲僧门下无干涉，徒用精金换得鍮。",
            "comment": ""
        },
        {
            "title": "颂古七首",
            "content": "汉祖拜将务决胜，非韩谁敢当兹任。赤幡高竖化城降，星在盘兮不在秤。",
            "comment": ""
        },
        {
            "title": "颂古二十四首",
            "content": "摩天鸩鸟九头毒，护世那吒八臂长。水自竹边流出冷，风从花里过来香。",
            "comment": ""
        },
        {
            "title": "偈二首",
            "content": "护生须是杀，杀尽始安居。会得个中意，分明在半途。",
            "comment": ""
        },
        {
            "title": "颂古二十四首",
            "content": "展事无回互，投机通一线。洞山无眼筋，入地狱如箭。",
            "comment": ""
        },
        {
            "title": "颂古二十四首",
            "content": "披蓑侧笠千峰上，引水浇蔬五老前。中有瓜田难纳履，睦州倒退在傍边。",
            "comment": ""
        },
        {
            "title": "颂古二十四首",
            "content": "一个铁额铜头，一人三头六臂。二俱借人鼻孔，却与洞山出气。",
            "comment": ""
        },
        {
            "title": "颂古二十四首",
            "content": "鸡作苍鹰拏鳖鼻，鸭为金翅作狞龙。空王以此垂洪范，锦上铺花知几重。",
            "comment": ""
        },
        {
            "title": "颂古二十四首",
            "content": "就身打劫壮吾曹，唤得贤侯智眼高，忿色不知何处去，珠回玉转透云袍。",
            "comment": ""
        },
        {
            "title": "颂古二十四首",
            "content": "陆亘回珠转玉，南泉换斗移星。花阴满地日午，梦觉流莺一声。",
            "comment": ""
        },
        {
            "title": "颂古二十四首",
            "content": "问端如箭透垣墙，赖值灵云手段长。骏马蹇驴皆控勒，鞭教战胜出沙场。",
            "comment": ""
        },
        {
            "title": "颂古二十四首",
            "content": "先祖滔滔无固必，后人悱悱有雌雄。巨灵抬手无多子，分破华山千万重。",
            "comment": ""
        },
        {
            "title": "颂古二十四首",
            "content": "铁馅价难穷，谁知屈味浓。法幢光祖域，正董在胸中。",
            "comment": ""
        },
        {
            "title": "颂古二十四首",
            "content": "太孤太赊日杲杲，璞玉浑金恶种草。无负平生雪此冤，不如一阵香风扫。",
            "comment": ""
        },
        {
            "title": "颂古七首",
            "content": "脚踏清波分华岳，手擎红日转重云。徒劳谩费干戈力，究竟还归有道君。",
            "comment": ""
        },
        {
            "title": "颂古二十四首",
            "content": "无业何太切，白云何太孤。胡须将谓赤，更有赤须胡。",
            "comment": ""
        },
        {
            "title": "颂古七首",
            "content": "藤萝荆棘离离草，枯树无退还不倒。败叶知他叠几重，不消一阵秋风扫。",
            "comment": ""
        },
        {
            "title": "颂古二十四首",
            "content": "南泉王老太无端，却逐盐官作乐官。西祖令严行禁止，免他禅会错欣欢。",
            "comment": ""
        },
        {
            "title": "颂古二十四首",
            "content": "佛法无情报尔曹，忽生忽杀在吹毛。若教韩信得妙诀，自是深明防汉高。",
            "comment": ""
        },
        {
            "title": "颂古七首",
            "content": "无量妙义皆周匝，旋乾转坤为一合。当阳横按笑中刀，犹欠顶门上一踏。",
            "comment": ""
        },
        {
            "title": "颂古二十四首",
            "content": "握七星刀寻作者，倒司农印对冤雠。当阳一句分宾主，九曲黄河水逆流。",
            "comment": ""
        },
        {
            "title": "颂古二十四首",
            "content": "有喝端如探竿草，无师血脉通红线。当阳不识李将军，徒学穿杨一枝箭。",
            "comment": ""
        },
        {
            "title": "颂古二十四首",
            "content": "猫全食血功，虎备起尸杀。无奈阿舅何，不传上树诀。",
            "comment": ""
        },
        {
            "title": "颂古二十四首",
            "content": "驱耕夫牛照即用，夺饥人食用即照。不得同参把手行，安知袖里有穿窍。",
            "comment": ""
        },
        {
            "title": "颂古七首",
            "content": "乙己大人丘，丛林为冠雠。利牙如剑戟，生杀有来由。",
            "comment": ""
        },
        {
            "title": "颂古二十四首",
            "content": "心佛物兮俱不是，坐断舌头除药忌。横拈倒用总由他，活捉魔群穿却鼻。",
            "comment": ""
        },
        {
            "title": "颂古二十四首",
            "content": "剜心剖腹继传灯，鬼面神头打葛藤。杰出诸方无等匹，也知只是赴斋僧。",
            "comment": ""
        },
        {
            "title": "颂古二十四首",
            "content": "师子窟中师子儿，逸群游玩海珠玑。沩山呼索浑无窍，有理难伸穿得奇。",
            "comment": ""
        },
        {
            "title": "颂古七首",
            "content": "许由临岸洗耳，巢父不饮牛水。侍者亲入帝乡，赵州只在草里。",
            "comment": ""
        },
        {
            "title": "偈二首",
            "content": "即心即佛几人知，立雪齐腰只得皮。四海浪平龙玩宝，尽他蝼蚁撼须弥。",
            "comment": ""
        },
        {
            "title": "颂古二十四首",
            "content": "开口便见胆，工夫傲东鲁。昔於豆子山，也解打瓦鼓。",
            "comment": ""
        },
        {
            "title": "颂古二十四首",
            "content": "行者失却眼，南泉破却锅。满堂僧不厌，一个俗人多。",
            "comment": ""
        }
    ]
}