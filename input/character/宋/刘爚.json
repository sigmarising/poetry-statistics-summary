{
    "dynasty": "宋",
    "author": "刘爚",
    "poems": [
        {
            "title": "仙学堂",
            "content": "苍崖閟仙馆，时有读书声。余韵出云表，冷冷清风生。从之不可得，怅望伤我情。",
            "comment": ""
        },
        {
            "title": "刘寺即事",
            "content": "不到兹山二十年，岂知重见旧山川。烟深虽不见湖水，且看长空万里天。",
            "comment": ""
        },
        {
            "title": "上陈县尹",
            "content": "旧尹龚熊负令名，至今天日共清明。案头未有人称屈，村里全无吏敢行。满院茶香敲句稳，一帘花影韵琴清。后之学者谁其似，双说陈公政有声。",
            "comment": ""
        },
        {
            "title": "过偏岭",
            "content": "山行千里如井底，仰视但见山头烟。今朝过岭一纵目，无穷平野无穷天。",
            "comment": ""
        },
        {
            "title": "句",
            "content": "云影犹带湿，日光初漏明。",
            "comment": ""
        },
        {
            "title": "挽蔡西山先生",
            "content": "知君婴世患，垂白窜南方。四海皆称屈，群儿苦中伤。天资随世殒，遗恨与天长。但诵箕山曲，招魂葬故乡。",
            "comment": ""
        }
    ]
}