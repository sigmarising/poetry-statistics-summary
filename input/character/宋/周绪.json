{
    "dynasty": "宋",
    "author": "周绪",
    "poems": [
        {
            "title": "水帘泉",
            "content": "群峰峨峨冲北极，一水如帘泻层碧。岳神自古不许卷，留在眼前蒙怪石。彩霞倒影朝为缘，缺月遥挂当幽夕。蜚惟只助小山景，却入民田作膏泽。",
            "comment": ""
        },
        {
            "title": "书事",
            "content": "北客乐驰驱，髀肉浑不生。轻风入马蹄，一瞬万里平。朝发长安都，暮抵受降城。阴山闻鬼哭，征人昼夜行。黄尘虽染衣，紫翠堪夺睛。男儿平生游，壮志多屡惊。刑楚岂不佳，舟楫非吾情。休夸鱼稻乡，莫恋烟波清。幸能脱毛锥，侧听匣中鸣。",
            "comment": ""
        }
    ]
}