{
    "dynasty": "宋",
    "author": "石安期",
    "poems": [
        {
            "title": "白鹤台",
            "content": "白鹤不来云亦孤，青山长在树荣枯。应随道士青霞客，得到仙人白玉壶。蜀岭秋风鸣寂历，缑山明月下虚无。稻粱不逐群鸡乐，眇眇高情未易呼。",
            "comment": ""
        },
        {
            "title": "白云庵",
            "content": "白云寂寂水潺潺，云出无心水自闲。云水不知人换世，至今依旧满溪山。",
            "comment": ""
        },
        {
            "title": "邛州西湖",
            "content": "先生宴坐西湖曲，水上青山削寒玉。日光浮动山影来，酿作一壶春酒绿。",
            "comment": ""
        }
    ]
}