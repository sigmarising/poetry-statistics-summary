{
    "dynasty": "宋",
    "author": "林自然",
    "poems": [
        {
            "title": "歌",
            "content": "访古老洞天，撞见神仙饮三杯。复三杯，又三杯，不觉醺醺醉。回头看人间，身在青烟外。",
            "comment": ""
        },
        {
            "title": "酹江月/念奴娇",
            "content": "凿开混沌，见钱塘南控、长江凝碧。今古词人图此景，谁解推原端的。岁去年来，日庚月甲，因甚无差忒。如今说破，要知天地来历。道散有一强名，五行颠倒，互列乾坤历。坎水逆流朝丙户，随月盈亏消息。气到中秋，金能生水，倍涌千重雪。神仙妙用，与潮没个差别。",
            "comment": ""
        },
        {
            "title": "西江月",
            "content": "二十馀年访道，经游万水千山。明师未遇肯安闲。几度拈香一瓣。幸遇至人说破，虚无妙用循环。工夫只在片时间。遍体神光灿烂。",
            "comment": ""
        }
    ]
}