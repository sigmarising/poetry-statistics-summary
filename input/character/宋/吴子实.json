{
    "dynasty": "宋",
    "author": "吴子实",
    "poems": [
        {
            "title": "题张获轩诗卷",
            "content": "句法亲传得，江湖老获轩。推敲深得趣，穷达可曾论。好爵无三字，清名有五言。还知绮奇处，难弟复难昆。",
            "comment": ""
        },
        {
            "title": "舟行即事",
            "content": "烟暗前村树欲无，草簑篛笠一翁渔。无端风伯吹斜雨，湿却蓬窗数册书。",
            "comment": ""
        },
        {
            "title": "题张获轩诗卷",
            "content": "中兴逾百载，独有放翁诗。豪出谪仙右，妙惟工部知。镜湖归老日，剑阁入军时。英气今何在，九原千古悲。",
            "comment": ""
        }
    ]
}