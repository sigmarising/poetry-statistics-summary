{
    "dynasty": "宋",
    "author": "彭齐",
    "poems": [
        {
            "title": "献南丰宰",
            "content": "昨夜黄斑入县来，分明踪迹印苍苔。几多道德躯难去，些子猪羊引便来。令尹声声言有过，录公□□道无灾。思量也解开东阁，留取头蹄设秀才。",
            "comment": ""
        },
        {
            "title": "寒食忆江南",
            "content": "四度逢寒食，江南身未还。二亲青草冢，三月子规山。榆柳藏新火，松揪病故关。东风两行泪，原上夕阳间。",
            "comment": ""
        },
        {
            "title": "酒旗",
            "content": "太平天子束戈矛，惟许青旗在酒楼。我有百瓢元帅量，使君酣战客中愁。",
            "comment": ""
        }
    ]
}