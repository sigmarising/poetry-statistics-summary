{
    "dynasty": "宋",
    "author": "蔡幼学",
    "poems": [
        {
            "title": "月夜赠项子谦",
            "content": "月色净加水，奈此清兴何。谁人当领此，隔屋呼项佗。驾言先我出，追随费经过。履声适相逢，欢然甜亭茶。乾坤何浩荡，水月光相磨。醉归巷无人，群儿自前呵。",
            "comment": ""
        },
        {
            "title": "和林择这齐山韵",
            "content": "褰裳涉秋浦，散策上齐山。盼往谢尘嚣，瞻新得层峦。万象翕呈露，跬步不可间。下巧瞰坤轴，高奇仰天剜。硿矼禹所穴，巀嶭秦开关。始探困伛偻，徐行快平宽。斩凤扣危避，登虬俯澄湾。突然出鳌北，但见江漫漫。匪物激愚懦，且以计群顽。",
            "comment": ""
        },
        {
            "title": "田园",
            "content": "野水萍无主，清风草自香。庭阴新似染，物色去如忙。岩树鱼依绿，畦花蝶斩黄。家园向来梦，静数四年强。",
            "comment": ""
        },
        {
            "title": "早至湖心小园",
            "content": "凉月在木末，我行出林坰。林坰何所事，爱此朝气清。池荇浥风露，洒洒醉梦醒。来离俯清泚，相照脸色頳。悠然到瓜田，钩蔓亦轩腾。万物咸得宜，吾生亦何营。",
            "comment": ""
        },
        {
            "title": "浮家",
            "content": "春风扫积素，春雨涨新彩。再行适良愿，及此嘉致足。溪桃绽腮红，溪柳起肤粟。万物欣向荣，吾生亦从欲。浮家信所之，欢意到僮仆。行乐人有言，未省我心曲。忆昔西湖春，安舆探芳谷。彩舫漾晴漪，名园玩清缛。星郎引群雏，戏舞衣裻裻。归来夜未央，清话屡更烛。只今天一涯，把酒远相属。富贵竟何时，一官乃羁束。法喜闻我言，低回若惊辱。一笑强相酬，归装宜早促。",
            "comment": ""
        },
        {
            "title": "好事近",
            "content": "日日惜春残，春去更无明日。拟把醉同春住，又醒来岑寂。明年不怕不逢春，娇春怕无力。待向灯前休睡，与留连今夕。",
            "comment": ""
        },
        {
            "title": "晚泊",
            "content": "落日维舟处，沙头望眼平。牛羊分陇下，灯火隔林明。人散村墟静，溪寒风浪生。渔翁醉眠稳，小艇任斜横。",
            "comment": ""
        }
    ]
}