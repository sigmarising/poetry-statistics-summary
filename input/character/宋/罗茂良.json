{
    "dynasty": "宋",
    "author": "罗茂良",
    "poems": [
        {
            "title": "送曾云巢被召",
            "content": "泰华山人上赤墀，上嗟安在见何迟。老於尚父投竿日，少似辕生对策时。怨鹤惊猿辞旧隐，鞭鸾笞凤总新知。早陈经国平边策，归领云巢旧住持。",
            "comment": ""
        },
        {
            "title": "送胡季昭二首",
            "content": "好读床头易一编，盈虚消息总天然。峥嵘齿颊皆冰雪，肯怕炎言有瘴烟。",
            "comment": ""
        },
        {
            "title": "送胡季昭二首",
            "content": "频寄书回洗我愁，莫言无雁到南州。长相思外加餐饭，计取承君旧话头。",
            "comment": ""
        }
    ]
}