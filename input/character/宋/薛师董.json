{
    "dynasty": "宋",
    "author": "薛师董",
    "poems": [
        {
            "title": "题金陵杂兴诗后八首",
            "content": "方泉周四半生痴，语辄惊人不自奇。渠句却题君集后，要寻梨木共传之。",
            "comment": ""
        },
        {
            "title": "秋风",
            "content": "秋风有落枝，天籁动埙篪。鼓角山河壮，襟怀岁月迟。阮生狂一啸，汉武老多悲。虽有秦歌激，终堪理钓丝。",
            "comment": ""
        },
        {
            "title": "题金陵杂兴诗后八首",
            "content": "舒王不让杜樊川，二十八字今断弦。可怪苏郎呈好手，剪花排锦蒋山前。",
            "comment": ""
        },
        {
            "title": "题金陵杂兴诗后八首",
            "content": "交朋存没八篇诗，自恨认心独觉迟。也记涌金门外别，不蒙登赏忽相思。",
            "comment": ""
        },
        {
            "title": "酬外湖楼诗",
            "content": "小雨润蔬荚，凉风展梧影。云连沙际白，天开数峰净。湖楼百尺高，坐觉秋日永。宽锄十亩园，余事一笑领。荷枯水却清，桂晚霜未冷。谁能悲寒螀，聊忻小蛙黾。饱客新荳菹，驾我双舴艋。放浪诚有道，居然惜俄顷。",
            "comment": ""
        },
        {
            "title": "题金陵杂兴诗后八首",
            "content": "扫阶杨柳败荷风，春名秋初下观中。两度不能吟一句，愧君且说事匆匆。",
            "comment": ""
        },
        {
            "title": "后秋风",
            "content": "去年病后咏秋风，今日秋风病里逢。好句不曾书落叶，孤灯长自守鸣蛩。故人音问天来远，茅舍光阴睡正浓。江上白鸥忙胜我，衔鱼引子与潮冲。",
            "comment": ""
        },
        {
            "title": "题金陵杂兴诗后八首",
            "content": "定林草木也风骚，曾睡山中听桔槔。春十江湖八年事，空肠只忆吃丝糕。",
            "comment": ""
        },
        {
            "title": "题金陵杂兴诗后八首",
            "content": "散尽浮军换铁缗，香烟何处不氤氲。苏郎非是谀人者，今日真成说古人。",
            "comment": ""
        },
        {
            "title": "题金陵杂兴诗后八首",
            "content": "尊嘉堂上崔巍老，制阃新开欲辟吾。又约来游游不得，风流输与五云苏。",
            "comment": ""
        },
        {
            "title": "题金陵杂兴诗后八首",
            "content": "刘郎之后更苏郎，不枉随人入建康。秦水钟山几相识，前年忽识好文章。",
            "comment": ""
        }
    ]
}