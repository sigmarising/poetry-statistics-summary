{
    "dynasty": "宋",
    "author": "周惠",
    "poems": [
        {
            "title": "油溪岭",
            "content": "油溪何淼漫，油岭复巑屼。白日蛇龙起，青林虎豹抟。乾坤谁设险，登陟壮遐观。刀剑今牛犊，须知帝德宽。",
            "comment": ""
        },
        {
            "title": "风井",
            "content": "寰中风穴不一处，斯井乳化能伏流。暗接高源常秘惜，不离陌路自清幽。土囊空艳高人赋，水品难逢处土收，宴坐岩头默斟取，清凉此意与谁谋。",
            "comment": ""
        },
        {
            "title": "萧岩",
            "content": "万里藏云境界宽，仙源江上起峰峦。莺啼翠柳三春暖，松隐清风六月寒。飞雁忽惊天柱过，蛰龙犹向石潭蟠。宦游争道兹岩好，林下何曾得共欢。",
            "comment": ""
        }
    ]
}