{
    "dynasty": "宋",
    "author": "谢枋得",
    "poems": [
        {
            "title": "谢刘纯父惠木绵布",
            "content": "嘉树种木绵，天何厚八闽。厥土不宜桑，蚕事殊艰辛。木绵收千株，八口不忧贫。江东易此种，亦可致富殷。奈何来瘴疠，或者畏苍旻。吾知饶信间，蚕月如岐邠。儿童皆衣帛，岂但奉老亲。妇女贱罗绮，卖丝买金银。角齿不兼与，天道期平均。所以木绵值利，不畀江东人。避秦衣木叶，矧肯羞悬鹑。天下有元德，孔融愿卜邻。绨袍望不及，共裘志自仁，物意皆可珍。洁白如雪积，丽密过绵纯。羔缝不足贵，狐腋难拟伦。絺纩皆作贡，此物不荐陈。岂非神禹意，隐匿遗小民。诗多草木名，笺疏欲谆谆。国家无楚越，欲识固无因。剪裁为大裘，穷冬胜三春。拜嘉重感激，触物尤酸辛。吁嗟彼寒谷，邹律今不神。三宫坐穹庐，雨雪或十旬。安得遗此惠，飞到君王身。塞上寒堕指，挟纩谁为温。人各赐两端，费银二万斤。大军四十万，谈笑却胡尘。感君道义交，何异骨肉亲。可与知者道，众人笑且嗔。玉案未能报，琼琚情则真。春秋二百年，币交几君臣。季札有赠限，",
            "comment": ""
        },
        {
            "title": "春日闻杜宇",
            "content": "杜鹃日日劝人归，一片归心谁得知。望帝有神如可问，谓予何日是归期。",
            "comment": ""
        },
        {
            "title": "元旦阻雨二首",
            "content": "洪钧一转岁开端，草木群生亦喜欢。安得明年此时节，江东重睹旧衣冠。",
            "comment": ""
        },
        {
            "title": "代上张经历",
            "content": "中原自古多豪杰，晋国尤多贤大夫。学问断无虚议论，功名须有大规模。臂间弓矢真良将，舌底诗书笑腐儒。自恨两贤相识晚，不妨杯酒恣歌呼。",
            "comment": ""
        },
        {
            "title": "书林十景诗",
            "content": "巍巍文笔光书林，插空几地皆天成。尖斋不假云烟敛，圆健何劳雨露深。椽墨太阿窥小丑，书天不动龙蛇走。何用蒙恬制作工，五色光芒焕星斗。",
            "comment": ""
        },
        {
            "title": "书林十景诗",
            "content": "岱嶂吞吐云烟迷，山川独胜东南奇。银河倒泻风雨急，玉龙交战冰霜飞。巨流溅石驾空谷，仰望斯须突起粟。西湖不羡冷泉亭，爽利可人清兴足。",
            "comment": ""
        },
        {
            "title": "窗间戏题",
            "content": "云在青山自往还，鹤穿云外上青天。云来鹤去不相试，两个无心莫结缘。",
            "comment": ""
        },
        {
            "title": "谢人冬至送鸭酒",
            "content": "阳复且闭关，万物畏坤含。双凫飞天外，鹜食何贪婪。儒道又一泰，十年乱愈餤。谁家读书堂，庭阶无青藫。此时谈时书，莲经提鱼篮。平生太玄文，知者无一谭。之子爱野鹜，骥驹舞两骖。厚颜酒食馔，不猎县鹑鹌。寒威甚毒矢，三杯胜七{左金右函}。烂碎寻梅花，登峰吾尚堪。",
            "comment": ""
        },
        {
            "title": "赠宋相士",
            "content": "堕甑看无益，乘轩计亦疏。忍贫吾自解，过论子姑徐。但得耆而艾，饱观诗与书。时乎一杯酒，此外尽从渠。",
            "comment": ""
        },
        {
            "title": "题龟峰",
            "content": "三十二峰峰最高，脚踏高处真人豪。远观灵山一{倍亻换山}嵝，俯视彭蠡无波涛。眼明始见沧海阔，心閒却怜人世劳。后百千年谁独立，万古一览皆秋毫。",
            "comment": ""
        },
        {
            "title": "思亲五首",
            "content": "九十萱亲天下稀，人无容力荷天慈。衣冠礼乐江东聚，此是痴儿奉母时。",
            "comment": ""
        },
        {
            "title": "谢惠椒酱等物",
            "content": "堇荼易地味不甘，姜桂到老性愈辣。人言申椒能变化，我见苾芬终不灭。古来郊庙荐德馨，此物气味通神明。开口一笑露眼睛，望君点化佛先成。",
            "comment": ""
        },
        {
            "title": "句",
            "content": "要知今日谢枋得，便是当年许月卿。",
            "comment": ""
        },
        {
            "title": "赠儒医陈西岩",
            "content": "猪苓桔梗最为奇，药笼书囊用有诗。莫把眼前穷达论，要知良相即良医。",
            "comment": ""
        },
        {
            "title": "谢送夏衣",
            "content": "南州久客困炎歊，汗浥春衫上白毛。细葛含风常着看，此情犹胜旧绨袍。",
            "comment": ""
        },
        {
            "title": "挂冠",
            "content": "玉皇殿下卸恩袍，羞见冥鸿惜羽毛。天地有心扶社稷，朝廷无意得英豪。早知骨鲠撄时忌，何似山林道迹高。次第秋风到兰菊，归家痛饮读离骚。",
            "comment": ""
        },
        {
            "title": "题东观壁",
            "content": "观外好看船往回，观中几度见桃开。常瞻紫气青牛去，又带白云黄鹤来。天地无情搔短发，古今多变付残杯。醉中尚有醒时眼，不信玉山人可推。",
            "comment": ""
        },
        {
            "title": "思亲五首",
            "content": "九十萱亲天下稀，十年甘旨误庭闱。临行有恳慈心喜，再睹衣冠儿便归。",
            "comment": ""
        },
        {
            "title": "赠画士刘信可二首",
            "content": "毛颍摧锋入墨池，白云窗下展乌丝。乘君袖里孤山月，写尽横斜竹外枝。",
            "comment": ""
        },
        {
            "title": "荆棘中杏花",
            "content": "墙东荒蹊抱村斜，荆棘狼籍盘根芽。何年丹杏此留种，小红濈濈争春华。野人惯见谩不省，独有诗客来咨嗟。天真不到铅粉笔，富豔自是宫闱花。曲池芳迳非宿昔，苍苔浊酒同天涯。京师惜花如惜玉，晓担卖彻东西家。杏花看红不看白，十日忙杀游春车。谁家园里有此树，郑重已着重帏遮。阿娇新宠贮金屋，明妃远嫁愁清笳。落花萦帘拂床席，亦有飘泊沾泥沙。天公无心物自物，得意未用相陵夸。黄昏人归花不语，惟有落月啼栖鸦。",
            "comment": ""
        },
        {
            "title": "代上杜按察三首",
            "content": "东南官吏欠清风，五十年来世道穷。须信太平在今日，人间又有杜祁公。",
            "comment": ""
        },
        {
            "title": "赠何古梅学医",
            "content": "永州何仙药最灵，神丸能溃邕州城。广西两道再清平，百万赤子荷更生。笙鹤一去三百年，东南忽变为腥膻。为血为肉生灵苦，在者疮痍何日痊。上界真人有同性，不学神仙学孔孟。有术医国无人知，要为吾民救微命。察脉肥瘠韩子精，论疾阴阳子产明。神功端不让思邈，古道依然如宋清。得钱卖药少取利，无钱乞药喜舍施。好客来时入酒垆，无朋终日阅书市。忆昔民生三皇前，下寿无疾享百年。神人妙用不可见，本草灵素犹有传。古云医不通三书，世上断不服其药。如君胸中有炎黄，冷笑三书尽糟粕。我闻上帝最好生，活人功多朝玉京。请看岐叟至陶葛，神仙多是良医成。东南干戈二十秋，人无贫富眉长愁。千人幸有一人在，到处呻吟无歌讴。遗黎若要家平康，但愿良医自天降。不龟手药有灵时，好看良医作良相。",
            "comment": ""
        },
        {
            "title": "蚕",
            "content": "养口资身赖以桑，终成王道泽流长。吐丝不羡蜘蛛巧，饲叶频催织女忙。三起三眠时化运，一生一死命天常。待看献茧盆缫后，先与吾皇织衮裳。",
            "comment": ""
        },
        {
            "title": "沁园春 寒食郓州道中",
            "content": "十五年来，逢寒食节，皆在天涯。叹雨濡露润，还思宰柏；风柔日媚，羞见飞花。麦饭纸钱，只鸡斗酒，几误林间噪喜鸦。天笑道：此不由乎我，也不由他。鼎中炼熟丹砂。把紫府清都作一家。想前人鹤驭，常游绛阙；浮生蝉蜕，岂恋黄沙?帝命守坟，王令修墓，男子正当如是耶。又何必，待过家上冢，昼锦荣华!",
            "comment": "【注释】这首词是谢枋得当年过郓州时所作。宋朝灭亡之后，元朝不断南征。其间，作者一直隐居在闽中，直到1289 年 ，福建参知政事魏天佑，为了向朝廷取媚，强迫词作者北上，在寒食节，作者过郓州，四月到了燕京，但最终绝食而死，年仅六十四岁。词的上片，由寒食节起笔，表达对祖茔冢柏的眷念之情。十五年来，逢寒食节，皆在天涯，讲的是十五年来，到寒食节“皆在天涯”，而不能祭扫祖茔尽孝。这是作者的回忆。枋得于宋德祐元年（1275）出任江西招谕使，知信州。不久，元军攻陷信州，枋得改名换姓入建宁唐石山中，后又隐居闽中，一直未回故乡江西弋阳 。到现在已十五年。字面是说寒食节，实际上也暗含了对国破家亡的回忆 。用“皆在天涯”写沦落飘泊，无家可衣，四字包含了血泪经历。“叹雨濡露润，还思宰柏；风柔日媚，羞见飞花。”承起句写十五年飘泊之中每逢寒食的思想感情，分两层意思 ：前二句是说在 “雨濡露润”的天气里，思念着“宰柏”。“宰柏”，坟墓上的柏树，也称“宰树”、“宰木”。寒食节是祭扫祖茔的日子，经常是细雨濛濛，故云“雨濡露润”，这种情况最容易引起在异乡飘泊的人的 “宰柏”之思。后两句说在“风柔日媚”的天气里，却又“羞见飞花”。“飞花”指的是热闹的景象 ，而无家可归之人，则不忍着，也“羞见”，——国破家亡 ，自己无力挽救，因而只能埋名深山，岂不羞对“飞花”！这两层意思总起来是说作者无时无刻都在思国念家，痛苦不堪。一个“叹”字领起四句，“麦饭纸钱，只鸡斗酒，几误林间噪喜鸦。”三句，仍从寒食祭扫着笔。“麦饭”、“纸钱”、“只鸡”、“斗酒”，皆是祭品，祭扫完毕，便被那些乌鸦喜鹊所取走，这里，作者则说自己不能用“麦饭”等物祭扫祖茔 ，林间的喜鹊乌鸦也空等了！“几”，屡次，与“十五年”互相照应。这三句写得仍然很悲痛。对祖茔的怀念，同时也是对故国的怀念，更是对自我不幸遭遇的感叹。天笑道：此不由乎我，也不由他，为上述情况寻找原因。“我”是指“天”；“他”则是指蒙元贵族。从字面上看，好象是放达，实际上是悲愤而且故意用作反语“不由乎我（天）”，正是“由我（天）”，“不由他”正是“由他”，作者既怨天又尤人。这里用反语的原因，倒不一定在于当时作者身在蒙元贵族统治之下，枋得是个性格刚烈无所畏惧的人。反语是一种重要的修辞格，用于嘲弄讽刺。上片虽沉痛悲愤，但其基调却显得低沉。下片则变为至大至刚，充满了视死如归的精神。“鼎中炼熟丹砂 。把紫府清都作一家”，“鼎”，这里指丹炉，道家在丹炉内炼丹，丹成可以飞升；“紫府”，道家称仙人所居之地，“清都”指天帝所居的宫阙。这两句是说自己对于自己的去处早在深思熟虑，胸有成竹，如同鼎中丹砂炼熟，随时可以升天，以紫府清都为家了。枋得这次北上，早已有了死亡的准备，所以才有如此言语。“想前人鹤驭，常游绛，浮生蝉蜕，岂恋黄沙？”就此意作进一步发挥。四句用一“想”字领起，滔滔而下，表明是作者的心理活动，意思是说神仙或得道之士每骑鹤上天，游于绛阙，其乐无穷；而世俗之身，当如“蝉蜕蛇解，游于太清”岂能留恋于尘埃浊世（“黄沙”）。他不想苟且偷生，屈节苟活，已经说得明明白白。以下就“寒食”本题，再表白自己的志向与气节。“帝命守坟，王令修墓，男子正当如是耶。词句“男子正当如是”，是肯定语气，故以“那”“即”“也”足成七字句，并以叶韵，赞羡庸珏他们的爱国正义行动，表示自己作为好男儿正当仿效他们的精神，效忠宋室。另一方面，“又何必，待过家上冢，昼锦荣华”，则就此次被迫北上强令降元做官而言。“昼锦”，用指富贵还乡。“过家上冢”，即还旧居，祭祖坟，指的是夸耀邻里的事。作者概以“又何必”一语抹煞之。“待”表示将来可以实现之意，即今已断言并无可能，因此不仅多此一举，言辞杀辣 ，不留余地。“上冢”一语 ，也是就寒食祭扫事生出，与“守坟”、“修墓”，同回应上片所说情事，紧扣题意。这首词作者先抒发思乡之情，继而抒发自己报国之情，全词慷慨悲歌催人泪下。这首词精彩之处，在于注重心理刻画，含有感染力，因此是具很高的思想境界和艺术魅力。"
        },
        {
            "title": "和游古意韵",
            "content": "死易程婴岂不知，十年死后未为非。文辞未必改秦甥，敲朴徒能抱御衣。无志何劳悲庙黍，得仁更不食山薇。儒冠有愧一厮养，何忍葵心对落晖。",
            "comment": ""
        },
        {
            "title": "赠卜者魏易斋",
            "content": "伯阳曾著易参同，夺尽阴阳造化功。白玉五城人可到，黄金一鼎道无穷。先生救世心衣苦，后派多才命必通。魏本大名名易显，子明且为筮江东。",
            "comment": ""
        },
        {
            "title": "花影",
            "content": "重重叠叠上瑶台，几度呼童扫不开。刚被太阳收拾去，又教明月送将来。",
            "comment": ""
        },
        {
            "title": "题东观壁",
            "content": "老树犹能识道回，好怀长对碧天开。青山绿水何人管，明月清风要我来。少日曾闻黄石教，平生几掷左慈杯。道兄惯见人间事，快抱棋枰信手推。",
            "comment": ""
        },
        {
            "title": "扇",
            "content": "蒲葵也解归掌握，纨素未应捐箧中。莫把暗尘涴明月，好驱大暑来清风。",
            "comment": ""
        },
        {
            "title": "秦人洞",
            "content": "来避秦人万事休，鸟啼花落几春秋。洞门深锁无人到，山自青青水自流。",
            "comment": ""
        },
        {
            "title": "谢张四居士惠纸衾",
            "content": "何年捣玉楮，莹洁无滓坌。清兴厌纯绵，安有尘可振。夜卧白昼中，冰雪心不紊。梦觉梅花香，炉红绝烟煴。疑到玉皇前，俯视日月晕。人间绮罗帐，何异锦覆粪。吾慕忍寒人，从师游鲁邻。爵禄不可辞，高举已在汶。独怜无褐民，茅檐冻欲偾。大裘正万丈，德心欠广运。天下皆无寒，孔孟有素蕴。愿与物为春，衾铁吾不愠。以君志趣高，惠我无俗韵。缟带报紵衣，侨札真契分。",
            "comment": ""
        },
        {
            "title": "示儿二首",
            "content": "千古兴亡我尽知，一家消息又何疑。古来圣哲少才子，世乱英雄多义儿。靖节少陵能自解，孔明王猛使人悲。只虞错改金根字，焉用城南劝学诗。",
            "comment": ""
        },
        {
            "title": "与魏梅墅",
            "content": "义熙陶令书甲子，春秋仲尼尊天王。孔明汉贼不两立，梁公十念臣而皇。",
            "comment": ""
        },
        {
            "title": "送刘治中之信州",
            "content": "冰玉古溪山，治中今士元。邦人敬文简，道化望曾孙。朱子书堂在，东莱讲席存。十年儒道晦，此日啼登门。",
            "comment": ""
        },
        {
            "title": "庆全庵桃花",
            "content": "寻得桃源好避秦，桃红又见一年春。花飞莫遣随流水，怕有渔郎来问津。",
            "comment": " | 【注释】[注释]（1）庆全庵：寺庙名。（2）桃源：即桃花源，这里指庆全庵。（3）问津：问路。[译文]寻找一处像桃花源那样的世外仙境，以便能躲避像秦朝那样的暴政，看到红艳艳的桃花，才知道又是一年的春天。花儿凋谢，花瓣千万不要跟着随流而去，恐怕个渔郎看见了也会到这里来。"
        },
        {
            "title": "谢人惠米线",
            "content": "玉粒百谷王，有功满人寰。舂磨作琼屑，飞雷落九关。翕张化瑶线，弦直又可弯。汤镬海沸腾，玉龙自相扳。银涛滚雪浪，出没几洲澴。有味胜汤饼，饫歌不愁癏。包裹数十里，莹洁无点班。兴师远持糒，此物正可颁。千万一日饱，不费金数锾。长安权贵人，五鼎靳笑颜。玉食过九重，恨无土宇版。岂知有琼糜，天雨到市闤。愿献空峒帝，马迷龙难攀。",
            "comment": ""
        },
        {
            "title": "书林十景诗",
            "content": "古阴寂寂人踪稀，一泓凝碧环招提。洪音清韵系风雨，山鸣谷响声迟迟。昧爽初分天欲晓，岚气升腾迷木杪。金乌鼓翼海色红，烁醒林中正栖鸟。",
            "comment": ""
        },
        {
            "title": "小孤山",
            "content": "人言此是海门关，海眼地涯骇众观。天地偶然留砥柱，江山有此障狂澜。坚如勇士专场立，危比孤臣末世难。明日登峰须造极，渺观宇宙我心宽。",
            "comment": ""
        },
        {
            "title": "寄谢叔鲁三首",
            "content": "红叶飘摇霜露清，去年今日正同行。夜来似与君相见，明月一窗梅影横。",
            "comment": ""
        },
        {
            "title": "赏牡丹",
            "content": "洛阳园里草茵寒，梦想尧夫一寸丹。安得根头知上品，今人多是就花看。",
            "comment": ""
        },
        {
            "title": "书林十景诗",
            "content": "元君吴老皆升真，民怀被德为斯亭。和烟芳草连天碧，笑日仙花满树春。前后古阴迎蓊郁，远近琅玕森玉立。祥风静定不见寒，凤尾婆娑暄暖日。",
            "comment": ""
        },
        {
            "title": "送半村厉元吉出尉乌程",
            "content": "十二街头三尺雪，骏马健行如跛鳖。生怀故人厉半村，拂袖前行何勇决。叠山居士强欲吟，冻笔如椎砚欲裂。京国青衫十载交，欲言不言情哽咽。愿君勿作绕指柔，愿君勿作在鑛铁。甘雨幽遐冤草甦，清风宇宙贪泉竭。循良讵困圣明时，玉烛光华待调燮。",
            "comment": ""
        },
        {
            "title": "绝粒偶书二首",
            "content": "丹府金童善主家，百神听命静无哗。从今何必餐松柏，但吸日精吐月华。",
            "comment": ""
        },
        {
            "title": "示儿二首",
            "content": "门户兴衰不自由，乐天知命我无忧。大儿安得孔文举，生子何如孙仲谋。天上麒麟元有数，人间豚犬不须愁。养男不教父之过，莫视诗书如寇仇。",
            "comment": ""
        },
        {
            "title": "赋松",
            "content": "乔松磊磊多奇节，冬无霜雪夏无热。根头更有千岁苓，知谁可语长生诀。",
            "comment": ""
        },
        {
            "title": "书林十景诗",
            "content": "携锄凿破南山云，种来修竹凌青冥。参天引风挺苍玉，匝地印月筛黄金。清瘦何妨惟却俗，净扫胸中尘万斛。何当裁制十二个，吹作来仪凤凰曲。",
            "comment": ""
        },
        {
            "title": "书林十景诗",
            "content": "仰山梵刹万竹间，巨鲸吼动天风寒。前声穿云出山久，后音待月挥槌难。长短轻重知多少，断续参差不奇偶。敲残一百余八声，树色糢糊落星。",
            "comment": ""
        },
        {
            "title": "谢药",
            "content": "雪深不能鑱黄精，天寒不能斸茯苓。瑶草共食何日长，还丹独链何时成。如来怜我似鹤形，指挥龙树露神灵。佛无老死无生灭，何用劳我以长生。",
            "comment": ""
        },
        {
            "title": "和曹东谷韵",
            "content": "万古纲常担上肩，脊梁铁硬对皇天。人生芳秽有千载，世上荣枯无百年。此日识公知有道，何时与我咏游仙。不为苏武即龚胜，万一因行拜杜鹃。",
            "comment": ""
        },
        {
            "title": "谢惠楮衾",
            "content": "吴宫金蹙凤花绫，春暖熏笼换水沉。那似冰桥楮夫子，满床明月解微吟。",
            "comment": ""
        },
        {
            "title": "送张子高归延平",
            "content": "乱世读书少，前人教子难。青灯尝合席，红叶趱归鞍。梅自知春近，松应耐岁寒。楼高新月好，后夜与谁看。",
            "comment": ""
        },
        {
            "title": "辞洞斋华父二刘兄惠寒衣",
            "content": "平生爱读龚胜传，进退存亡断得明。范叔绨袍虽见意，大颠衣服莫留行。此时要看英雄样，好汉应无儿女情。只愿诸贤扶世教，饿夫含笑死犹生。",
            "comment": ""
        },
        {
            "title": "蚕妇吟",
            "content": "子规啼彻四更时，起视蚕稠怕叶稀。不信楼头杨柳月，玉人歌舞未曾归。",
            "comment": "【注释】[注释]（1）吟：诗体的名称。（2）子规：杜鹃鸟的别称。（3）稠：多而密。"
        },
        {
            "title": "五星",
            "content": "五纬煌煌聚在秦，项王称霸沛公臣。谁知四百年天下，已属宽仁大度人。",
            "comment": ""
        },
        {
            "title": "忠贤祠",
            "content": "正气冲融自一家，宦情儒墨共根芽。身因世故归民社，道为时谋重圣涯。千古寒光流夜月，满天余彩漾晴霞。殷勤瞻拜诸公侧，送尽长林几晚鸦。",
            "comment": ""
        },
        {
            "title": "谢麪",
            "content": "丰年自古说来牟，四月麦熟胜秋收。天厨送食不待求，有麪馎饦吾何忧。安得化身为儿童，戏沙作麪可报答。授记或为阿育王，请铸八万四千塔。",
            "comment": ""
        },
        {
            "title": "和毛静可韵",
            "content": "孟韩相慕久悬悬，恨不论诗早十年。吾道不行知有命，斯文将丧更由天。此生何恨为龚胜，来世谁能知少连。不信无人扶宇宙，是邦豪杰已林然。",
            "comment": ""
        },
        {
            "title": "乞醯",
            "content": "平生忍酸寒，鼻吸醋三斗。先民耻乞字，乞醯良可丑。卖鸡买鱼烹，鸡鱼谁舍取。将为水晶脍，聊悦苦吟口。主人曰无醯，调和只宜酒。一夜严霜寒，池冰坚可扣。谁知酒不冰，流澌鱼可走。旁观粲然笑，易牙知此否。始知五味和，咸酸必相有。提壶我有示，君瓮肯发瓿。宿诺惠未来，望梅渴已久。似闻君酿醯，巧心出杨柳。杨柳属他人，肠断香山叟。举瓢酌醯时，又忆玉纤手。一顾一心酸，泪珠满翠袖。此亦人至情，何不告朋友。古人有乞浆，得酒意愈厚。又恐酒俱来，太岁正在酉。",
            "comment": ""
        },
        {
            "title": "和李白浔阳紫极宫感秋",
            "content": "雨歇月明松，天碧光入竹。好怀一时开，乾坤清可掬。相携尘外游，此乐岂我独。扫开松上云，恐有鹤来宿。爽气逼斗牛，何待蜀仙卜。独怜天心劳，千岁几剥复。沧海有红尘，不见虚舟覆。问讯安期生，何年枣当熟。",
            "comment": ""
        },
        {
            "title": "觅茶",
            "content": "茂绿林中三五家，短墙半露小桃花。客行马上多春日，特扣柴门觅一菜。",
            "comment": ""
        },
        {
            "title": "题庆全庵",
            "content": "莲如君子甘离世，菊似逸民难出山。不信众芳□寂寞，天香流出满人间。",
            "comment": ""
        },
        {
            "title": "赠相士郭少仙",
            "content": "崇兰生深林，澹泊一点芳。江梅倚修竹，醖藉万斛香。气骨抱金玉，精神贮冰霜。若以色见我，照红还海棠。",
            "comment": ""
        },
        {
            "title": "书林十景诗",
            "content": "朔风吹折寒梅枝，严凝冻合彤云痴。华峰几立亘今古，堆累积聚皆昏迷。杨花飞舞盈三尺，蜨翅交加呈六了。朝阳发焰照乾坤，万壑千崖消粉饰。",
            "comment": ""
        },
        {
            "title": "仙隐观",
            "content": "秋日閒十日，面怀秋山空。烟霞固常态，败叶铺山红。平生五大夫，投老一秃翁。相看各萧索，事付不语中。二轮固代谢，四季弭初终。义霜素凄惨，温律复冲融。相期保岁寒，木末回春风。",
            "comment": ""
        },
        {
            "title": "赠道士阮太虚何存斋",
            "content": "六道四生苦，何人不烦恼。官人自做官，道人自修道。相逢不下马，各自寻蓬岛。前生非亲契，今生如何好。本来无因缘，安得有果报。来非人捉来，到是天送到。我若不呈丑，道教一齐倒。春风缚不住，秋月蚀愈皎。莫登时贵门，谈天恨欠早。对面不相识，开口便激恼。譬如弄杂剧，徒取傍人笑。道我是风颠，知我已明了。莫愁我饥渴，天厨食天饱。真宰善解家，未敢与道。",
            "comment": ""
        },
        {
            "title": "自况",
            "content": "手捻琪花吹玉萧，至人长与道逍遥。黄云白鹤无拘束，閒看吴儿弄晚潮。",
            "comment": ""
        },
        {
            "title": "赠秋山道人",
            "content": "晒衣台上草春深，天遣诗人近士林。宇宙中间千万变，长歌收拾付閒心。",
            "comment": ""
        },
        {
            "title": "初到建宁赋诗一首",
            "content": "雪中松柏愈青青，扶植纲常在此行。天下久无龚胜洁，人间何独伯夷清。义高便觉生堪舍，礼重方知死甚轻。南八男儿终不屈，皇天上帝眼分明。",
            "comment": ""
        },
        {
            "title": "题庆全庵",
            "content": "长松落落多奇节，冬无雪霜夏无热。根头更有千岁苓，知谁可语长生诀。",
            "comment": ""
        },
        {
            "title": "书林十景诗",
            "content": "雄峰驰骤万马奔，浮空积翠如昆仑。中有一蛙清且瘦，天成不假鑽锄痕。神物深潜清彻底，霹雳电光生石齿。桃花飞雨三月红，汹涌湖水涨春水。",
            "comment": ""
        },
        {
            "title": "思亲五首",
            "content": "九十萱亲天下稀，教儿只诵白华诗。溪冰山玉人无愧，百拜慈闱喜可知。",
            "comment": ""
        },
        {
            "title": "戏道士阮太虚",
            "content": "阮郎正好住天台，玉女多情忍放回。雨散云收一天碧，薰风吹梦到瑶台。",
            "comment": ""
        },
        {
            "title": "崇真院绝粒偶书付儿熙之定之并呈张苍峰刘洞",
            "content": "西汉有臣龚胜卒，闭口不食十四日。我今半月忍渴饥，求死不死更无术。精神常与天往来，不知饮食为何物。若非功行积未成，便是业债偿未毕。太清群仙宴会多，凤箫龙笛鸣瑶瑟。岂无道兄相提携，骑龙直上寥天一。",
            "comment": "【注释】【原题】：崇真院绝粒偶书付儿熙之定之并呈张苍峰刘洞斋华甫"
        },
        {
            "title": "儒富庄",
            "content": "东观群儒作好官，束书不许散人看。何时遂作西林友，读得韩文熟已难。",
            "comment": ""
        },
        {
            "title": "古诗赠相士吴楚峰",
            "content": "世乱异人出，高者为神仙。方术皆救世，可知愚与贤。喜君风鉴别，妙处不可传。着眼看福人，要识太平年。",
            "comment": ""
        },
        {
            "title": "和詹苍崖韵",
            "content": "八闽英杰盛如林，安得三忠存至今。旧俗风流千载事，精忠大义一般心。早知平陆风波恶，何心巅崖云雾深。此日脊梁非铁硬，小颜拳爪定相侵。",
            "comment": ""
        },
        {
            "title": "书林十景诗",
            "content": "路盘屈曲蛇行惊，岭危崒嵂龟纹真。俯窥毛悚超宇宙，仰扪手得探星辰。斜阳堕块硃砂魄，暮霞几缕胭脂色。来朝海气汎扶桑，拥出金轮光赫赫。",
            "comment": ""
        },
        {
            "title": "谢黄禅师华严会供食",
            "content": "十兆九万拜，求道心如惔。毗卢顶上珠，直欲一手探。天厨送谁馔，众腹岂敢贫。君有维摩心，作茧怜吴蚕。八万四千供，只须丈室函。昔我闻晨钟，今载草堂柟。流年急如梭，长歌愧仙蓝。勇寻赵州关，何畏白发鬖。愿为护法轮，金甲持长锬。又恐囘道人，晚遇黄龙南。",
            "comment": ""
        },
        {
            "title": "代上杜按察三首",
            "content": "庆历诸公开太平，选贤按察救生灵。当时只有一杜杞，岂若先生真福星。",
            "comment": ""
        },
        {
            "title": "和道士陈天隐",
            "content": "岂不逍遥自采真，世间何地可容身。碧潭秋月元无物，丽日祥风只爱春。天上尽多知己友，尘中安得见心人。赤虬一跃蓬莱近，又恐丹丘有宿因。",
            "comment": ""
        },
        {
            "title": "菖蒲歌",
            "content": "有石奇峭天琢成，有草夭夭冬夏青。人言菖蒲非一种，上品九节通仙灵。异根不带尘埃气，孤操爱结泉石盟。明窗净几有宿契，花林草砌无交情。夜深不嫌清露重，晨光疑有白云生。嫩如秦时童女登蓬瀛，手携绿玉杖徐行。瘦如天台山上圣贤僧，休粮绝粒孤鹤形。劲如五百义士从田横，英气凛凛磨青冥。清如三千弟子立孔庭，回琴点瑟天机鸣。堂前不入红粉意，席上常听诗书声。怪石篠簜皆充贡，此物舜庙当共登。神农知己入本草，灵均蔽贤遗骚经。幽人躯玩发仙兴，方士服饵延修龄。彩鸾紫凤琪花苑，赤虬玉麟芙蓉城。上界真人好清净，见此灵苗当大惊。我欲携之朝太清，瑶草不敢专芳馨。玉皇一笑留香案，锡与有道者长生。人间千花万草尽荣豔，未必敢与此草争高名。",
            "comment": ""
        },
        {
            "title": "思亲五首",
            "content": "九十萱亲天下稀，吾王何在子何之。倚闾旦暮无他念，一片好心天得知。",
            "comment": ""
        },
        {
            "title": "送程楚翁远游",
            "content": "近日人传庾岭梅，南枝落尽北枝开。长安旧日元无此，尽是江南人送来。",
            "comment": ""
        },
        {
            "title": "菊",
            "content": "渊明岂但隐逸人，渊明素怀诸葛志。清香不独占秋天，菊潭一滴三千岁。",
            "comment": ""
        },
        {
            "title": "书林十景诗",
            "content": "长虹跨陆登云衢，会同海宇皆车书。日斜市溃夜喧息，月来云静天无疵。水劫金蟇形不术，常生玉兔药常捣。可怜沧海几桑田，照耀古今人尽老。",
            "comment": ""
        },
        {
            "title": "元旦阻雨二首",
            "content": "莫道新年贺客迟，晴天暖日却相期。春风只被多情苦，红嫩青新总要诗。",
            "comment": ""
        },
        {
            "title": "绝粒偶书二首",
            "content": "龟衔甘露争先到，凤吸醴泉随后来。投在太清仙酒瓮，道人日饮两三杯。",
            "comment": ""
        },
        {
            "title": "求纸衾",
            "content": "避世知无地，危身只信天。宁持龚胜扇，不着挺之锦。养性真同道，知心有宿缘。纸衾加惠絮，晴日卧云边。",
            "comment": ""
        },
        {
            "title": "吾友张四居士为僧敢献善颂",
            "content": "天台罗汉形模，也学丹霞划草。少年大振宗风，好个五山长老。",
            "comment": ""
        },
        {
            "title": "思亲五首",
            "content": "九十萱亲天下稀，平生教子欲何为。楚王肯立韩公子，良也归韩亦有辞。",
            "comment": ""
        },
        {
            "title": "寄谢叔鲁三首",
            "content": "一岁思君君不来，君来我去欠徘徊。归时只见留诗在，何日相逢畅好怀。",
            "comment": ""
        },
        {
            "title": "和道士陈天隐",
            "content": "明知儒道本同流，未了因缘不自由。紫府寥阳随念到，红尘辛苦几时休。精神尝与天来往，驱壳不知谁滞留，穹壤岂无陆修静，知君认得故吾不。",
            "comment": ""
        },
        {
            "title": "谢惠椒酱等物",
            "content": "孔子爱食蔬菜羹，羹中无酱必不食。先生执酱馈高年，此味珍羞岂易得。瓶中有粟岂过望，谁怜陶令分嘉饷。喜君不作无发人，免得东坡借擂酱。",
            "comment": ""
        },
        {
            "title": "代上杜按察三首",
            "content": "万物宁无吐气时，平生爱诵杜陵诗。如今天下知元结，六百年间再见之。",
            "comment": ""
        },
        {
            "title": "武夷山中",
            "content": "十年无梦得还家，独立青峰野水涯。天地寂寥山雨歇，几生修得到梅花。",
            "comment": "【注释】这首诗作于南宋亡后，谢枋得隐居在武夷山中，但国破家亡的哀痛始终不能忘叹，眼见祖国河山沦入敌手，反抗的呼声早已沉寂，诗人深深感到天地之间是那样的凄清寂寞，孤苦无依。可是他还是用严寒、抗冰雪的梅花来激励自己，表示永远要坚持民族气节，决不向敌人屈膝。--引自“中青网”http://www.cycnet.com.cn/"
        },
        {
            "title": "儒富庄",
            "content": "一从孔氏去藏书，直至秦人不喜儒。柱下老仙今有后，安知文不在兹乎。",
            "comment": ""
        },
        {
            "title": "九宫山",
            "content": "真人何人结幽栖，累世奎光焕紫泥。日月高奔黄道近，衡庐傍出玉绳低。",
            "comment": ""
        },
        {
            "title": "和叶爱梅韵",
            "content": "道逢患难正当行，礼食从来孰重轻。绿鬓行藏堪检点，白头去就要分明。了知死别如龚胜，未必生还似子卿。纬地经天文不丧，许君独擅大声名。",
            "comment": ""
        },
        {
            "title": "竹",
            "content": "新篁娟娟如绿玉，潇然出尘澹无欲。清风明月谁主张，留得此群在空谷。",
            "comment": ""
        },
        {
            "title": "寄谢叔鲁三首",
            "content": "平生结客知心少，乱世逢人笑口难。近日老天频送喜，谁来对酒共清欢。",
            "comment": ""
        },
        {
            "title": "和道士陈天隐",
            "content": "学道无魔道不成，神人得计是无名。光风自觉长潇洒，明月何曾有死生。早悟梅山难养性，何如福地别寻盟。梅花香里堪联句，莫笑人间石鼎鸣。",
            "comment": ""
        },
        {
            "title": "赏牡丹",
            "content": "兰佩蓉裳骨相寒，山中何日鼎成丹。春深富贵花如此，一笑尊前醉眼看。",
            "comment": ""
        },
        {
            "title": "赠画梅吴雪坞",
            "content": "冷凝寒极雪漫漫，天下无人知袁安。起来门前问梅竹，吾友可以话岁寒。岁寒心肠似铁石，不与万木同摧残。有时醉中画梅竹，沤钧只在掌握间。人生莫与天争巧，上帝一见开笑颜。八极俗物不足道，千年陈人无可观。谁人奈得此雪过，春风去后终须还。千红万紫争烂熳，梅竹携手隐空山。皋陶庭坚不祀苦，程婴杵臼存孤难。岂无当门独立者，五更风雪不相干。",
            "comment": ""
        },
        {
            "title": "赠画士刘信可二首",
            "content": "谱系庭筠出管城，胸中千亩尽秋清。儿童不不悮挥毫意，闲傍虚檐听雨声。",
            "comment": ""
        }
    ]
}