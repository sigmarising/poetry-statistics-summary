{
    "dynasty": "宋",
    "author": "徐公裕",
    "poems": [
        {
            "title": "建炎丞相成国吕忠穆公退老堂",
            "content": "注意惟闻简帝心，聊成退老寓登监。放怀绿野岩瞻重，寄傲平泉国念深。海阔水云和岛屿，时清钟鼓乐园林。谢公岂久东山趣，天下苍生傒作霖。",
            "comment": ""
        },
        {
            "title": "建炎丞相成国吕忠穆公退老堂",
            "content": "国栋帡幪不日成，天河星斗宿檐楹。台符影烛江山丽，赤舄光临草木荣。猿鹤从今惊帐，盐梅行复作和羹。衰颜白发尘埃客，狂斐裁诗继颂声。",
            "comment": ""
        }
    ]
}