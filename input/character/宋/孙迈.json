{
    "dynasty": "宋",
    "author": "孙迈",
    "poems": [
        {
            "title": "齐山僧舍",
            "content": "竹密通幽迳，桥横逐涧斜。阴崖耸圭壁，古蔓引龙蛇。寺僻虚僧磬，亭荒足免罝。紫微今不见，著意采黄花。",
            "comment": ""
        },
        {
            "title": "题义门胡氏华林书院",
            "content": "浔阳风景接洪都，传说胡君四世居。诗句满朝皆育咏，君王旌孝表门闾。数闻过客谈多惠，秘欲凭僧去借书。若把公卿名刻石，共瞻驷马慕相如。",
            "comment": ""
        },
        {
            "title": "简寂观作",
            "content": "松接朝天路，钟闻贾客船。醮坛秋有月，丹井古无泉。",
            "comment": ""
        },
        {
            "title": "刘仟石诗",
            "content": "珍重标前史，名教万古存。谁知刘越石，便是洞天门。变化终□测，神仙未易论。后人采扣处，白石又黄昏。",
            "comment": ""
        },
        {
            "title": "游齐山寺寻陈鸿断碑",
            "content": "万木参天绕寺篱，一声孤磬彻江湄。楼边已失陈鸿记，亭上犹存杜牧诗。细雨乍经岩溜响，嫩苔长积石桥危。知予好古心常切，僧与前山觅断碑。",
            "comment": ""
        }
    ]
}