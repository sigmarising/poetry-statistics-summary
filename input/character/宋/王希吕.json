{
    "dynasty": "宋",
    "author": "王希吕",
    "poems": [
        {
            "title": "句",
            "content": "燕居九见岁华周，晚得湖湘斗大州。",
            "comment": ""
        },
        {
            "title": "湖山十咏",
            "content": "冥冥细雨不成泥，十里平沙快马蹄。总为好山牵醉眼，不知纵辔过西溪。",
            "comment": ""
        },
        {
            "title": "湖山十咏",
            "content": "露葵抱蕊未全开，翠竹阴凉蔽绿苔。贪看青林飞白鸟，丁丁啄木又惊回。",
            "comment": ""
        },
        {
            "title": "湖山十咏",
            "content": "荷花过眼作鲜妍，小艇初疑久自便。日日孤山山下路，红菱白藕不论钱。",
            "comment": ""
        },
        {
            "title": "学士院入直赋景物二首",
            "content": "玉堂昼永暑风微，蔌蔌飞花落小池。徒倚幽栏凭问讯，夏莺飞出万年枝。",
            "comment": ""
        },
        {
            "title": "湖山十咏",
            "content": "雨后桃花脱瘦红，钩窗平揖竹閒风。文书满案不经意，心在西湖山水中。",
            "comment": ""
        },
        {
            "title": "学士院入直赋景物二首",
            "content": "小池倒影弄余辉，照耀虚檐极出奇。木杪不鸣风力软，闯萍翻藻有鱼嬉。",
            "comment": ""
        },
        {
            "title": "湖山十咏",
            "content": "山光拥翠落杯中，水色天容上下同。身入蓬山人不悟，碧桃无数倚春风。",
            "comment": ""
        },
        {
            "title": "湖山十咏",
            "content": "山南山北异阴晴，雨脚垂垂日脚明。落尽桃花春事退，柔桑深处一鸠鸣。",
            "comment": ""
        },
        {
            "title": "本觉寺三过堂",
            "content": "门外惊风吹细沙，入门水气湛清华。呼童试向林间看，岩桂应开第二花。",
            "comment": ""
        },
        {
            "title": "湖山十咏",
            "content": "雨挟东风作嫩寒，短墙围水柳藏烟。游人不出西湖静，白鹭飞来在画船。",
            "comment": ""
        },
        {
            "title": "湖山十咏",
            "content": "石罅微泉咽浅沙，沙头细草换年华。疏篱酒旆管春事，倚马短檐梅著花。",
            "comment": ""
        },
        {
            "title": "湖山十咏",
            "content": "瑟瑟轻冰拆御沟，沟边柳色弄春柔。数声啼鸟破幽梦，断送西湖寻旧游。",
            "comment": ""
        },
        {
            "title": "湖山十咏",
            "content": "窗外平畴交无风，豆花成实谷苗丰。向来河朔经行地，尽在江南烟雨中。",
            "comment": ""
        }
    ]
}