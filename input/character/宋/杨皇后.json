{
    "dynasty": "宋",
    "author": "杨皇后",
    "poems": [
        {
            "title": "宫词",
            "content": "迎春燕子尾纤纤，拂柳穿花掠翠帘。开道蕊官三十六，美人争为卷珠帘。",
            "comment": ""
        },
        {
            "title": "宫词",
            "content": "忽地君王喜气浓，秋千高挂百花业。阿谁能逞翻飞态，便得称雄女队中。",
            "comment": ""
        },
        {
            "title": "宫词",
            "content": "琐窗宫漏滴铜壶，午梦惊回落井梧。风递乐声来玉宇，日移花影上金铺。",
            "comment": ""
        },
        {
            "title": "宫词",
            "content": "家傅笔法学光尧，圣草真行说两朝。天从自然成一体，谩夸虎步与龙跳。",
            "comment": ""
        },
        {
            "title": "宫词",
            "content": "岁岁蚕忙麦熟时，密令中使视郊圻。归来奏罢天颜悦，喜阜五民鼓玉徽。",
            "comment": ""
        },
        {
            "title": "宫词",
            "content": "用人论理见宸衷，赏罚刑威合至公。天下监司二千右，姓名都在御屏中。",
            "comment": ""
        },
        {
            "title": "宫词",
            "content": "水殿钩帘四面风，荷花簇锦照人红。吾皇一曲薰弦罢，万俗泠泠解愠中。",
            "comment": ""
        },
        {
            "title": "宫词",
            "content": "柳枝挟雨握新绿，桃蕊含风破小红。天上春光偏得早，嵯峨宫殿五云中。",
            "comment": ""
        },
        {
            "title": "宫词",
            "content": "海棠花裹奏琵琶，沉碧池边醉九霞。禁禦融融春日静，五云深获帝王家。",
            "comment": ""
        },
        {
            "title": "宫词",
            "content": "天申圣节礼非常，躬率群臣上寿觞。天子捧盘仍再拜，侍中宣过近龙床。",
            "comment": ""
        },
        {
            "title": "宫词",
            "content": "黄鸟惊眠曙色开，慵梳环髻意徘徊。君王早御廷英殿，频唤宫人上直来。",
            "comment": ""
        },
        {
            "title": "宫词",
            "content": "辇路青苔雨后深，铜鱼双钥昼沉沉。词臣还有相如在，不得当时卖赋金。",
            "comment": ""
        },
        {
            "title": "宫词",
            "content": "落絮蒙蒙立夏天，楼前槐树影初圆。傅闻紫殿深深处，别有薰风入舜弦。",
            "comment": ""
        },
        {
            "title": "题朱锐雪景册",
            "content": "雪吹醉面不如寒，信脚千山与万山。天甃琼阶三十里，更飞柳絮与君看。",
            "comment": ""
        },
        {
            "title": "宫词",
            "content": "日日寻春不见春，弓鞋踏破小除芸。棚头宣入红妆队，春在金樽已十分。",
            "comment": ""
        },
        {
            "title": "宫词",
            "content": "春风淡淡水淙淙，携伴寻芳过小杠。恼杀野塘閒送目，鸳鸯无数各双双。",
            "comment": ""
        },
        {
            "title": "宫词",
            "content": "宫殿钩帘看水晶，时当三仗炽炎蒸。翰林学士知谁直，今日傅宣与赐冰。",
            "comment": ""
        },
        {
            "title": "句",
            "content": "线撚依依绿，金垂袅袅黄。",
            "comment": ""
        },
        {
            "title": "宫词",
            "content": "瑞日曈曨散晓红，乾元万国佩丁东。紫宸北使班才退，百辟同趋德寿宫。",
            "comment": ""
        },
        {
            "title": "宫词",
            "content": "内园昨夜报花开，中外喧转玉辇来。遥望红妆撩乱处，人人争献万年杯。",
            "comment": ""
        },
        {
            "title": "宫词",
            "content": "新翻歌谱甚能奇，宣索蕊官入管吹。按拍未谐争共笑，含羞无语自凝思。",
            "comment": ""
        },
        {
            "title": "宫词",
            "content": "溶溶太液碧波翻，云外楼台日月闲。春到汉室三十六，为分和气到人间。",
            "comment": ""
        },
        {
            "title": "宫词",
            "content": "银烛瑶觥竞上元，□□午月正当轩。棚头所唤歌新曲，宛转馀音出紫垣。",
            "comment": ""
        },
        {
            "title": "题菊花册",
            "content": "莫惜朝来准酒钱，渊明身即是花仙。重阳满满杯中泛，一缕黄金是一年。",
            "comment": ""
        },
        {
            "title": "宫词",
            "content": "紫禁仙舆诘旦来，旌旗遥倚望春台。不知庭霰今朝下，疑是林花昨夜开。",
            "comment": ""
        },
        {
            "title": "宫词",
            "content": "兰径香销玉辇踪，梨花不肯负春风。绿窗深锁会人见，自碾硃砂养守宫。",
            "comment": ""
        },
        {
            "title": "宫词",
            "content": "小小寻春不见春，雕楣绣额映清渠。忽然携伴凭低槛，好是双莲出水初。",
            "comment": ""
        },
        {
            "title": "宫词",
            "content": "上林花木正芳菲，内裹争傅御制词。春赋新翻入宫调，美人群唱捧瑶卮。",
            "comment": ""
        },
        {
            "title": "宫词",
            "content": "好花开遍玉栏杆，挈伴拖桡浅水滩。但笑红霞映池面，不知娇面早先丹。",
            "comment": ""
        },
        {
            "title": "宫词",
            "content": "云影低涵柏子池，秋声轻度万年枝。要知玉宇凉多少，正是观书乙夜时。",
            "comment": ""
        },
        {
            "title": "宫词",
            "content": "晓窗生白已莺啼，啼在宫花第几枝。烟断兽炉香未绝，曲房朱户梦回时。",
            "comment": ""
        },
        {
            "title": "宫词",
            "content": "小样龙盘集翠毬，金羁缓控五花骝。绣旗高处钧天奏，御捧先过第一筹。",
            "comment": ""
        },
        {
            "title": "宫词",
            "content": "一朵榴花插鬓鸦，君王长得笑时夸。内家衫子新番出，浅色新裁艾虎纱。",
            "comment": ""
        },
        {
            "title": "宫词",
            "content": "击鞠由来岂作嬉，不忘鞍马是神机。牵韁绝尾施新巧，背打星毬一点飞。",
            "comment": ""
        },
        {
            "title": "宫词",
            "content": "后院深沉景物幽，奇花名竹弄春柔。翠华经岁无游幸，多少亭台废不修。",
            "comment": ""
        },
        {
            "title": "宫词",
            "content": "绕堤翠柳忘尤草，夹岸红葵安石榴。御水一沟清彻底，晚凉时泛小龙舟。",
            "comment": ""
        },
        {
            "title": "宫词",
            "content": "宫槐映日翠阴浓，薄暑应难到九重。节近赐衣争试巧，彩丝新样起盘龙。",
            "comment": ""
        },
        {
            "title": "宫词",
            "content": "帘幕深深四面垂，清和天气漏声迟。宫中阁裹催缫茧，要趁亲蚕作五丝。",
            "comment": ""
        },
        {
            "title": "宫词",
            "content": "阿姊携侬近紫薇，蕊官承宠斗芳菲。绣帏独自裁新锦，怕见花开双蝶飞。",
            "comment": ""
        },
        {
            "title": "宫词",
            "content": "海棠移向小窗栽，高叠盆山合复开。将见红葩斗新艳，君王应为探花来。",
            "comment": ""
        },
        {
            "title": "宫词",
            "content": "一帘小雨怯春寒，禦深沉白昼闲。满地落红花不扫，黄鹂枝上语绵蛮。",
            "comment": ""
        },
        {
            "title": "宫词",
            "content": "秋高风动角弓鸣，臂健常嫌斗力轻。玉陛才傅看御箭，中心双中谢恩声。",
            "comment": ""
        },
        {
            "title": "宫词",
            "content": "泛索坤宁日一羊，自从正位控辞章。好生躬俭超千古，风化宫嫔只淡妆。",
            "comment": ""
        },
        {
            "title": "宫词",
            "content": "角黍冰盘饤饾装，酒阑昌歜泛瑶觞。近臣夸赐金书翁，御侍争傅佩带香。",
            "comment": ""
        },
        {
            "title": "宫词",
            "content": "剪剪轻风二月天，柳丝飘颺倍堪怜。静凭雕槛浑无事，细数穿花燕影偏。",
            "comment": ""
        },
        {
            "title": "宫词",
            "content": "遥夜焚香礼□□，桂花业裹展文茵。长空月浸星河影，鹦鹉惊寒频唤人。",
            "comment": ""
        },
        {
            "title": "宫词",
            "content": "夭桃穉柳恣春妍，镇日呼群嬉水边。忽地上棚宣进入，祗承未惯怕争前。",
            "comment": ""
        },
        {
            "title": "宫词",
            "content": "缺月流光入绮疏，金壶傅箭梦回初。秦台彩凤无消息，桂影空闲十二除。",
            "comment": ""
        },
        {
            "title": "宫词",
            "content": "凉生水殿乐声游，钓得金鳞上御钩。圣德至仁元不杀，指挥皆放小池头。",
            "comment": ""
        },
        {
            "title": "宫词",
            "content": "思贤梦寐过商宗，右武崇儒帝道隆。縂览權网求治理，群臣臧否疏屏风。",
            "comment": ""
        },
        {
            "title": "宫词",
            "content": "薰风宫殿日长时，静运天机一局棋。国手人人饶处看，须知圣算出新奇。",
            "comment": ""
        },
        {
            "title": "句",
            "content": "寄语重门休上钥，夜潮留向月中看。",
            "comment": ""
        },
        {
            "title": "宫词",
            "content": "元宵时雨赏宫梅，恭请光尧寿圣来。醉裹君王扶上替，銮舆半仗点灯回。",
            "comment": ""
        }
    ]
}