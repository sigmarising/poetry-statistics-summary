{
    "dynasty": "宋",
    "author": "赵时焕",
    "poems": [
        {
            "title": "疏山",
            "content": "雨到临川愧罔功，只凭心事对苍穹。江乡又喜今年熟，一笑归田作好冬。",
            "comment": ""
        },
        {
            "title": "疏山",
            "content": "重访招提恰六年，松风萝月故依然。世间万事都休问，燕坐看山是好禅。",
            "comment": ""
        },
        {
            "title": "九日送客",
            "content": "频来因送客，携酒访仙灵。归去成何事，重来愧此亭。天宽野水白，松润石崖青。倚杖思今古，寒鸥落远汀。",
            "comment": ""
        },
        {
            "title": "梅",
            "content": "梅龙阅世今几春，皮毛剥破生苍鳞。通身苔藓云气湿，恰如初蜕离海滨。蜿蜒恍惚露半腹，花光补之难貌真。只恐天上行雨去，呼吸风雷惊世人。",
            "comment": ""
        }
    ]
}