{
    "dynasty": "宋",
    "author": "高公泗",
    "poems": [
        {
            "title": "峡塾讲中庸第二章",
            "content": "滔滔逝者若斯夫，不有耆儒孰共扶。昭揭五条皆达首，由来一本不殊途。圣经奥义难穷尽，老笔名言妙写模。我欲研硃同看易，先生肯往此中无。",
            "comment": ""
        },
        {
            "title": "港口野步怀归",
            "content": "天宇空青晚更佳，溪头滑石路欹斜。山深苦竹方抽笋，日暖甘菘始放花。莎草墙垣沾燕屎，棘针篱落聚蚕沙。预知半夏当归去，栀子开时应到家。",
            "comment": ""
        },
        {
            "title": "吴中羊肉价高有感",
            "content": "平江九百一斤羊，俸薄如何敢买尝。只把鱼暇充两膳，肚皮今作小池塘。",
            "comment": ""
        }
    ]
}