{
    "dynasty": "宋",
    "author": "周之翰",
    "poems": [
        {
            "title": "题疏山",
            "content": "危亭敞层巅，上与霄汉逼。化工无藏技，遥露一雨碧。天风扫微云，宛转树头直。不须煎狂柯，自与眼界极。道人久何营，白足谢尘域。苔青石磴险，携客半支锡。瘦竹漏残日，清禽破初寂。岂知不可留，何苦事行役。薄浪吹船头，又作城中适。回首谢书山，他年问消息。",
            "comment": ""
        }
    ]
}