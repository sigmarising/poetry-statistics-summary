{
    "dynasty": "宋",
    "author": "洪咨夔",
    "poems": [
        {
            "title": "小雪前三日锺冠之约余侍老人行山舟发后洪入",
            "content": "苕霅趍太湖，地少天宇宽。高低宝楼阁，盛之水晶盘。中有读书庐，八窗頫晴澜。衡弁俨相望，不受湖光吞。彼美金玉人，伊吾斗阑干。骑鲸渺何许，衰柳风露寒。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·玉湖书院怀二倪 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·玉湖书院怀二倪"
        },
        {
            "title": "谨和老人雪晴",
            "content": "云屏九折跨三休，公欲行春雪不愁。逗暖流澌鸣暗谷，送晴倒景漾层楼。似无似有草痕动，半落半开花气浮。婆饼焦声林外起，便从野渡唤横舟。",
            "comment": ""
        },
        {
            "title": "端平三年春帖子词·皇后阁",
            "content": "涂山阴赞夏王化，妫汭密裨虞帝仁。保合大和无间断，际天蟠地一般春。",
            "comment": ""
        },
        {
            "title": "元夕",
            "content": "轻阴不隔团团月，遗俗犹传缓缓歌。踏雪看灯知不恶，宜春酿酒恨无多。",
            "comment": ""
        },
        {
            "title": "春思三绝",
            "content": "柳法何能染鬓根，柳丝只解绊愁魂。年光有底催人急，水牡丹花又上盆。",
            "comment": ""
        },
        {
            "title": "次韵夏日",
            "content": "乍晴云更黑，顿冷日如青。饱饭真成蠹，幽居又见萤。灯光翻露柱，琴叠舞黄庭。猛作逃儒去，沉酣几个醒。",
            "comment": ""
        },
        {
            "title": "发阆州二绝",
            "content": "锦屏山后十二渡，一渡一回商浅深。前行戒后谨毋忽，浅处着脚深寒心。",
            "comment": ""
        },
        {
            "title": "读书蠖室",
            "content": "扁为孜禅作，侵寻二十年。屈伸聊复尔，俯仰故依然。直榻无余地，横窗不欠天。焚香长诵罢，风雨响山川。",
            "comment": ""
        },
        {
            "title": "严陵道上杂咏七首",
            "content": "高高下下客行路，整整斜斜人住家。端的今年蚕较晚，石榴花下响缫车。",
            "comment": ""
        },
        {
            "title": "陪郡侯出郊劝农六绝",
            "content": "争问官侬子谓谁，看来似不是农师。向人羞道闲陪涉，说与豳风七月诗。",
            "comment": ""
        },
        {
            "title": "挽章冠叟",
            "content": "卷却青云靶，书来意转平。於斯观所养，知不失其亨。梧竹自师友，梅礬皆弟兄。悲风吹梦远，不朽是乡评。",
            "comment": ""
        },
        {
            "title": "次叔厚韵",
            "content": "梦断红尘踏九衢，云山佳处借楼居。采将瓠叶随宜煮，拾得榴皮信意书。未问我今忘我世，须知吾本爱吾庐。黄公垆在花阴裹，磊砢从君一破除。",
            "comment": ""
        },
        {
            "title": "次韵高蓼",
            "content": "隰荭照眼似舡窗，只欠沙头野鸭双。花引穟垂丹作佩，叶扶节起翠为幢。妇收滋味归羹鼎，儿挹馨香赴酒缸。老我为渠牵午梦，白苹风冷钓烟江。",
            "comment": ""
        },
        {
            "title": "卒岁",
            "content": "山云披披日翳翳，涧冰衷甲风拥篲。纸窗透明竹扉闭，蒲团坐稳柏烟细。於羊去智鱼得计，优哉游哉聊卒岁。",
            "comment": ""
        },
        {
            "title": "赠石室朱修行两绝",
            "content": "落叶堆中折脚铛，白云煮尽又还生。洞门黄鹤婆娑舞，留得松风待月明。",
            "comment": ""
        },
        {
            "title": "谨和老人莲桂二绝",
            "content": "捣成一百八丸黄，入手能令热恼凉。金粟如来身已化，蕊珠仙子骨犹香。",
            "comment": ""
        },
        {
            "title": "庐山五猗",
            "content": "猗若人兮锦袍，屏九叠兮紫云高。骑云气兮超遥，汗漫下上兮昌羊以遨。左手兮提北斗之杓，右手兮挈东海之鳌。摩两耳兮酣热，眇八荒兮秋毫。",
            "comment": ""
        },
        {
            "title": "送范漕赴召八绝",
            "content": "急符唤出雅州丁，刀染红巾血雨腥。定蜀论功谁第一，茗山合着后溪铭。",
            "comment": ""
        },
        {
            "title": "路逢徽州送牡丹入都",
            "content": "飞絮游弄霁中华，出门芳草渺天涯。太平莫道全无象，脱绣鸣铃传送花。",
            "comment": ""
        },
        {
            "title": "读汉书",
            "content": "汉衰元帝为优游，成帝荒淫更可忧。论说金华风过耳，山河大柄醉中体。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "日高裹饭看何山，山缺东南水绕关。松桧不摇风自度，读书声在白云间。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·何山书堂 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·何山书堂"
        },
        {
            "title": "谨和老人夏日东山即事二首",
            "content": "菜把野园送，花枝邻巷附。捣蟾和绛雪，骑斗弄青霞。古帖临禽李，新诗续稻瓜。晚凉随杖履，携酒访鱼槎。",
            "comment": ""
        },
        {
            "title": "挽李漕二首",
            "content": "百折溪山裹，佳哉有此翁。名方随政起，命已坐文穷。满眼棠阴在，回头橘隐空。诗髯无复磔，万象自春风。",
            "comment": ""
        },
        {
            "title": "九月十八日夜泊刘郎浦二绝",
            "content": "平生意气压曹瞒，却为夫人鬓作斑。堂上横刀何足问，五兵只在画屏间。",
            "comment": ""
        },
        {
            "title": "浴罢气体和",
            "content": "浴罢气体和，坐睡便胡床。首欹如汲瓶，数俯辄一昂。瞢腾复瞢腾，慾泯想亦忘。乾坤孰高下，今古谁兴亡。矍然瞠两眼，疏窗半斜阳。窗相樱桃花，无风自吹香。",
            "comment": ""
        },
        {
            "title": "岑公洞",
            "content": "洞从开辟有，翁独擅真清。磴古苍苔涩，岩空细溜明。谁刊新即事，尽剔旧题名。太息今犹古，江山不世情。",
            "comment": ""
        },
        {
            "title": "敬和老人盆池",
            "content": "埋盆作沼野人家，数斛山泉拍两涯。人立晚风凉似水，荷浮香气胜於花。蛙声恰恰宜飞雨，鹜影依依欠落霞。齐物逍遥无大小，不须烦恼发生丫。",
            "comment": ""
        },
        {
            "title": "招隐三章赠李洋",
            "content": "云气吐吞兮天目之腹，乳潭沉沉兮鸭潭煜煜。徐伍朝往而暮来兮双碧鹿，可挽而舞兮侑以天风步虚之曲。",
            "comment": ""
        },
        {
            "title": "腊月二十五夜",
            "content": "炙玉怀雪貍，脍银忆冰鲚。异哉山泽荒，坐我穷鬼崇。儿头似耶白，相对玩残岁。炉寒灰荧荧，檠涸灯翳翳。擘柑老赤脚，暖酒小青髻。一酌佳入蔗，再酌甘胜荠。陶然会道妙，嗒然司然契。吾身与乾坤，共此小关捩。三百六十节，一节一节系。四万八千息，一息一息继。日月有往来，阴阳有开闭。太和行其间，周流无边际。腊尽梅纷披，春回柳摇曳。非时难强揠，有命莫过计。颜回箪瓢空，季路緼袍弊。只恐非大贤，公不待后世。",
            "comment": ""
        },
        {
            "title": "乙酉岁暮有感三绝",
            "content": "樽酒团栾里社情，眼中忽不见公荣。祗应天体如鸡子，地下人间共月明。",
            "comment": ""
        },
        {
            "title": "又次程嘉定三首",
            "content": "弈秋善为弈，轮扁工斲轮。技惟进乎道，志乃乃疑於神。渺渺谁之思，彼美西方人。襟度倾盖旧，风味千里亲。世熟血气老，年移鬓髭新。谓我尚可教，语言去其陈。云开岩石面，月写梅花真。伫立望弗及，仙凡几何尘。相从鸡黍约，尚及桃李晨。我舟亦欲东，赠行为歌秦。",
            "comment": ""
        },
        {
            "title": "续梦",
            "content": "造化有真机，寒暑不停轴。秋风促络纬，春雨鸣播谷。一气臂屈伸，万事手翻覆。得牛或贻灾，失马讵非福。七侯梁冀诛，三妹国忠族。鼎贵正酣豢，旁窥已鱼肉。自古圣贤徒，不耻贫贱辱。忠信以为宝，岂弟而干禄。但信命行藏，不计得迟速。泰极必有否，剥烂乃为复。一理无间断，九卦要精熟。梦起独忘言，窗前数丛菊。",
            "comment": ""
        },
        {
            "title": "送陈粹",
            "content": "泊然无营如子云，挠之不浊如黄宪。清静勿扰如曹参，躬行不言如石建。古人与稽今人居，外若不足中有余。治中别驾寄途耳，用则天下皆华胥。东风昨夜收雨脚，杨柳亭前小盘礴。楚江君去定思君，有酒一杯须满酌。",
            "comment": ""
        },
        {
            "title": "程广文季允得崔西清荐诗来用韵",
            "content": "古人轻国重一士，士皆大吕黄锺器。道於天运主消长，身为民生管荣悴。五羊老仙用心古，清不受尘如止水。一肩直欲荷斯文，两眼从前识英伟。欢然得士如得金，甚矣爱贤犹爱已。高山流水甫点头，急电惊雷即烧尾。天南天西各一握，未见名流早倾意。声光蔚起摩日月，气类相求如鉴燧。春风娅姹吹笔端，毛嫱西施无粉腻。咄哉婢子磨青铜，双颊晞红欠才思。珊瑚琢钩珠结网，锦署玉堂相望咫。崔群美庄居第一，推毂好言良有味。乐莫乐乎遇合新，忧莫忧乎轇轕始。拄撑大厦必众木，扶植太平须善类。君不见黄河以北函关东，无数赤子号悲风。",
            "comment": ""
        },
        {
            "title": "次李参政晚春湖上口占十绝",
            "content": "潼关杀气渺春阴，渭水泱泱柳色深。为问草庐人起否，汉家遗老尚讴吟。",
            "comment": ""
        },
        {
            "title": "送徐显道尉无锡",
            "content": "握手不禁别，庭梧声欲秋。云霄生脚底，田里付眉头。敬是褆身柱，和为应物舟。卷旗蒲柳市，茶鼎雨飕飕。",
            "comment": ""
        },
        {
            "title": "风定舡开夜泊柳子口上到荆州尚三程",
            "content": "山远江平眼为开，楚楼西畔即阳台。金钗短笠风声接，蒸裹燋糟节物来。鸡唤客程三老起，雁将归梦五更回。白云飞处西湖近，应买霜螯试泼醅。",
            "comment": ""
        },
        {
            "title": "题李杜苏黄像·少陵",
            "content": "风云惨淡豺貙吼，日忧无饭仍无酒。秋来东屯熟八九，举家欢呼拍铜斗。老天欲酿儿欲炊，老夫怕醒儿怕饥。商量不下捻断髭，归与汝母折衷之。",
            "comment": ""
        },
        {
            "title": "自和",
            "content": "得寮便住似西资，谁暇安巢更择枝。阖密不妨中酒圣，楼明大好养书痴。志公分科存刀尺，庞老家风欠笊篱。大厦千间宵八尺，傍人莫笑太穷猗。",
            "comment": ""
        },
        {
            "title": "陈尉括水伤冒雨下朱陀出示两诗次韵",
            "content": "陈编贮山房，故事追康庐。欲共天下士，读尽人间书。多君弓刀来，发我金璧储。山灵似不分，震雨翻河鱼。",
            "comment": ""
        },
        {
            "title": "龙尾",
            "content": "浅碛苕花紫，平畦芋梗红。暝收渔筏雨，凉入酒帘风。客路三年梦，官身两鬓蓬。谁知龙尾道，却在鹿头东。",
            "comment": ""
        },
        {
            "title": "答程及甫徐少望",
            "content": "客程欠舞彩衣斑，懒把茱萸对酒看。凉思着人穷脚健，丰年到手老怀宽。有风不怕江流逆，无愧何忧蜀道难。但愿浣花花好在，免教杜曲眼长寒。",
            "comment": ""
        },
        {
            "title": "次子有下第韵",
            "content": "东风换骨立成仙，五色终迷自古然。龙变未符今举谶，鹤来当验后科缘。情如中酒宜亲酒，命合腰钱会有钱。许买娉婷供老伴，不妨迟得两三年。",
            "comment": ""
        },
        {
            "title": "挽俞景梁",
            "content": "亿计桥门士，输君第一筹。文为天下样，行与古人谋。磨铁素心在，注金苍鬓休。梅边清绝梦，谁更酒扶头。",
            "comment": ""
        },
        {
            "title": "度剑有日高永康以诗送行次韵",
            "content": "紫岩护川陕，号令贼胆寒。客有屏山刘，万甲胸中蟠。石湖牧参井，遨头黄金鞍。亦有山阴陆，春风迸诗肝。主翁西清老，羽扇元戎坛。莫府若而人，眼底缺未完。顾予书生耳，外强苦中乾。从军十年事，未有半策干。征笳芦叶脆，戍角梅花残。凄凉郾城月，想像李与韩。独鹤发深省，连鸡激长叹。中原气犹怆，眉作醉裹攒。君诗远寄似，语出秀可餐。论事极痛快，得之梦魂安。御蜀知有法，水曲鸣和鸾。",
            "comment": ""
        },
        {
            "title": "岁杪用韵二首",
            "content": "黄麾春簇杖，梦不到东华。瓦研磨冰叶，砖炉煮雪花。穷甘猿帐卧，老仙犊辕挝。冻解光风转，清波拍两涯。",
            "comment": ""
        },
        {
            "title": "挽李漕二首",
            "content": "翰墨多推毂，功名早着鞭，风行青草外，春到白盐边。老去心犹壮，归来意正便，如何天不憗，烟雨閟新阡。",
            "comment": ""
        },
        {
            "title": "何正言母安人挽诗",
            "content": "凤采生丹穴，萤光聚绛帏。两登黄甲去，一佩皂囊归。萱老悲方切，兰枯梦又非。青山秋寂历，客泪不胜挥。",
            "comment": ""
        },
        {
            "title": "挽锺孺人",
            "content": "夫没姑嫜老，年芳鉴珥新。孤峰晴后雪，硕果剥中春。命义生无愧，言容死未陈。西风吹拱木，双剑合龙津。",
            "comment": ""
        },
        {
            "title": "礼灭翁退天台能仁院归梁渚一绝寄之",
            "content": "倒劄枯藤立晚风，山光不与水俱东。苹花落尽芦花老，地阔天高一个鸿。",
            "comment": ""
        },
        {
            "title": "刘家江阻风二首",
            "content": "动地千牛力，行天万马声。溟蒙迷太极，浩荡送平生。梦与屏帏兀，心随簋缶倾。黄头多着缆，作止候三更。",
            "comment": ""
        },
        {
            "title": "先妣忌日发昭化",
            "content": "短棹横秋桔柏矶，青山无尽白云飞。官三年矣母安在，天一方兮儿欲归。拱森阴阴闲墓隧，背萱寂寂老庭闱。呼儿扫驿陈遗像，杯酒炉香泪满衣。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "去年灶妇饱而腴，今岁啼饥眼欲枯。麦饭熟时犹远在，不多元气急须扶。",
            "comment": ""
        },
        {
            "title": "偶成",
            "content": "有口只饮酒，有眼只看书。看书知古今，治乱能愁予。不如一味饮，醉眼昏蘧蘧。",
            "comment": ""
        },
        {
            "title": "罗浮高寿崔制置",
            "content": "罗浮高哉四百四十有二峰，三峰最高拔起金芙蓉。耀真洞天锁溟蒙，鳌背咫尺蓬莱通。璿房瑶室深玲珑，霞袿霓袽纷丰茸。中有老仙扰白龙，藕花冠巾九节筇。招邀茅盈挟赤松，麾诃列缺鞭丰隆。天鸡未叫万籁空，夜半唤出扶桑红。下照万象方屯蒙，起踏斗柄呼东风。扶胥云气低葱茏，海若吐蜃天投虹。前旌招摇导祝融，从以五色骑羊翁。苍舒檮戭伯虎熊，风后力牧常先鸿。日用大学心中庸，暗室屋漏十目同。夏璜荐缫旅大弓，太蔟为角谐函钟。日星宗彝映华虫，江河健帆转蒙冲。庆历元佑诸儒宗，立朝直声摩穹窿。真卿长孺谁为容，白头万里行蚕丛。清献清节乖崖忠，太平盛时适其逢。事有至难莫如公，表裹坏证阻且讧。参苓温平匪泛攻，潜瘳膏肓夷疽癰。三边按堵九扈丰，祥飚甘雨天为功。趯趯和乐跃阜螽，沾沾啁哳瘖寒蛩。雪山不隔黊纩聪，衮衣绣裳遄归东。天津疋马两玉童，袖疏入奏明光宫。中兴规模旧提封，直北燕蓟西崆峒。功成跨鹤追葛洪，神光炯炯方双瞳。金丹宝诀传枕中，负薪汲水长相从。",
            "comment": ""
        },
        {
            "title": "万杉寺散珠亭酌观音泉",
            "content": "苍杉拱立万夫长，破衲素封千户侯。昨夜金仙失璎珞，寒光满地不曾收。",
            "comment": ""
        },
        {
            "title": "次韵张提刑送行六绝",
            "content": "着破征衫欠再逢，三峨九顶梦游从。也知造物函深意，未放西南易道东。",
            "comment": ""
        },
        {
            "title": "寒暄不齐二绝",
            "content": "社后归来燕两三，门前细柳绿掺掺。乞将蝴蝶晴蜒扇，与试鹅黄水碧衫。",
            "comment": ""
        },
        {
            "title": "敬和老人寓舍",
            "content": "邹不辞三徙，滕何爱一廛。典衣宽酒债，乞米续炊烟。胜败供飞雹，亏成付响泉。东山时撰屦，花底弄潺湲。",
            "comment": ""
        },
        {
            "title": "寿崔帅卿七绝",
            "content": "垂弧节过便春风，入侍猩袍一点红。殿上兽樽谁得饮，汉廷诸老定输公。",
            "comment": ""
        },
        {
            "title": "送黎德升出守眉州",
            "content": "霜隼健毛骨，冥鸿高羽翰。来迟怀去速，退易挽留难。文物声明郡，中和孝友官。大冯棠荫在，多放一分宽。",
            "comment": ""
        },
        {
            "title": "呈同行诸丈",
            "content": "秋风俱白发，万里锦城官。箭贯双雕易，琴随一鹤难。国宽同是福，民病独何安。前见乖崖老，烦君举似看。",
            "comment": ""
        },
        {
            "title": "夜坐",
            "content": "夜永难为睡，群儿坐伴翁。漉虀冰瓮碧，捻豆雪炉红。清诵听还隽，闲谈笑又烘。安排明蚤供，荠长后园丛。",
            "comment": ""
        },
        {
            "title": "次虞宪日近即事五绝",
            "content": "风落虚檐燕子声，屋头屋尾菜花明。炉熏燕坐参消息，理本无亏莫望盈。",
            "comment": ""
        },
        {
            "title": "送程於潜两首",
            "content": "溯紫催飞舄，攒红簇去鞍。吾邦倾市送，旁邑塞涂看。清庙登牺象，明庭峙孔鸾。野翁麋鹿友，时与讯平安。",
            "comment": ""
        },
        {
            "title": "寿崔西清二首",
            "content": "几年生一贤，大任天所授。三光五岳气，半点无缺漏。胸中老规摹，超出造化囿。静为动之机，燕坐运宇宙。艮居冬春间，初度恰先后。用心得艮体，所以仁者寿。",
            "comment": ""
        },
        {
            "title": "闰月廿六日奉御香祈天竺观音於昭庆寺是日得",
            "content": "大士慈悲出补陀，扫除阴翳作人和。武康芋子盐官枣，遇着丰年也倍多。",
            "comment": "：【原题】：\r\n闰月廿六日奉御香祈天竺观音於昭庆寺是日得霁 | 【注释】【原题】：闰月廿六日奉御香祈天竺观音於昭庆寺是日得霁"
        },
        {
            "title": "春禽杂言",
            "content": "仓庚仓庚，集谷之苕。谓汝也幽，而岂其乔。勃鸠勃鸠，有安斯巢。矜妇之功，不念鹊劳。决决杜鹃，念归何悲。岂知汝归，不如未归。翩翩玄鸟，群雏相依。羽毛浃矣，同乳异飞。负阴抱阳，均此一气。孰使然哉，凄其永忾。",
            "comment": ""
        },
        {
            "title": "新秋药名两首",
            "content": "老色苍苍耳向聋，秋声欺得白头翁。已甘草诏元无分，只苦耽诗久欠功。引兴从容风月足，放怀浪宕水云空。雨余凉意生庭户，夜半天河鹊信通。",
            "comment": ""
        },
        {
            "title": "和虏仲易送行二首",
            "content": "霜晓沧江路，梅花对此君。清明涵止水，变灭送浮云。论事强人意，挥毫张我军。雍公衣钵在，好策后来勋。",
            "comment": ""
        },
        {
            "title": "谨次老人至节韵",
            "content": "但见阴阳递斡流，谁知阳本未尝休。善端继继无穷脉，元化生生不尽头。杜牧浪将箱劝读，少陵空为线添愁。何如静坐观其复，一点灵台造物游。",
            "comment": ""
        },
        {
            "title": "送赵处士游方",
            "content": "道家何荒唐，释氏更汗漫。君胡欲逃儒，结入杨墨案。时文窘枘凿，俗好厌冰炭。起寻出头路，去觅行脚饭。左携仙君茅，右挟佛祖粲。随身绝长物，到处得奇观。江山枯槁写，风月老笔判。识透心转空，养足骨自换。长生不可独，分寄石髓半。",
            "comment": ""
        },
        {
            "title": "禽语",
            "content": "脱却布裤博米归，岗泥滑滑行苦迟。打麦作饷知何时，阿婆饼焦涎满颐。更愿春蚕一百箔，卖新得价丝贵乐。葫芦沽酒和家酌，免教灶妇嘲姑恶。",
            "comment": ""
        },
        {
            "title": "十一月五日锁学士院",
            "content": "楼头禁鼓试初挝，催草江淮督使麻。落纸一帘风雨疾，不知斜墨阵翻鸦。",
            "comment": ""
        },
        {
            "title": "谨和老人罗山",
            "content": "自铸铁成错，谁吹灰使然。俗情床上下，野趣蜜中边。花艳明光锦，苔痕白打钱。醉翁诗板在，山莫放童颠。",
            "comment": ""
        },
        {
            "title": "敬和大人新年韵",
            "content": "井渫得泉终必食，睽弧遇雨更须疑。毋庸伊尹要三聘，且学颜渊克四非。势去铁鞋无处觅，志亨金印有时累。梅花结子桃花发，烂漫春风醉典衣。",
            "comment": ""
        },
        {
            "title": "酬吴教程丞",
            "content": "六花结阵护轻寒，缓带西风夹谷坛。破竹正期多算胜，把萸何暇半酣看。声驱黑祲千山卷，气摄黄河一夜乾。识得天津裴度面，人心已作太山安。",
            "comment": ""
        },
        {
            "title": "百合花",
            "content": "日月飞双毂，如何驻黑头。才看敷密友，又见拆强仇。叶聚棱棱峭，花垂娜娜稠。晚凉芬烈甚，欲睡更迟留。",
            "comment": ""
        },
        {
            "title": "同日次韵可庵",
            "content": "梦破巫峰十二鬟，家山逸驾尚容攀。桃花见面东风裹，应笑陈人老上颜。",
            "comment": ""
        },
        {
            "title": "瀑布",
            "content": "青壁双尖长剑倚，博山突兀晴烟紫。槐里先生醉欲醒，丫山道人定初起。摩挲两眼看飞虹，猛悟此身如此水。昆仑绝顶有真瀑，倒泻生肥玉池裹。淙淙夜半漱白石，十二琼楼浸清泚。是中有味人不知，白练银河较形似。",
            "comment": ""
        },
        {
            "title": "取凉二绝",
            "content": "六月冷官还解热，解衣盘礴坐苍苔。微风只在松梢顶，着意招呼不下来。",
            "comment": ""
        },
        {
            "title": "洪园洗心堂饮中偶成",
            "content": "官事何时了，抽身朱墨丛。未霜乌桕赤，得日紫薇红。山势西南缺，湖光左右通。引将丝竹却，洗耳听松风。",
            "comment": ""
        },
        {
            "title": "又和",
            "content": "往来鱼虎涧流浅，出没鼠狼庭草荒。宅近市傍人不到，独迎西日上东墙。",
            "comment": ""
        },
        {
            "title": "闲居",
            "content": "暑设青練幕，晴更皂葛巾。家贫犹气象，人老亦精神。蜂闹花生计，蛾翾茧化身。静中观物变，同是一天真。",
            "comment": ""
        },
        {
            "title": "天象",
            "content": "白气一抹蚩尤旗，南斗北斗天两垂。西方荧惑耀芒角，初月吐魄来食之。去年天象已可骇，今年天象更可疑。春王正月暨三月，黑气几度摩晨曦。铜盘亭亭惨且淡，铁钹拍拍合复离。沙盆贮水静照影，眼乱两日欢童儿。移时妖氛渐引却，赤光如血铺庭墀。家无占书矒休咎，但效嫠妇颦双眉。昨朝忽见邸状报，诏答丞相辞公师。首言金鸟效祥瑞，变我愁蹙成愉怡。玉堂学士天下选，王澡有象非吾欺。东淮西蜀狗鼠贼，看折尺箠从头笞。",
            "comment": ""
        },
        {
            "title": "宿柁头次及甫入沌韵",
            "content": "手遮西日望褒斜，百折舟行尚玉沙。风趁港回帆落柱，草迷路断牵收车。长烟漠漠非吾土，老树离离似我家。今夜宿头应更好，月明四面尽芦花。",
            "comment": ""
        },
        {
            "title": "拟古送庄郎中归朝二首",
            "content": "西北有高楼，长眺起我思。我思非今人，古人莫见之。孟轲尊仁义，妾妇秦与仪。孔明抱礼乐，鬼蜮操及丕。已物孰重轻，徇道不徇时。富贵一饷乐，名节百世师。居今而行古，岂无若人斯。溯洄从之游，洧盘濯双緌。",
            "comment": ""
        },
        {
            "title": "送范漕赴召八绝",
            "content": "红丝步障海棠开，底似西湖半树梅。要试平生调鼎手，安排青子待公来。",
            "comment": ""
        },
        {
            "title": "次虞宪日近即事五绝",
            "content": "急雨萧萧撼瓦沟，梦随潮落浙江头。倚门白发迟归信，不为莼丝烂漫秋。",
            "comment": ""
        },
        {
            "title": "阻风呈赵史君三绝",
            "content": "倚风晴缆着烟莎，一抹斜阳白鸟过。脱手簿书无半点，细翻黄卷课龟罗。",
            "comment": ""
        },
        {
            "title": "夜读夷坚放卷偶成",
            "content": "斂卷惊嗟语幻咙，搔头危坐对明缸。梧桐细语秋传信，络纬长鸣月上窗。浊酒不多双耳热。妙香无尽寸心降。家山未得平安报，飞梦东归拜老庞。",
            "comment": ""
        },
        {
            "title": "谨和老人初冬寓笔十绝",
            "content": "命有穷通分虎鼠，事无得失尽鸡虫。东篱独有黄花在，挹取寒香寿阿翁。",
            "comment": ""
        },
        {
            "title": "岁晏",
            "content": "百想卧轮翻伎俩，三生圆泽弄精魂。何如静对梅花坐，春满江南雪后村。",
            "comment": ""
        },
        {
            "title": "又敬和还家自喜",
            "content": "溪山鱼鸟识车尘，风日温明试小春。黄帽青鞋安乐法，芋魁豆荚太平人。接篱倒着情怀放，蓬沓逢迎气味真。儿亦梦牵潭上菊。和香细嚼胜猩唇。",
            "comment": ""
        },
        {
            "title": "病起独步",
            "content": "病将春到眼慵开，只为梅花猛一来。何处琵琶推却手，举头啄木起林隈。",
            "comment": ""
        },
        {
            "title": "送阮深甫尉桂东两首",
            "content": "秋阴疏梧桐，暮寒老蒹葭。病鹤卧空谷，游鸿起平沙。飘摇征衣单，寂历津堠赊。中年不禁别，湘江渺天涯。",
            "comment": ""
        },
        {
            "title": "唐何循吏庙",
            "content": "阿姉云鬒融翠翘，主翁缟发明金貂。军功告身博一粲，嬖奴铜绶华臀腰。有民有社桔柏渚，腥风怪电腾炎熛。望青采木起生庙，奴主分席城狐骄。延年国钊女宠，无此土木丹青妖。居人侧目路人指，把炬睥睨桓宫焦。维唐益昌有循吏，身代挽繂宽科徭。婆娑棠芾满江浒，不与霜后菰蒲凋。邦人扣县合词请，撤彼袝此安群嚣。青袍角带俨如在，云车风马手可招。前荣得寝曼且硕，庭容百骑鸣簴箫。龟蛇琢铺閟烟燎，卫卒拔剑垂彤弨。去思香火几百祀，丛庐风雨寒萧萧。眼前突兀忽见此，天实假手金屋娇。吁嗟势来不足恃，秋云变灭春冰消。桐乡蒸尝麟阁画，未省随手遭人祧。君不见江原清献楠，新繁卫公柏，苍榦合抱干云霄。万牛拽倒斫庙柱，售谀荐佞喘猲獢。只今还有楮钱肯向荒庭烧。",
            "comment": ""
        },
        {
            "title": "寄崔帅卿",
            "content": "归鸿只影宿汀洲，梦绕芦花不奈愁。颍谷杯羹无日遗，翳桑橐饭有时酬。功名旷世来斯受，议论惊人合则留。此事大关天下望，殷勤为报古杨州。",
            "comment": ""
        },
        {
            "title": "俞提举挽诗二首",
            "content": "展也万夫特，翛然山泽臞。朔风空汴泗，春水渺淮湖。筹驿尹师鲁，诗坛梅圣俞。绣衣归老去，有韫不轻沽。",
            "comment": ""
        },
        {
            "title": "次及甫见寄二首",
            "content": "文采晁无咎，襟期李伯时。昔为钩直钓，今是劫忙棋。弩谷深无路，盘堤薄有基。广文如我冷，两地四愁诗。",
            "comment": ""
        },
        {
            "title": "伏中宿富乐山赏泉",
            "content": "唤舡绝芙蓉，夹道森古柏。碧天倚熏笼，烈日发芗泽。清凉奏水观，热恼脱火宅。石虬漱潺湲，银竹堕格磔。林密天早昏，岩拥地少窄。坐久万想定，虚浸一奁白。萤行露炯炯，蛩语风策策。胡床笛三弄，所欠可人客。",
            "comment": ""
        },
        {
            "title": "茶笋病",
            "content": "蕾金初出焙，板玉又登厨。为爱颊车隽。做成风骨臞。黄婆几倒尽，姹女得安无。快意宜知悔，清标不忍孤。五兵生厚味，宁作病浮屠。",
            "comment": ""
        },
        {
            "title": "谨和老人赋牛尾貍二首",
            "content": "踏白霜明夜，牵黄木叶秋。斓斑文未豹，觳觫炙先牛。奈玉开三面，蒸酥让一头。酒边纤手削，醉倒老浮丘。",
            "comment": ""
        },
        {
            "title": "水宿",
            "content": "分席眠鸥渚，庐山梦已通。蓬声疏密雨，灯影往来风。我正思吾母，儿应说乃翁。拥衾天未晓，此味与谁同。",
            "comment": ""
        },
        {
            "title": "送崔少蓬南归五首",
            "content": "钦永早患失，光禹晚志得。飘风一鸿毛，何能盎人国。已重物乃轻，此理要深识。方寸浩然气，天地吾其塞。",
            "comment": ""
        },
        {
            "title": "俞成大送新芋",
            "content": "谢三郎女改蓑衣，繿缕中藏玉雪肌。柱上莫愁无乳媪，秋风得此可忘饥。",
            "comment": ""
        },
        {
            "title": "同孙子直和李参政东园韵十绝",
            "content": "孔明遁世吟梁甫，范蠡遭时策计然。锺鼎山林非二物，莫随穷达较蚩妍。",
            "comment": ""
        },
        {
            "title": "识字行",
            "content": "识字不用多，识多反为累。结交何用深，交深或中弃。紫微有君房，郎将得宾王。胸无半点墨，七襄亦成章。票姚新宾客，文园旧妇仇。虽非平生驩，冰雪生春容。劝君五车不须读，瞑坐蒲团养双目。作云作雨手翻覆，有时乌好丈人屋。",
            "comment": ""
        },
        {
            "title": "谨和老人九日",
            "content": "楼头独立夕阳西，摇落高风万木嘶。人自官刍衔马口，我方社酒荐豚蹄。一尘不首青铜镜，万法皆空黑漆篦。节后龙山应更好，秋光拍满锦障泥。",
            "comment": ""
        },
        {
            "title": "又和",
            "content": "终朝聒得耳神飞，东舍西邻尽贩机。百样攀花无我分，惯将帘作后堂衣。",
            "comment": ""
        },
        {
            "title": "二月二十七游仙洞次壁间韵",
            "content": "点脚地维绝，举头天语闻。瀑泉飞响雪，洞石涌崩云。缥缈追元放，低回揖郭文。神清知好在，烟锁绿苔纹。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "古木阴阴兀老苍，月於疏处弄昏黄。巡檐不见梅花面，认得东风句子香。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿资福小阁次梁间韵 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿资福小阁次梁间韵"
        },
        {
            "title": "陪郡侯出郊劝农六绝",
            "content": "山青未了晓光开，鸠唤鸠应雨又催。消得犊车泥滑滑，此行不为杏花来。",
            "comment": ""
        },
        {
            "title": "同孙子直和李参政东园韵十绝",
            "content": "露下三更月满林，鹤眠未警独长吟。芭蕉身世都来几，天地中间要立心。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "听雨客无寐，放晴山有灵。禅关深紫翠，勋庙肃丹青。鳌负摩云碣，龙扶拱日屏。真如无尽意，石涧水泠泠。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·翔凤山资福寺 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·翔凤山资福寺"
        },
        {
            "title": "清明二绝",
            "content": "风将好梦到兰亭，惊觉虚檐九子铃。老眼醒来地着处，倚楼检校树头青。",
            "comment": ""
        },
        {
            "title": "温泉院二绝",
            "content": "神虎护泉寒翠壁，灵虬吐沫暖冰壶。玉环不碎征尘裹，更引三郎到古渝。",
            "comment": ""
        },
        {
            "title": "朝南以诗送巴石研屏香几用韵·香几",
            "content": "玉版横陈醉眼边，尚余金鸭水沉烟。客窗寂寂那消得，祗有南丰一瓣缘。",
            "comment": ""
        },
        {
            "title": "次虞宪日近即事五绝",
            "content": "梅桃结子绿阴浓，饶与葵榴自在红。只有道根须猛进，未甘上下二之中。",
            "comment": ""
        },
        {
            "title": "杨花",
            "content": "旧雨人无半迹来，惺惺独坐眼慵开。却嫌飞絮犹多事，点破门前一径苔。",
            "comment": ""
        },
        {
            "title": "岁暮山中纪事三首",
            "content": "南山大小空，横行无常时。蓄狗豢豕尽，泽吻樵牧儿。翁妪起譟逐，妥尾行逾迟。力穷哭且骂，天网不汝遗。",
            "comment": ""
        },
        {
            "title": "乍凉",
            "content": "一雨添一凉，秋近暑已远。菰荷响骚飒，忽其岁年晚，悁悁我所思，室而偏其反。燕乳巢未空，蛩吟枕先满。涉非忘浅深，饮自知冷暖。黄姑与织女，隔河送凄惋。南金英琼瑶，不换霜鬓短。",
            "comment": ""
        },
        {
            "title": "东山次俞紫微止止堂韵",
            "content": "佛法元无法，人谋尽过谋。说空犹是看，领妙更何求。径滑松杉古，窗虚水石幽。琤琤鸣铁裹，安处一时休。",
            "comment": ""
        },
        {
            "title": "荆公",
            "content": "君臣一德盛熙宁，厌故趋新用六经。但怪画图来郑侠，何期奏议出唐坰。掌中大地山河舞，舌底中原草木腥。养就祸胎身始去，依然锺阜向人青。",
            "comment": ""
        },
        {
            "title": "谨和老人初冬即事",
            "content": "莫怒狙公赋茅悭，万缘一定不容干。老便窗下迷离暖，醉爱尊前郭索寒。屑玉晨光明沆瀣，流珠夜气郁兰玕。但能饱吃长年饭，射虎南山有分看。",
            "comment": ""
        },
        {
            "title": "和何伯温见寄二首",
            "content": "青山流水晓葱胧，读遍黄庭万境空。羔瓮无缘浇舌本，貘屏有分护头风。人谋历历既未济，民力班班大小东。陶写此怀须好句，殷勤时与寄来鸿。",
            "comment": ""
        },
        {
            "title": "和楼前梅两绝",
            "content": "楼高夜静月华陈，冷浸含章一段春。人影花光相上下，定知梅亦解分身。",
            "comment": ""
        },
        {
            "title": "平山",
            "content": "放脚氛埃表，搔头广莫间。淮分三代水，江护六朝山。落日苍烟起，秋风白鸟还。欧韩呼不起，髀满鬓毛斑。",
            "comment": ""
        },
        {
            "title": "舟中望南山次及甫韵",
            "content": "水赢牵路漫，水缩滩碛多。涉世正如许，忠信平风波。寒肩拥榾柮，灰裹寻阴何，举头见南山，白云生薜萝。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "雪花白尽沔山头，咽咽冰澌沔水流。不见将军阚如虎，行人犹指定功楼。",
            "comment": ""
        },
        {
            "title": "又和",
            "content": "寒灯芳炉发春红，读到豳诗继匪风。吾道有消还有长，欲将此意写丝桐。",
            "comment": ""
        },
        {
            "title": "寿刘丞",
            "content": "秋横岱岳气象豪，仰瞻万仞青且高。上凌层汉直咫尺，下视列岫真儿曹。此山万古储胜迹，年年人庆东平日。谁知此岳复降神，锺作南州人第一。我公之生超凡尘，申甫当年应此身。",
            "comment": ""
        },
        {
            "title": "答子有",
            "content": "高吟梁甫卧隆中，眼底驽骀不足空。清白自将千古月，温凉不定六明风。交梨火枣根苗长，翠竹黄花信息通。楼外秋莺强饶舌，笑人迟却黑头公。",
            "comment": ""
        },
        {
            "title": "次韵西坞道庵",
            "content": "芳蹊几曲重行行，坞裹曾阴坞外晴。秧马鬅鬙和雨种，箨龙菌蠢带烟烹。黑风动地前程暗，白日行天内景明。却爱道民无别解，一档春茗雪花轻。",
            "comment": ""
        },
        {
            "title": "送客一首送真侍郎",
            "content": "风雨寂历芦荻秋，梧桐落尽斜阳收。孤鸿影断苍莽外，愁绝送客涛江头。客心恰似涛江水，夹岸拥沙潮不起。海门一线拱觚棱，无声夜到龙山尾。重云压江秋阴阴，千古送客非斯今。有酒可别不敢斟，天乎天乎知客心。天首天乎知客心。",
            "comment": ""
        },
        {
            "title": "和何特夫见寄",
            "content": "人从万里蜀天归，御柳藏鸦絮又飞。风细炉熏摇穗直，日长漏箭出花稀。九重旰食图无逸，四塞宵征赋采薇。爱国书生心更苦，夜占列象候璿玑。",
            "comment": ""
        },
        {
            "title": "端平三年春帖子词·皇后阁",
            "content": "关睢风化冠周南，次第桃夭及葛覃。农事未兴先献种，女红方起又亲蚕。",
            "comment": ""
        },
        {
            "title": "和赵保之青田即事",
            "content": "宝犀压帐春风入，渴乌传箭寒澌滴。砉然推枕起放衙，霜月满庭凫雁集。簿书颠倒六作五，文移纵横一取十。精神坐照吏奸破，政事流从儒术出。墨池霹雳送飞雨，积案如山笑谭毕。逢迎合爪递相贺，戒石亭前见天日。公余琴叠舞胎仙，客退炉熏斋绣佛。芳蹊桃李不自言，旧燕新莺沸消息。诗个入手如见面，金井新泉生玉色。汗青不朽须早计，过眼年华征羽急。",
            "comment": ""
        },
        {
            "title": "寒暄不齐二绝",
            "content": "次第新烟欲试茶，铮铮飞霰响檐牙。惜春苦欲春长在，且得轻寒约住花。",
            "comment": ""
        },
        {
            "title": "苦笋用前韵",
            "content": "林谷迎梅新雨沐，和绷熟煮琅玕玉。箨龙别种富风味，梭鱼同科少肌肉。吾庐两山介宣湖，绿阴门径杨花铺。攻苦食淡父子俱，笑看两孙指之无。",
            "comment": ""
        },
        {
            "title": "端平二年端午帖子词·皇帝阁",
            "content": "登进英才追庆历，开延正论踵咸平。朝廷有道长如此，拜赐宫衣信是荣。",
            "comment": ""
        },
        {
            "title": "秋夜",
            "content": "一日一番雨，三更三昧凉。桐边青弄影，荷底静留香。俗物刺人眼，世情冰我肠。关山何处笛，落月照胡床。",
            "comment": ""
        },
        {
            "title": "赠小儿医",
            "content": "忍饥觅句孟东野，守叔草玄杨子云。囊有遗收无与读，两家恨不早逢君。",
            "comment": ""
        },
        {
            "title": "千竿夹",
            "content": "方雨江流红，示霜芦花紫。寂寂远帆来，拍拍晴鸥起。",
            "comment": ""
        },
        {
            "title": "答程嘉定二首",
            "content": "练袂蒿簪不下堂，肯随时世画眉长。旁人莫解东风急，只道花梢合向阳。",
            "comment": ""
        },
        {
            "title": "挽李贯之郎中二首",
            "content": "天定何能待，西风杳去槎。斯人嗟已矣，吾道信非耶。石泐名犹在，江空恨更赊。濂溪应配食，杯水荐寒花。",
            "comment": ""
        },
        {
            "title": "大人和云楼底雪千峰楼头着寓翁梅力开萼绿桃",
            "content": "寄榻高寒地，收心懒散翁。鸡鸣虚室白，鸦起小窗红。古操尘弦拂，新诗冻研烘。桃梅芳意觉，不是去年丛。",
            "comment": "：【原题】：\r\n大人和云楼底雪千峰楼头着寓翁梅力开萼绿桃已亚枝红斟浅偏劳劝眠迟不受烘锦城春在眼何暇问蚕丛诗四川李制置以荣州见辟辞之也某因用前韵 | 【注释】【原题】：大人和云楼底雪千峰楼头着寓翁梅力开萼绿桃已亚枝红斟浅偏劳劝眠迟不受烘锦城春在眼何暇问蚕丛诗四川李制置以荣州见辟辞之也某因用前韵"
        },
        {
            "title": "移居西郭重楼",
            "content": "欲归未办买山资，东寄西存漫一枝。楼上起楼渠自巧，客中作客我何痴。崎岖溪步通虚市，郁屈出蹊护短篱。不用子猷亲种竹，屋头元有绿猗猗。",
            "comment": ""
        },
        {
            "title": "入少城",
            "content": "严城槌鼓暝阴催，剑栈归来第几回。喘汗老兵迎马报，燕王宫裹海棠开。",
            "comment": ""
        },
        {
            "title": "镇越堂辞",
            "content": "气佳哉兮郁葱，文五色兮虎龙，江胥杵沙为驰道兮，海若斂潮其下风。前羲舒而后翳霳兮，轸猎来自东。孕泰和兮诸冯，煽炎晖兮沛丰。於乎秦望，禹会其宇内之镇兮讵伊越之雄。",
            "comment": ""
        },
        {
            "title": "腊中步月二绝",
            "content": "卖妻鬻子年饥后，索母求爷贼乱余。对月椎胸几家哭，更堪萧索岁将除。",
            "comment": ""
        },
        {
            "title": "瀑布",
            "content": "白龙飞出翠云堆，不见源头只见来。势有盛衰惟视雨，声无高下尺成雷。谁教河鼓翻将落，我欲阳侯挽取回。东陌西阡分港去，丰年入眼稻花开。",
            "comment": ""
        },
        {
            "title": "和赵青田燕坐",
            "content": "青田鹤翁杜德机，天根月窟手探之。婴儿姹女熟搏弄，妙处不许旁人知。渠家庭院纷花药，啄木黄鹂几推却。流苏百子卧春风，万慾难供无底壑。生门死户一线间，内丹走尽求外丹。明朝赤黄裂大山，护鼎龙虎方闲闲。",
            "comment": ""
        },
        {
            "title": "答吴叔永叔长二绝",
            "content": "瓶笙吹彻砚蜍乾，独有梅花伴夜寒。万境空明香一点，世尘元自不相干。",
            "comment": ""
        },
        {
            "title": "古乐府用礼禅灭翁韵四·凤引雏",
            "content": "桐春华，竹秋霏，苍梧云深人未归。乌八九子恣飞啄，夜半饱啼山月落。鸑鷟引孤雏，肠空羽毛薄。为言增击勿作遥，吹参差兮共飘飘。",
            "comment": ""
        },
        {
            "title": "和续古谢送墨",
            "content": "黑月黳云脱太清，海风吹上笔头轻。琐窗冷透芙蕖碧，定有新铭到九成。",
            "comment": ""
        },
        {
            "title": "记梦",
            "content": "青天一朵云起东，斗黑怒雨骧玉龙。江头女子十七八，唤出八十老龙翁。龙翁掷珠引龙舞，女子笑满双颊红。天风吹动翡翠佩，骑龙直入蓬莱宫。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "钩辀格磔鸟呼晚，勃窣媻姗人试寒。野水不流山四合，宝华云裹着栏干。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿妙胜阁 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿妙胜阁"
        },
        {
            "title": "梦中和人梅诗山礬韵",
            "content": "溪路槎牙木叶乾，角声吹动五更寒。疏疏梅蕊疏疏雪，一段生绡不用礬。",
            "comment": ""
        },
        {
            "title": "九月四日过增口道中",
            "content": "秋光拍塞小村墟，高下人家意自如。屋底四蚕抽蛹细，墙头三桂着花疏。握儿早秫酒无限，杓子晚菘虀有余。大似元丰年界好，天应容我老樵渔。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "生前图形燿凌烟，死后起冢高祁连。垛楼阴合苍官立，辇路苔生石翁泣。吴人最重十月朝，纸钱挂冢风飘飘。积金至斗命可买，玉带貂冠镇长在。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·杨坟 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·杨坟"
        },
        {
            "title": "九华叶子真赋汴吴两都极陈治乱之原仍有诗用",
            "content": "於皇永昌陵，食龟大梁都。坐控天下枢，卜世周鼎俱。圣贤六七作，夷夏同康衢。怀鸩玩积安，厝火忘细娱。黼京相与乐，兴亡视如无。元气付一锢，膏血供百须。但知豢富贵，金珠润黄垆。岂料醉梦中，蛊瘵生华腴。凄风暗离黍，斜阳渺烟芜。空令老忠简，渡河死犹呼。南来吴会雄，北望汴水枯。迓续赤帝脉，羁縻黄头胡。楚蜀壮襟带，江淮丰灌输。以此图中原，所嗟欠谋夫。平园旧宾客，清灯耿寒炉。搔首宿感集，拊髀流光徂。理乱有成鉴，天高不容呼。拟古赋二京，举一通三隅。谓堕狗监舌，宁老瓜芋区。谁能齿皋朔，俳优杂星巫。芙蓉归去来，月落长庚孤。",
            "comment": "：【原题】：\r\n九华叶子真赋汴吴两都极陈治乱之原仍有诗用杜遣怀韵见寄因和酬之 | 【注释】【原题】：九华叶子真赋汴吴两都极陈治乱之原仍有诗用杜遣怀韵见寄因和酬之"
        },
        {
            "title": "古乐府用礼禅灭翁韵四·公子游腊",
            "content": "黄金络头五花马，槲叶无风雪蜚野。仰看飞鸟命中之，好兮儇兮谁似者。上蔡门，望夷宫。往事了不省，引白春满容。啸笙坎鼓踏雪归，马蹄不记来时踪。",
            "comment": ""
        },
        {
            "title": "中秋秭妇岸下",
            "content": "出蜀趋吴第一州，夕凉随意系扁舟。十分人鲊瓮头月，一片水晶宫裹秋。夜气长存号老鹤，天机自动舞潜虬。得归到处皆佳思，不问西风解白头。",
            "comment": ""
        },
        {
            "title": "谨和老人夏日东山即事二首",
            "content": "划草根须尽，传花叶未多。明波撑窣堵，老石卧盘陀。煨美甘分芋，蒸肥欠裹荷。醒然下山去，明月满林阿。",
            "comment": ""
        },
        {
            "title": "烛下次海棠",
            "content": "红深翠浅浣花春，投老相逢过所欣。有许精神宜半睡，无从醖藉莫全醺。涵渟芳露须饶月，笼护晴晖不碍云。成就化工真富贵，天香更与牡丹分。",
            "comment": ""
        },
        {
            "title": "次韵临安赵丞读绍运图",
            "content": "燧农以前疑传疑，理耶乱耶难尽知。唐虞三代号极治，说着已是令人悲。古来神器付有德，人心天命何容私。使朱与均不豚犬，亦家天下如启时。乾尊坤卑大分定，孰阳为耦阴为奇。南巢牧野可自诿，为民嘘寒濯其痍。后来龙虎战刘李，大氐鹯獭驱秦隋。杯羹分我弗暇顾，肯与儿女同车驰。晋阳宫监计可劫，机陷不管为天窥。橘中老翁虬髯客，冷看世变从旁嗤。当涂典午夜负耳，南北五代昼攫之。螳螂黄雀递相视，谁肯帖耳甘伏雌。日月出矣爝火熄，此殆天意非人为。所嗟患失长乐老，东家淅米西家炊。荣华富贵风雨过，但见金椎控人颐。君侯读书眼如月，坐阅两岸随舟移。",
            "comment": ""
        },
        {
            "title": "答王仲钧两首",
            "content": "老镜风霜饱，离觞岁月悠。曲多传郢水，诗亦到苏州。拽转撩天鼻，抽将闹市头。投林毋用急，时至会封侯。",
            "comment": ""
        },
        {
            "title": "答高才卿二绝",
            "content": "脆胜芎苗软胜脂，雅宜碧碗贮流离。渠渠地主恩何在，骨裹黄金祗自知。",
            "comment": ""
        },
        {
            "title": "送崔少蓬南归五首",
            "content": "出海梅未花，过岭青着枝。解装书满床，自裹应门儿。独乐非不好，民瘼将畴医。诏来不俟驾，世事犹可为。",
            "comment": ""
        },
        {
            "title": "冬雷行",
            "content": "三月廿八雪，十月十九雷。日官起历失气朔，深春为腊冬为梅。衣巾暄淑糁白醭，研席昏湿凝青埃。阶头蠢{左月右忍}上未已，阵阵送雨千峰来。水乡种早场已筑，山乡种晚鎌方催。漏天未信解晴否，低田芽茁高田摧。老农一饱不自保，愁面百摺何当开。君不见太史局申十月盂，麦成堆。",
            "comment": ""
        },
        {
            "title": "徽州叶司理送冬笋",
            "content": "冻雪晴边白柄镵，浴泥扶出锦绷衫。定知王谢家苗裔，风味生来便不凡。",
            "comment": ""
        },
        {
            "title": "九州山僧房",
            "content": "路突亭依石，林凹渚见沙。嵚危几岣嵝，深蔚似琅琊。客仙惊寒思，僧闲忘岁华。两窗风露影，一树枇杷花。",
            "comment": ""
        },
        {
            "title": "严陵道上杂咏七首",
            "content": "半江云湿欲成雨，两岸水浑初退潮。短短竹篱花朵压，深深麦坞雉媒娇。",
            "comment": ""
        },
        {
            "title": "病齿",
            "content": "吾母苦蚤衰，发霜齿存几。小儿得其发，大儿得其齿。予方四十时，上齶右车毁。从兹白石源，岁岁费经理。软疑梅着酸，疏类榴罅子。根浮触易兀，力弱遇辄靡。怀核忌坚栗，设胔便脆美。烂炰故自佳，急咽聊复尔。刺肥剧锄奸，剔纤难拔垒。屡搜风屡入，一快势一圯。撼摇腫贯颧，焦蠹痛彻髓。外虽编贝然，中实空齦似。赤龙搅沆瀣，玉池涨清泚。天鼓弗能扣，金鼎亦徒舐。乳媪老不羞，机女少自喜。风流久已绝，血气安足恃。磨治朝辛盐，漱溉夕莎芷。庶几尚扶危，不至遽乏使。太官羊何腴，五侯鲭更旨。虽无轑斧嗔，未免媚灶耻。菽腐柔趁梜，粟糜滑流匕。不愁馁在中，却笑饱欲死。舌以柔故存，此语未敢唯。",
            "comment": ""
        },
        {
            "title": "和黄伯渊见寄二首",
            "content": "锦野西锁始识君，便期垩鼻着风斤。余甘到底有遗味，檐卜本来无异芬。忽忽又弦凉榭月，亭亭还合暮山云。玉泉道士穷於我，也买新鹅约右军。",
            "comment": ""
        },
        {
            "title": "至节前十日游胜因寺",
            "content": "霜霁午羲暖，潦收沙路晞。束山知寺古，避客怪僧稀。箨滑涉危屐，藤钩穿密衣。月黄风不动，灯火虹桥归。",
            "comment": ""
        },
        {
            "title": "次虞宪日近即事五绝",
            "content": "丙中甲上奇章石，水底山巅杜预碑。矻矻一生图不朽，光风好处几曾知。",
            "comment": ""
        },
        {
            "title": "同孙子直和李参政东园韵十绝",
            "content": "办得萧萧水竹居，闭门足了一生娱。坐忘老子慵开眼，强聒痴儿任挽须。",
            "comment": ""
        },
        {
            "title": "冷廨面挹重湖结楼以收逸放之景扁以清斯诸友",
            "content": "宁饮三斗水，不揖褦襶子。宁食三斗葱，不踏龙断市。伯夷圣之清，饿死不受滓。死犹清可为，况乃未必死。几人浊恶海，鸡鸣为利起。魏其武安门，洒削胃脯氏。揶揄首阳山，自伐我计是。使清能死人，浊者亦死耳。官居寂寞滨，不堕闤闠裹。嚚尘一关隔，宛在水中沚。楼居得未有，鉴影时自喜。天空塔戴角，湖斂沙脱觜。乌桕重量有阴，芙蕖淡秋蕊。鹭点横烟稠，雁掠断云驶。山缺女墙转，林斜僧屋倚。江流在何许，危墙出半指。长堤苔痕平，尽日无步屣。有人为我来，寒冰照人只。鸥盟以要之，相对弄清泚。明月不满掬，一漱霜入齿。}葹菉薋盈室，为君种兰宦。户服艾盈腰，为君揽荃芷。吾非好独清，浊亦君所耻。千丈一寸浑，清恐不如此。出门歌濯缨，声节中宫徽。西风骑两鹄，碧落绝万里。",
            "comment": "：【原题】：\r\n冷廨面挹重湖结楼以收逸放之景扁以清斯诸友移酒落其成分韵得里字 | 【注释】【原题】：冷廨面挹重湖结楼以收逸放之景扁以清斯诸友移酒落其成分韵得里字"
        },
        {
            "title": "雨中次韵两绝",
            "content": "积多云鹤岩前雨，种遍长松墓上田。丰歉相乘天有数，今年管取半三钱。",
            "comment": ""
        },
        {
            "title": "次李参政晚春湖上口占十绝",
            "content": "燕子将雏鹿养茸，年华冉冉鬓成翁。拂开万古瞢腾眼，多少英豪老彀中。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "断烟落日护林丘，三数人家屋打头。见说春来寒更甚，补窗塞户胜防秋。",
            "comment": ""
        },
        {
            "title": "谨和老人除日",
            "content": "吾道何通塞，人情自寂喧。无羔还可茗，有鹤不须钱。议论追嘉佑，声名续贞元。寿亲惟此尔，一笑柏椒边。",
            "comment": ""
        },
        {
            "title": "月下用郑大参和沾维那圆觉韵",
            "content": "无缝冰轮万古同，御风飞到碧天中。四方上下无遮碍，一点清光处处通。",
            "comment": ""
        },
        {
            "title": "送崔少蓬南归五首",
            "content": "美官谁不爱，所贵以道得。道足以得之，有底去尤力。祥麟快掣锁，玄鹤不受弋。此意关重轻，当有识者识。",
            "comment": ""
        },
        {
            "title": "柳",
            "content": "天机日与物华新，妩绿柔黄触拨人。精采只消些子雨，腰肢无着许多春。兴亡萤苑迷楼梦，荣辱孤山麯院尘。醒眼年来浑看破，万缘分定不须颦。",
            "comment": ""
        },
        {
            "title": "三峡桥",
            "content": "太行擘破黄河出，赑屃翻身沧海立。老龙抱宝正鼾睡，地底黑风吹霹雳。挹之以北斗之枘，瀹之以明月之璧。啜之以太白东坡两谪仙，尚不负乎此山之泉石。",
            "comment": ""
        },
        {
            "title": "山房藏书万三千卷子有赋诗用韵",
            "content": "门巷萧然雀可罗，藏山万卷自研磨。懒寻玉女登西岳，甘伴金仙坐补陀。书带草长尘虑少，钵昙花放道缘多。酒肴问字如相过，引道松间不用呵。",
            "comment": ""
        },
        {
            "title": "再和廷迈",
            "content": "步障晴丝夹道青，土桥石磴向西坰。李乌奴宅空怀古，武阿婆祠懒乞灵。杜宇一声犹客路，白云万里是亲庭。只应江水知人意，东下何曾半息停。",
            "comment": ""
        },
        {
            "title": "翁媪行",
            "content": "瀰，翁媪相看颜色启。门前人送撰碑钱，半赎冬衣半籴米。",
            "comment": ""
        },
        {
            "title": "送王万里赴阙",
            "content": "安西老元戎，再出护全蜀。槃槃大幕府，宾从如立竹。狷者多调娱，狂者间枨触。谁与得中行，有美万里独。正大一根气，义利两孰复。信人乐正子，君了蘧伯玉。春风半萧艾。秋雨几薋菉。划然心眼明，见此霜晓菊。何人诵子虚，燕说得举烛。平沙起孤鸿，太液下黄鹄。云深阊阖启，天近觚棱矗。牖明易纳约，井渫终受福。杨柳细吹絮，海棠豔成屋。买酒鏖东风，嘉陵江水绿。",
            "comment": ""
        },
        {
            "title": "宁宗皇帝挽诗二首",
            "content": "德粹三灵接，功成万国雍。方培丰水芑，忽跨鼎湖龙。庙号追文考，陵名冠世宗。微臣趋觐晚，洒涕续车攻。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "巴山深处一江流，好看藏书百尺楼。隈{门里加果}{左木右薄}栌浑易得，杏梁桂柱若为求。",
            "comment": ""
        },
        {
            "title": "清虚堂六言为净梵僧作",
            "content": "石涧寒泉霜晓，竹岗霁月凉秋。一炷铜炉柏子，老禅破衲蒙头。",
            "comment": ""
        },
        {
            "title": "铨闱董试上巳二绝",
            "content": "柳暗鸦娇日正长，笔头风雨响修廓。一帘芳碧双蝴蝶，也解寻人姓字香。",
            "comment": ""
        },
        {
            "title": "送杜阳安奉亲还蜀二首",
            "content": "访落方勤止，而翁苦掉头。立几遗世独，行盍为王留。日月驰双毂，乾坤寄一舟。勿缘归计得，忘却纬边忧。",
            "comment": ""
        },
        {
            "title": "庐山五猗",
            "content": "猗若人兮葛布，渡柴桑兮水泠泠。稚子髧两髦兮从而后。东家有酒兮，绿参天其荫柳。山风凉兮月瞑，枕白石兮未醒。漭无极兮天游，不知乾之为马兮坤之为牛。",
            "comment": ""
        },
        {
            "title": "敬次老人即事",
            "content": "韶华九十恰平分，过化中存一点神。草脱烧痕非入色，梅收花事又新人。正襟危坐三灵会，拥鼻长谣万象宾。酬答风光惟办此，可能春梦到天津。",
            "comment": ""
        },
        {
            "title": "损戒二首",
            "content": "河魨行水底，志在全其生。缒绠激使怒，拍浮拾彭亨。触来不自制，天君失和平。惩忿当如山，一静弭百争。",
            "comment": ""
        },
        {
            "title": "送商总郎三首",
            "content": "百寻浮玉三更月，万里长江一色秋。照映此心须此水，不妨小泊读书舟。",
            "comment": ""
        },
        {
            "title": "闻山阳夏全之变",
            "content": "洮湟私牍旧开边，淮楚依然样子传。抱虎寝蛟心不保，护疽讳蛊祸相挻。河流三舍尽人血，城阖四门无灶烟。昨夜洗兵盈尺雪，华夷齐加贺太平年。",
            "comment": ""
        },
        {
            "title": "送程於潜两首",
            "content": "溪山民物古，政理器能宽。平易见眉睫，明清生肺肝。春风帘影暖，霜月研声寒。野老自相语，元丰崔长官。",
            "comment": ""
        },
        {
            "title": "次韵张提刑送行六绝",
            "content": "太白尝嗟蜀道囏，少陵欲铲剑门山。何如推起蓬窗看，万里江天碧鸟还。",
            "comment": ""
        },
        {
            "title": "治平寺清音堂",
            "content": "普门以眼听，观音以耳观。谓得观听真，竟被耳眼瞒。瞎却观音耳，聋却普门眼。万法本来空，蒙头都不管。",
            "comment": ""
        },
        {
            "title": "次李参政晚春湖上口占十绝",
            "content": "屋角春声几样翻，勾牵春梦绕丘樊。三桃二李成阴早，恨不安仁老灌园。",
            "comment": ""
        },
        {
            "title": "老人赋郑医芝隐楼敬次韵",
            "content": "鹊经心诀在，鸿宝肘方全。为问春痟首，何如夏脅肩。楼居高进月，园涉细疏泉。学得种芝法，疑君今稚川。",
            "comment": ""
        },
        {
            "title": "范待制挽诗二首",
            "content": "生不饵柏寺，死才跨松阶。浮云忽易灭，明月终难埋。宇宙卓有立，江山渺无涯。掩卷独搔首，西风知此怀。",
            "comment": ""
        },
        {
            "title": "和子有感时",
            "content": "八州都督新推毂，两纪中书旧覆瓯。郿坞然脐如东策，聊城飞笴便无忧。",
            "comment": ""
        },
        {
            "title": "高斋",
            "content": "江浒行厨转，关头细路过。手摩如象石，目送卧龙坡。肮脏云端柏，鬅鬙雨后莎。晚来晴更好，舟发乱山阿。",
            "comment": ""
        },
        {
            "title": "至日欢喜口号",
            "content": "青城矗矗紫坛深，碧宇无风挂斗参。亿万苍生齐合爪，圣明天子得天心。",
            "comment": ""
        },
        {
            "title": "六月六日宿观音寺次朝南韵二绝",
            "content": "微管仲其左衽矣，捨安石如苍生何。须君快草三秦檄，尽为先生祛宿疴。",
            "comment": ""
        },
        {
            "title": "铨闱董试上巳二绝",
            "content": "天气年年只麽新，官忙不似旧闲身。油车画舫西湖闹，可惜埋头典却春。",
            "comment": ""
        },
        {
            "title": "端平二年端午帖子词·皇帝阁",
            "content": "王师一举下河东，好定规摹继伐功。入眼宫槐宜夏日，转头关柳易秋风。",
            "comment": ""
        },
        {
            "title": "送曹沪南赴阙",
            "content": "闻之善治水，不与水争势。顺流导汉漾，徐当过三澨。又闻善登山，不与山争力。缓步出朝阳，晚亦到崧极。展也曹沪南，所学见所履。致身以登山，应物以治水。几年蚕丛州，归问长安道。巴船五百料，太半外省草。白驹在彼谷，桑扈莺其领。人物方眇然，惜此方眇然，惜此尺璧景。疏梅耿绝碕，飞梦随去浆。索蓍为占之，圣功得蒙养。",
            "comment": ""
        },
        {
            "title": "挽礼上人",
            "content": "盘屈虹蜺气，空山老白云。酒因陶令买，芋为邺侯分。甘露门知味，毗耶藏著勋。南轩无复见，岩卉自清芬。",
            "comment": ""
        },
        {
            "title": "仲冬二日还自谷川道中两绝",
            "content": "满天返照醉红殷，未到生明月已弯。好是蛾眉无点恨，盈盈淡扫有无间。",
            "comment": ""
        },
        {
            "title": "龙州麸金丹砂到官后民告所得倍於他时喜为赋",
            "content": "乳到零陵竭，珠辞合浦行。地非悭所产，人自晦於征。砂粒层层长，金麸点点明。盛衰非自尔，利莫与民争。",
            "comment": "：【原题】：\r\n龙州麸金丹砂到官后民告所得倍於他时喜为赋诗 | 【注释】【原题】：龙州麸金丹砂到官后民告所得倍於他时喜为赋诗"
        },
        {
            "title": "次韵曹提管梅",
            "content": "凌寒峭立向庭除，晋宋渊明汉二疏。面冷不堪相妩媚，心清聊为一轩渠。月来月去香仍在，春少春多意自如。皎洁孤芳谁与共，作诗我欲寄东徐。",
            "comment": ""
        },
        {
            "title": "柳絮二绝",
            "content": "造化勿忘还勿助，精神非色亦非空。残云初雪雍容甚，高下东风点乱红。",
            "comment": ""
        },
        {
            "title": "除妄",
            "content": "酒泉能醉麽，饭颗免饥不。万事得如愿，一生应莫愁。凉风高放鹤，落日倒骑牛。诸妄冰消尽，吾师马少游。",
            "comment": ""
        },
        {
            "title": "畴甫叔挽诗二首",
            "content": "南渡几年裹，深山谁力书。独君酣百战，许我丐三余。参斗明灯炉，湖江渴砚蜍。斯人犹不第，天理竟何如。",
            "comment": ""
        },
        {
            "title": "次及甫入峡杂咏·峡口",
            "content": "山隘留天少，江迂占地多。风梢猿自挂，露草虎曾过。坐客犹吴语，行人尽楚歌。川妃澜浪甚，着语试谁何。",
            "comment": ""
        },
        {
            "title": "次缪仲右韵二首",
            "content": "窗暖杨花扑，庭空燕子过。年侵欢易减。春恼病宜多。揽涕论兵事，扶头读凯歌。日来能饮未，正好醉亡何。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "谁家柳系夜郎舟，半月风颠估客愁。起候五更风脚定，安排篙楫放中流。",
            "comment": ""
        },
        {
            "title": "题锺春伯所示周昉明皇对弈图",
            "content": "宝栏十二午阴移，思入云霄落子迟。当局早知提醒着，危机应不堕蛾眉。",
            "comment": ""
        },
        {
            "title": "中秋楚东对月次曹提管韵",
            "content": "西风一笑话绸缪，白露横江滴滴秋。天没遮栏金饼上，水无边际玉绳收。扶将太白酣方适，唤起冯夷舞未休。今夕明年应更好，夜潮来处倚危楼。",
            "comment": ""
        },
        {
            "title": "挽万登仕",
            "content": "种德谏议窦，处心承事黄。池园花竹老，庭户简编香。四世环叠采，百年酣累觞。紫微身不到，丹墨付诸郎。",
            "comment": ""
        },
        {
            "title": "次韵西山",
            "content": "山深莫道得春迟，云漏晴光已大奇。夹径幽香吹艾纳，隔林绝艳点燕支。一川远近迷渔屋，两市东西认酒旗。锦野着亭坡老后，曾来可惜独无诗。",
            "comment": ""
        },
        {
            "title": "俞提举挽诗二首",
            "content": "苍鹤孤山晓，黄花栗里秋。一身虽物外，万国尚眉头。遗老几何在，耆英只麽休。问天天不语，江阔莫云愁。",
            "comment": ""
        },
        {
            "title": "江陵",
            "content": "三海先声壮，重城大势连。竹为人世界，灯结水因缘。风物诗囊裹，英雄泪眼边。江平洲露碧，沙市稳开舡。",
            "comment": ""
        },
        {
            "title": "苦笋",
            "content": "临轩解褐赐汤沐，一节两节水苍玉。气严惯尝志士胆，格高厌食太官肉。此君可人如西湖，荷边冰簟三更铺。心知爽快不宜过，奈此风月人间无。",
            "comment": ""
        },
        {
            "title": "寿崔帅卿七绝",
            "content": "弄兵澒洞射阳秋。一纸招呼杀气收。十万苍生惊魄定，活人阴德过宾州。",
            "comment": ""
        },
        {
            "title": "西龙道院",
            "content": "溪影山光浸晓寒，空庭人马报平安。梦回非想天中界，身是无怀国裹官。桑葚青红鸠澒洞，麦花开落雉蹒跚。好班嘉定中兴诏，尽与蓬婆滴博看。",
            "comment": ""
        },
        {
            "title": "午困",
            "content": "故人书断故山离，义重惟穷到处随。无米胸中元自杵，不蚕鬓底却能丝。消梅乞与嘲盐贵，苦笋烹来怪酱迟。亡可奈何安若命，午窗赢得睡便宜。",
            "comment": ""
        },
        {
            "title": "端平三年春帖子词·皇后阁",
            "content": "太液轻澌泮，温明霁日融。菜流芳荇碧，花颂瑞椒红。",
            "comment": ""
        },
        {
            "title": "寿崔帅卿七绝",
            "content": "纷纷传檄方言战，猝猝囊金又说和。谁信规摹须早定，计然半策不须多。",
            "comment": ""
        },
        {
            "title": "病目",
            "content": "日过学不力，年催名未芳。心期虽皦皦，目视已茫茫。灯叠青红晕，书纷黑白行。蒲团深瞑坐，禅味觉偏长。",
            "comment": ""
        },
        {
            "title": "答子有",
            "content": "裹饭无人过子桑，拒霜一径雨昏黄。花根记缚西湖缆，江浅红深醉夕阳。",
            "comment": ""
        },
        {
            "title": "白鹤观",
            "content": "缺唇丹井应千尺，秃顶灵杉恰百围。鹤去不闻人下子，黄蜂无数采花归。",
            "comment": ""
        },
        {
            "title": "次李参政晚春湖上口占十绝",
            "content": "褵褷瘦鹤耻乘轩。踏遍莓苔十亩园。欲下横塘还决去，涨痕一尺晚来浑。",
            "comment": ""
        },
        {
            "title": "谨和老人初冬寓笔十绝",
            "content": "煮茗烧香双赤脚，捡书洗妍一苍头。斯文兴丧由天在，未用安排地起楼。",
            "comment": ""
        },
        {
            "title": "太后挽诗",
            "content": "德名三后并，母道两朝尊。勇决高千古，危疑定一言。先期还政事，隆礼改山园。哀挽西郊道，云愁昼亦昏。",
            "comment": ""
        },
        {
            "title": "正月二十四日早梦乞聪明於东坡",
            "content": "东来一舸横天上，御风而行无点浪。有人野服帽高檐，宛如赤壁图中样。举手疾声呼先生，为我心孔开聪明。辗然一笑若相语，乞得聪明不如鲁。",
            "comment": ""
        },
        {
            "title": "直玉堂和李参政绝句",
            "content": "曲折宫墙日影方，堂深人静似山梁。斲榈叶底梅花老，次第风光到海棠。",
            "comment": ""
        },
        {
            "title": "用韵答游司直见寄",
            "content": "道在皇王帝霸间，古今同是一人寰。不愁垂白三千丈，独喜飞黄十二闲。晚桂荐花熏鼎古，寒松堕子茗瓯斑。山中风味无人会，赖得新诗起老顽。",
            "comment": ""
        },
        {
            "title": "用蜀行送徐隆庆守金州",
            "content": "兵家如弈棋，局局势不同。汉王引兵故道出袭雍，武侯率师祁山摇关中。何曾踏陈迹，乃欲收新功。中兴用蜀九十秋，咄哉求剑空刻舟。今年出秦州，明年出巩州。了无一镞飞到商虢州。但诿险绝不可度，岂识奇道须奇谋。汉水阴，洵水阳，左房襄，右梁洋。中间诗书礼乐帅，手提招摇麾天狼。以人材为武库，以人心为金汤。於斯二者有足恃，出奇度险如康庄。君不见绍兴间，虏从鹘岭窥蜀山。彼既能来我能往，疾驱风雨过潼关。",
            "comment": ""
        },
        {
            "title": "古意谢崔杨州辟七首",
            "content": "拒霜着秋红，夸诩颜色好。五更青女劲，顦顇一何早。深林兰自芳，寒节耿独抱。识此知见香，鼻观不草草。",
            "comment": ""
        },
        {
            "title": "温泉院二绝",
            "content": "老火欺人客路长，舣舟取次浴温汤。犬鸣三峡夜逾静，月上四更天始凉。",
            "comment": ""
        },
        {
            "title": "春日即事",
            "content": "杨柳黄黄燕子来，梅花落尽已青梅。一年春事闭门过，万里客怀呼酒开。西土逖哉鸿雁断，东方明矣子规催。海棠多买燕宫本，归去家山手自栽。",
            "comment": ""
        },
        {
            "title": "初霜",
            "content": "庭下晓来霜，菰顿芭蕉折。络石瘦菖莆，独抱青青节。",
            "comment": ""
        },
        {
            "title": "春行次韵",
            "content": "拂开芳草碧，坐断落花红。世味觥筹外，年华带眼中。六州空铸角，万物任为铜。有鷕桑畴雉，逢时会长雄。",
            "comment": ""
        },
        {
            "title": "田家以二月二日晴雨占谷价枕上口占",
            "content": "葛根已尽麦方青，延颈东来米价平。怕听三更三点雨，要占二月二朝晴。",
            "comment": ""
        },
        {
            "title": "送崔少蓬南归五首",
            "content": "杨州倾城出，作远事追送。诸生更依依，瘦马踏朝冻。冥鸿去何许，水落霜宇空。鬓短心绪长，危樯曳清梦。",
            "comment": ""
        },
        {
            "title": "端平二年端午帖子词·贵妃阁",
            "content": "裁成宝月翻宫扇，织就禅云制御衣。朝贺归来无点暑，坐看燕子引雏飞。",
            "comment": ""
        },
        {
            "title": "用王司理韵送别二首",
            "content": "亨衢方四十，满谓乃翁如。为底澼洸药，依然城旦书。光尘风物裹，消息事情初。束起东西玉，功名富贵余。",
            "comment": ""
        },
        {
            "title": "敬和老人石菖蒲",
            "content": "西风摆脱络头丝，荪壁为家不问蓍。分得九华烟雨壑，种将五老水云芝。戟髯洒洒精神健，剑脊棱棱气骨奇。窗外几多凡草木，为谁张王为谁衰。",
            "comment": ""
        },
        {
            "title": "万景楼次韵六绝",
            "content": "木落川空亦大奇，坐中亡酒客须追。非渠江汉孟东野，孤我南山韩退之。",
            "comment": ""
        },
        {
            "title": "乌息隐山堂觅诗",
            "content": "未出为远志，出则为小草。请看耆阇窟，几年黄面老。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "小窗无欠亦无余，一榻翛然雪透肤。收拾故书藏恰好，怕人写入凤山图。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿资福小阁次梁间韵 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿资福小阁次梁间韵"
        },
        {
            "title": "送黎德升出守眉州",
            "content": "同是郾城客，对床如弟兄。秋风双鬓改，落日寸心明。终古方书在，随时局面更。公余经济学，讲贯不嫌精。",
            "comment": ""
        },
        {
            "title": "端平三年春帖子词·贵妃阁",
            "content": "春透蓬莱碧玉壶，晴窗恭侍宝奎敷。从容玩画家人卦，取次题箴列女图。",
            "comment": ""
        },
        {
            "title": "正月十九日孟享从驾",
            "content": "黄繖中间一点红，绣云卤簿海棠风。钧容声出云霄外，马上谁怜有老聋。",
            "comment": ""
        },
        {
            "title": "嘉陵江舟中三绝",
            "content": "东风吹老地棠花，燕子归来认得家。茅屋石田浑好在，白头何苦尚天涯。",
            "comment": ""
        },
        {
            "title": "岁事",
            "content": "山居岁事似羌村，注瓦倾瓷酒半浑。微麝和餳溲粔籹，芳凫夹荠斫餫饨。阮生朱老情怀密，张丈殷兄笑语温。帘外东风花信早，更烦吹缘鬓毛根。",
            "comment": ""
        },
        {
            "title": "庐山五猗",
            "content": "猗若人兮黄犊，春风荡兮瑶草绿。犊护草兮行复止，隔林呼兮老觳觫。眠犊背兮闲闲，仰看青天兮飞鸟还。恍梦游兮何年，箕山颍水兮匪巢伊许。",
            "comment": ""
        },
        {
            "title": "读汉事",
            "content": "病禹逢沈骜，酣参事懦盈。阴阳眠燮理，天地醉财成。河岳瞢腾立，羲娥蹩躠行。无人能唤醒，作意造升平。",
            "comment": ""
        },
        {
            "title": "次赵保之清明即事五绝",
            "content": "看花何必只长安，到处韶华总一般。可是家贫风物晚，郎当莴笋斗春盘。",
            "comment": ""
        },
        {
            "title": "戊子新元老人七十有诗自述敬和",
            "content": "松鹤昂昂省见稀，独游汗漫友佺期。光风霁日安排好，秀水佳水斗饤奇。嘉庆图中身最贵，耆英会上爵犹卑。纵心境天和聚，一笑花开蝶满枝。",
            "comment": ""
        },
        {
            "title": "谨和老人初冬寓笔十绝",
            "content": "方穷蔡择问唐举，未遇邺侯逢懒残。触石起云能沛雨，不应长作旱雷看。",
            "comment": ""
        },
        {
            "title": "悯农",
            "content": "麦黄蚕登簇，秧青雨催耕。农家竭作诗，无工搏蚊虱。短杠雁鹜进，修繂蝼蚊行。谟盖溪壑满，名言舆梁成。",
            "comment": ""
        },
        {
            "title": "次及甫韵送至远别",
            "content": "塞尘没没马萧萧，世事今朝异昨朝。为羡白鸥何浩荡，却思斥頞亦逍遥。平沙露碛江波斂，远树明堤野雾销。快看扁舟归教子，胜渠满屋贮胡椒。",
            "comment": ""
        },
        {
            "title": "邛杖次韵",
            "content": "槎使携归饷老人，高棱疏节屈中伸。拨开豺虎凭陵气，摄取蛟龙变化身。访洗头盆还喜健，伴行脚笠未嫌贫。一般仙骨清如鹤，倚看沧溟解起尘。",
            "comment": ""
        },
        {
            "title": "乙酉岁暮有感三绝",
            "content": "罢参归趁日高眠，随意繙书不计编。岁事从教催白发，春风元只在丹田。",
            "comment": ""
        },
        {
            "title": "岸行",
            "content": "少年血气暗消磨，盎盎阳春保大和。已放杏花风味短，未酸梅子典刑多。一官满去鱼无饵，万里归来燕有窠。但愿时平蚕麦好，免教人问蜀如何。",
            "comment": ""
        },
        {
            "title": "次韵何伯温三首",
            "content": "出门夹径松，春尽花满林。毵毵尘尾黄，袅袅云气深。仙人左元放，骑龙夜相寻。饭我花杪露，实腹虚其心。",
            "comment": ""
        },
        {
            "title": "春行",
            "content": "百舌梢头一半春，日长无处着闲心。推枰竞欲投机早，结眊谁知用意深。梅子胚胎盐裹味，桐花摆布蜜边阴。东皋西崦行几遍，软脚踉蹡索酒斟。",
            "comment": ""
        },
        {
            "title": "哭都城火",
            "content": "九月丙戌夜未中，祝融涨焰通天红。曾楼杰观舞燧象，绮峰绣陌奔烛龙。始从李博士桥起，三面分风十五里。崩摧汹汹海潮翻，填咽纷纷釜鱼死。开禧回禄前未闻，今更五分多二分。大涂小撤噤不讲，拱手坐视连宵焚。殿前将军猛如虎，救得汾阳令公府。祖宗神灵飞上天，痛哉九庙成焦土。",
            "comment": ""
        },
        {
            "title": "寿崔帅卿七绝",
            "content": "连蜷雌霓堕晴空，光照书楼卷纸红。天为斯文开瑞应，海南海北一宗工。",
            "comment": ""
        },
        {
            "title": "谨和老人惠山泉二首",
            "content": "第二水泉动，斜三封印通。爱奇亲煮雪，得隽细生风。酒肺苏将渴，诗情洗尽穷。娉婷须好买，供奉读书公。",
            "comment": ""
        },
        {
            "title": "庾楼",
            "content": "湓城陶庾共功名。庙食楼居孰重轻。衮衮长江流不尽，淮山青处夕阳明。",
            "comment": ""
        },
        {
            "title": "挽俞致政",
            "content": "涉世万缘薄，爱书双眼明。身从平处立，道向拙中生。啖蔗何妨晚，栽槐恰待荣。偈成投笔去，天阔暮云横。",
            "comment": ""
        },
        {
            "title": "谨和老人赋牛尾貍二首",
            "content": "北雪佛貍种，西风金狗秋。谋生贪过鼠，逃列喘如牛。糟熟涎奴舌，虀芳点客头。何时明猎火，吞尽楚青丘。",
            "comment": ""
        },
        {
            "title": "新月",
            "content": "天面如人面，昏昏镇是愁。晚来云色解，新月放眉头。",
            "comment": ""
        },
        {
            "title": "至节前一日游汪茫田",
            "content": "圣主亲郊肸蚃通，风恬日霁作春容。好从辇路听清跸，却向深山把瘦筇。樵子径随萝薜上，道人屋借竹茅封。一杯旋煮山泉荡，浣尽平生磊砢胸。",
            "comment": ""
        },
        {
            "title": "水仙",
            "content": "万卉净如扫，风霜犹典刑。睟容闲整整，姱节矫亭亭。几滑铜熏鼎，窗明石砚屏。窈深人不到，香触梦魂醒。",
            "comment": ""
        },
        {
            "title": "次徐隆庆寿诗韵二首",
            "content": "牛夺箕张小丙申，熟知命驳不能纯。年来颇怪刀头蜜，老去难供席上珍。闯霭千章森戟纛，鏖凤万壑绎韵钧。剑山拾得商山橘，醉共仙翁脯白麟。",
            "comment": ""
        },
        {
            "title": "寿崔帅卿七绝",
            "content": "夕烽旁千彻甘泉，独有淮东一臂全。若使尽从持重计，庙谟底用更忧边。",
            "comment": ""
        },
        {
            "title": "送石士志推官赴调",
            "content": "石友抱奇璞，朅来掾吾邦。昂然凌霄姿，莒鼎独力扛。入幕有此士，诸人亮难双。决事风赴谷，哦诗雨翻江。青衫裹妍骨，黑发今眉庞。世无九方皋，谁识骊与{左马右龙}。一朝解绶去，般鼓催逢逢。阖府少颜色，我心若为降。倦游方闭门，寄傲但一窗。惜别不得饯，况能缀羊腔。明廷急才俊，召驿南逾泷。森森邓林枝，剪拔穷株椿。岂其饭牛戚，未作殿骥庞。早晚对北阙，叶钟发鲸撞。",
            "comment": ""
        },
        {
            "title": "次韵张提刑送行六绝",
            "content": "了无薏苡可囊珠，解事家人气甚都。日试西川煎茗法，半投白垩半鸡苏。",
            "comment": ""
        },
        {
            "title": "剑外驴",
            "content": "苦甚淮南驮，嗟哉蜀口{左马右蒙}。护身梭结{巉山换革}，防口竹编笼。远近关梁接，高低阁栈通。琅珰鸣铎裹，谁识木牛功。",
            "comment": ""
        },
        {
            "title": "安泰",
            "content": "不是官身是客身，下车随意踏芳尘。空蒙山色雨非雨，冷淡花梢春自春。裘弊黑貂犹耐老，褐移紫凤未全贫。青帘垂脚游丝外，到处东风似故人。",
            "comment": ""
        },
        {
            "title": "岁晏",
            "content": "得路只轮车易上，失时独幅被难眠。淡黄虀饭茅柴酒，东掩西遮也过年。",
            "comment": ""
        },
        {
            "title": "己丑新年",
            "content": "几度椒花颂岁朝，今年心事最萧条。官虽有路犹穷辙，住岂无家却寄巢。金尽床头颜易改，樽空座上客难招。一般独得便宜处，病裹逢人免折腰。",
            "comment": ""
        },
        {
            "title": "被檄出城",
            "content": "引却东风觱栗声，竹舆如半作春行。山中祗怪天能窄，栈外方知地本平。黔袂炼{上艹下都}斜屋小，黄缨淘矿乱砂明。终年一饱难如许，愧尔炉熏管送迎。",
            "comment": ""
        },
        {
            "title": "怀程及甫二绝",
            "content": "撇濆梢涡稳下舟，狼牙鹿角又黄牛。儿曹脱险欢呶甚，数到家山十二州。",
            "comment": ""
        },
        {
            "title": "口占酬俞端叔牡丹",
            "content": "沉香亭北梦魂赊，惊见祥云七宝车。穷孟尝君空好客，病维摩老不禁花。",
            "comment": ""
        },
        {
            "title": "次韵游龙门十绝",
            "content": "不知长者谓何哉，布袜青鞋日日催。长啸一声啼鸟外，朵颐有象著山雷。",
            "comment": ""
        },
        {
            "title": "发龙州",
            "content": "涪山信有灵，送客六月雨。晓行如深秋，千憩无点暑。",
            "comment": ""
        },
        {
            "title": "次李公谨美人行见寄",
            "content": "梨花深寂杨花闲，雨鸠晴鸠两关关。越王楼下春事繁，有美一人心独丹。欲往从之厚我颜，无绣段兮为君欢。子规夜嗥斗阑干，江草碧色江波漫。芙蓉城头芳露乾，有美一人拥朝寒。欲往从之髀肉酸，无桂棹兮扬君澜。牛头拨云寻懒残，牛背落日人空还。短筇尚点湘妃斑，好春未必天能悭。东风到处如家山，白发相对毋永叹，荼蘼姑架三百间，为君醉倒骄旁观。",
            "comment": ""
        },
        {
            "title": "次韵遣怀",
            "content": "不用忧春雨，时来百草芳。猫头肥可臿，雀舌嫩堪囊。旧酒闻香烈，新诗索味长。樱桃空落去，吾老白云乡。",
            "comment": ""
        },
        {
            "title": "王火井见过先以诗寄用韵二首",
            "content": "故人寒踏龙门路，来听深山唱竹枝。半世向人长落落，几回於我独奇奇。淡交似水有余味，薄俗如云无定姿。一点青灯俱白发，相看不语只心知。",
            "comment": ""
        },
        {
            "title": "春日即事",
            "content": "黄奶扶春梦觉来，禅心已堕老黄梅。沾沾桃叶相先发，寂寂梨花未肯开。抱案并无钳纸请，索书时有打门催。人生消得韶华几，两鬓霜根不待栽。",
            "comment": ""
        },
        {
            "title": "次韵子有赋著图书所",
            "content": "富儿种卮敌封君，贫翁结柳呼奴星。物理亏盈蛇夔蚿，惟有读书可以逃天刑。守玄老死天禄阁，巧宦三入承明庭。人生得失雉枭庐，惟有知道可以垂芳馨。嗟予钝甚炉底矿，陶写淬濯谁为硎。买书充屋手点勘，杞菊门巷槐花零。九流七略宗六经，大川小浍趋东溟。骚人墨客几汗青，秦姬赵女争娉婷。圣贤气脉眇如线，义理门户元无扃。圆冠方屦弗见道，金貂玉櫑空图形。君年正壮眼如漆，一过万字披不停。借书一郗走赤脚，灯前急雨鸣高瓴。扶舆磅礴天两目，渟蓄云气藏风霆。钩深造极猛着力，会插八翼搏青冥。",
            "comment": ""
        },
        {
            "title": "白羊同行五六登无尽墓入义方传庆寺读锺离公",
            "content": "墓前共榦直能奇，勾引先生读断碑。见说嘉禾曾有颂，平生行止不须疑。",
            "comment": "：【原题】：\r\n白羊同行五六登无尽墓入义方传庆寺读锺离公所书两句赠八琼张子高碑及吕公来访事程教有诗次其韵 | 【注释】【原题】：白羊同行五六登无尽墓入义方传庆寺读锺离公所书两句赠八琼张子高碑及吕公来访事程教有诗次其韵"
        },
        {
            "title": "刘后溪和雁湖即事诗十绝见示次韵",
            "content": "中原离合数由天，百战关河血满川。日月赤云占胜气，挂弓何处是祁连。",
            "comment": ""
        },
        {
            "title": "读元公辅传有感",
            "content": "公辅溪壑慾，胡椒八百斛。若比梁冀大是廉，几舡珠玑几车玉，三十万万无厌足。我宋从来相用儒，国肥民饱却家臞。田园图史论贫富，鼎鼐楼台辨有无。呜呼哉鄙夫，呜呼哉贪夫。",
            "comment": ""
        },
        {
            "title": "二佳",
            "content": "佳笋如佳人，柔哲饱风致。佳醑如佳士，醇明负骨气。此笋配此醑，可爱不可醉。得醉岂不好，醉恐不知味。蔚如王谢家，文雅将富贵。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "系舡官柳根，闤闠得深密。日落远水明，云收好山出。天开有声画，人立无价璧。酒行不须多，鹭下孤蒲夕。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·叶推官无尽景 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·叶推官无尽景"
        },
        {
            "title": "益昌次费伯矩赠行韵五首",
            "content": "掎角中原二百州，熟知彼已是良筹。时贤所及都能几，清渭黄河祗自流。",
            "comment": ""
        },
        {
            "title": "会心",
            "content": "不是非心佛，还疑有漏仙。朝闻驰鼓起，夜候定锺眠。浴少衣偏垢，游多袜易穿。祗将毋不敬，推倒野狐禅。",
            "comment": ""
        },
        {
            "title": "次及甫觉寒",
            "content": "霜勒衾如水，寒於客有期。不成神女梦，空赋外孙词。瓮暖宜桑落，冠凉怯竹皮。悬知鄱水上，冷落扊扅诗。",
            "comment": ""
        },
        {
            "title": "挽李贯之郎中二首",
            "content": "刚大平生气，诚明问学功。不为官所铒，宁以道而穷。论事冯唐力，忧时贾谊忠。朝阳无此凤，何止哭江东。",
            "comment": ""
        },
        {
            "title": "十月晦过巫山",
            "content": "巫峡逢初度，平生一段奇。江山襟抱写，岁月鬓毛如。神女翻旗下，冯夷叠鼓随。直须豪举酒，捩柂不妨迟。",
            "comment": ""
        },
        {
            "title": "送监丞家同年守简池三十韵",
            "content": "去年为君来，朋廷峙鸾鹄。今年为亲归，蚕市苦思蜀。扶舆出修门，万里宛在目。大江六月寒，风饱帆数幅。金山如幽人，杜蘅缭荷屋。采石如壮士，铁骑明鋈续。五老烟光开，九华云气矗。如王公大人，冠冕而佩玉。大孤狷介甚，赤壁清旷足。黄鹤侠者流，隽放不容束。英雄古荆州，霜月耿乔木。寂寞三闾亭，风露落秋菊。阳台峰十二，森拱峡江曲。高标耸赤松，绝概凛孤竹。或如汉汲黯，搞直敢掁触。又如唐真卿，峻絜不受辱。瞿唐滟澦堆，一柱轧坤轴。溃城睢阳孤，钩党林宗独。水石明边酌，苹蓼佳处宿。宽作几月程，迎面峨眉绿。世道淡有味，人生平为福。江山无愧容，草木有余馥。试剑信雄拔，易简更清沃。虎蛇方横道，有此廉平牧。相如驷马贵，长孺一翁秃。明河隔黄姑，碧落杳飞鹜。独复即无妄，多识乃大畜。岁晏以为期，仁亦在乎熟。木末老芙蓉，阑干深苜蓿。邮签莫厌娄，瑟僩尉淇奥。",
            "comment": ""
        },
        {
            "title": "辛巳夏四月行西山欲未能也得曹沪南壬午冬留",
            "content": "朝阳生危岑，委光皂江壖。江妃舞倒景，老木奔惊猿。群仙亦戏剧，挹袂来联翩。笑倒天地间，谁亏复谁全。手携昭文琴，一曲三千年。",
            "comment": "：【原题】：\r\n辛巳夏四月行西山欲未能也得曹沪南壬午冬留题上清诗因次韵三首 | 【注释】【原题】：辛巳夏四月行西山欲未能也得曹沪南壬午冬留题上清诗因次韵三首"
        },
        {
            "title": "用伯修韵迓虞提刑",
            "content": "从来图易必思艰，运甓工夫莫放闲。万里功名终竟在，百年元气早须还。安危着眼棋枰外，中否留心弩括间。寄似匆匆无几语，华阳东去是潼关。",
            "comment": ""
        },
        {
            "title": "老人晚得女真真又曾孙女金华皆再周而伤葬塔",
            "content": "窣波影裹诵陀伽，古佛灯笼护绛纱。智慧竭罗虽正果，慈悲妙善亦空花。怕寒婉娈初拳蕨，望雨醒忪细舌茶。节物感人还逢解，有儿何用女当家。",
            "comment": "：【原题】：\r\n老人晚得女真真又曾孙女金华皆再周而伤葬塔院后今春焚化用前韵赋诗谨和 | 【注释】【原题】：老人晚得女真真又曾孙女金华皆再周而伤葬塔院后今春焚化用前韵赋诗谨和"
        },
        {
            "title": "过三鹤山二绝",
            "content": "客路浪成千里缴，老怀虚过一春邀。落约刚被风扶起，恰与连云石栈高。",
            "comment": ""
        },
        {
            "title": "又次及甫渚宫",
            "content": "南楼风物远，西郭市声连。蝇虎寒窗搏，蜗牛败壁缘。怀人乔木外，吊古折荷边。富贵今安在，樵归唤渡舡。",
            "comment": ""
        },
        {
            "title": "严陵道上杂咏七首",
            "content": "江上送行潮汛小，舡头回首夕阳多。人生有几柳如此，客思不禁花奈何。",
            "comment": ""
        },
        {
            "title": "赵忠简孙璧见过有诗用韵",
            "content": "薄命窘震凌，余生飒粪朽。闲闲饱款竹，寂寂老锻柳。溪空渔争隈，野熟饮被肘。有邻晨致薤，无客夜剪韭。忽来闯户屦，自拿问字酒。初见子眉睫，徐语应心口。顾予果谁与，恐子不我友。维昔燕夹攻，坐使汴失守。应奉固乱阶，新法实祸首。疗危非庸医，救败须国手。丰魏两翁夺，关洛孤愤久。人谋密相济，天意断非偶。攻守岂必同，胜负亦常有。谁推奸人出，竟堕黠虏诱。包将复仇戈，付与扫悉帚。风云激矢脱，日月峻轮走。残膻污北雪，遗憾挂南斗。功名本同舟，学术乃各牖。一时策得失，千古史妍丑。忠简社稷臣，尚起九京否。",
            "comment": ""
        },
        {
            "title": "婆饼焦",
            "content": "万斛精神一握身，清吭宛转欲飞尘。鸡才唱后便知晓，燕未来前先得春。惊觉海棠休苦睡，提醒杨柳莫空颦。最怜吉语能相报，麦熟同为鼓腹人。",
            "comment": ""
        },
        {
            "title": "观物二首",
            "content": "饱饭茶瓯罢，闲观万物情。狗加狮立号，猫冒虎为名。故沼慈姑王，新畦腐婢荣。蝉从何许变，忽送出林声。",
            "comment": ""
        },
        {
            "title": "酬程嘉定杨汉州见和三首",
            "content": "六州铁铸错，四海金为瓯。兴亡几变灭，明月长清秋。忆从党祸起，中原堕旄头。月行九霄上，安知下民愁。年来月食昂，坐复山东州。洗眼看太平，典衣办芳篘。流光湿沆瀣，散影凉飕飗。老子兴不浅，倒尺药玉舟。为言汉太史，甘心周南留。不愿皋朔间，蓄之类徘优。",
            "comment": ""
        },
        {
            "title": "次缪仲右韵二首",
            "content": "心绪千丝结，年华一鸟过。可人元自少，知已不须多。咄咄君休怪，鸣鸣我亦歌。将军浑健在，醉尉莫谁体。",
            "comment": ""
        },
        {
            "title": "帽子檐水宿",
            "content": "聚石椿长缆，依沙插短舻。日昏山虎下，风急水鶬呼。道岂随时变，人须出力扶。仲由儿女见，谓欲果乘桴。",
            "comment": ""
        },
        {
            "title": "赠相士郭少仙",
            "content": "崇兰生深林，澹泊一点芳。江梅倚修竹，醖藉万斛香。气骨抱金玉，精神贮冰霜。若以色见我，照红还海棠。",
            "comment": ""
        },
        {
            "title": "洗研",
            "content": "自洗洮州绿。，闲题柿叶红。一尘空水月，百念老霜风。钝菊凄犹蕾，颠桃艳已丛。斡流千万变，谁实主鸿蒙。",
            "comment": ""
        },
        {
            "title": "端平三年春帖子词·贵妃阁",
            "content": "象应轩龙次，恩承帝座光。燕坛风澹荡，蚕馆日舒长。",
            "comment": ""
        },
        {
            "title": "闲居二首",
            "content": "一觉汤饼睡，几转庭花阴。不作八翼梦，以无富贵心。东家朝鸣玉，西家暮横金。芭蕉大蔽牛，不奈霜风侵。何如老忘得，曲肱滋味深。",
            "comment": ""
        },
        {
            "title": "中春望后一日登铃珑",
            "content": "出郭暄欲暑，涉林清自秋。步随目力高，身与山气浮。飞来辛夷花，拾得莲叶舟。一声提壶庐。四顾丛薄幽。诘屈九曲屏，突兀十二楼。泉流涧级峻，云起峰阴稠。左摩紫髯兕，右拂苍鳞虬。牵衣憩更好，拥策登三休。上呼笙箫侣，下瞰锦绣州。豁落不平事，消融无涯忧。太极浩初判，此山郁相缪。几人记曾来，老苔蚀琱锼。玲珑听我歌，歌彻玲珑愁。有酒且湑我，羲娥雪人头。",
            "comment": ""
        },
        {
            "title": "次及甫入峡杂咏·平善壩",
            "content": "水风静处抛舡易，山雨晴时着句难。便向个中占好谶，一程平善过云安。",
            "comment": ""
        },
        {
            "title": "初酿",
            "content": "手臼登新秫，头缸试嫩醪。蒲城寒信早，栗里旷怀高。重熟鱼沾麵，微生蟹带糟。老侬元不饮，随喜亦陶陶。",
            "comment": ""
        },
        {
            "title": "答家朝南二绝",
            "content": "角声凄惋笛声乾，独立黄昏不奈寒。未省半山梅在否，东风归路忆长干。",
            "comment": ""
        },
        {
            "title": "雨",
            "content": "夥颐秋后雨，暝些晚来凉。夹市崩岸赤，环城涨潦黄。随宜梨栗熟，满意黍荞香。白鹭追红鹤，归飞作个忙。",
            "comment": ""
        },
        {
            "title": "梅两绝",
            "content": "玉佩琼裾萼绿华，铜瓶清浸广寒家。客怀无着春风处，醉向梢头嚼尽花。",
            "comment": ""
        },
        {
            "title": "灯叹",
            "content": "坐久灯欲乾，倒檠丐余沥。点滴能几多，炉灭在漏刻。可以观养生，精涸神气蚀。岂伊半圭茸，能续踵后息。可以观为政，斂苦生理迫。岂伊数匙糜，能起沟中瘠。嗟哉秋晨禾，叶叶含露液。毋使暵就槁，而望一溉益。",
            "comment": ""
        },
        {
            "title": "过四望山",
            "content": "人远鹭孤立，湖平天四垂。柂移舡解语，帘舞酒求知。望眼倾三笑，骚吟寄九思。今宵吾计得，解鳖荐鸱夷。",
            "comment": ""
        },
        {
            "title": "绣观音酬郢州王知录丹青美人之赠两绝",
            "content": "十相端严具足身，一团杨柳净瓶春。石城莫与蛾眉看，羞不如人却妒人。",
            "comment": ""
        },
        {
            "title": "挽谢叠山",
            "content": "千古精忠日月光，恨无麟笔写堂堂。还家耻作梁江总，辟谷谁如韩子房。后死十年应有待，轻生万里故非狂。有儿可拾江边骨，须信人亡道不亡。",
            "comment": ""
        },
        {
            "title": "示诸儿",
            "content": "道大两仪小，身寡万物众，此心能砥柱，斯文即隆栋。书从羲孔来，字字济世用。愈穷理逾邃，如探无底洞。有书不勤读，惰农失春种。如何望秋成，箕杵日簸弄。一经胜籯金，万帙供洛诵。所愿器业进，增益门户重。儿童悟易玄，奴婢晓诗颂。而况以士名，经史懒条综。古来天目下，谁识三岁贡。吾翁破天荒，教子斯命中。顾我肋已鸡，望汝毛犹凤。诗书气脉续，声价天壤閧。毋学韩家符，灯火照睡梦。毋学陶家雍，文档付游纵。光明发勤苦，奇隽出饿冻。四壁瓢腹空，一檠铛脚共。人情易喘筒，世事难算瓮。",
            "comment": ""
        },
        {
            "title": "晓出",
            "content": "一双杜宇青天月，两点乌犊白水陂。不为好山勾引出，那知已是插秧时。",
            "comment": ""
        },
        {
            "title": "次徐隆庆寿诗韵二首",
            "content": "史君笔斡万牛回，脚底春风舌底雷。一夜剧谈逢野阆，百年高谊见鸥梅。客心衮衮江流去，老色翩翩岁事来。堕地渠侬天已定，酒边赢得笑颜开。",
            "comment": ""
        },
        {
            "title": "答及甫和",
            "content": "云汉应是纪，尾艮首起坤。直坤导岷江，略艮赴海门。我家海之角，我行江之源。秋月几改弦，落涨频移痕。金山手可挈，牛渚气欲吞。追前趣倍道，殿后虞策奔。主宾会面适，儿女问事繁。舡灯半悲喜，村醪杂清浑。王阳正怀亲，石洪未报恩。飚帆鹏翼饱，浪柂鹰尾翻。姑熟人物远，秋浦风景存。彭郎饫牲酒，小姑豔幢幡。两矶峭植柱，万壑哗吹埙。浔阳荡波光，赤壁盘云根。莫追白传梦，空招老坡魂。黄鹤矗河汉，南楼頫川原。刘郎别浦横，孙媛荒台蹲。雄心漫衷甲，馁魄谁荐膰。吊古君雅志，怀人儿新婚。等为身名谋，难以世俗论。沌口出百盘，水府迷三元。沙市俗更凋，渚宫名徒尊。楼艦却长鲸，艬舟进伏鼋。夷陵晓未霜，秭归冬犹温。玉虚想奇崛，莲碚辞嚣喧。楚些风骨变，巴歌舌齶反。屈平坐落寞，昭君若悲酸。悬知凤铩翮，不知鹤乘轩。巫峰又郁起，赤甲方横骞。直登黄牛堡，极目秦关昏。",
            "comment": ""
        },
        {
            "title": "奚左藏挽诗二首",
            "content": "理学不远复，躬行毋自欺。志虽千万往，材仅二三施。花竹觥筹密，云山步屐迟。眇然人物裹，公竟止於斯。",
            "comment": ""
        },
        {
            "title": "寄赵景周抚干二首",
            "content": "罨画春树碧，逢迎系行舟。酒尽可以起，更作须臾留。我方鹤投笼，君已鹰脱鞲。相期在岁晏，赠之珊瑚钩。",
            "comment": ""
        },
        {
            "title": "仙鹤楼避暑",
            "content": "孤塔山光寂，危楼岸影斜。秋声来木末，客思满天涯。离列高低树，沧茫隐见沙。夜凉人被酒，乘月快浮家。",
            "comment": ""
        },
        {
            "title": "发阆州二绝",
            "content": "木奴矢矫二十里，大似盘龙趋桂林。中人薄暑遽如许，觅树依凉无好阴。",
            "comment": ""
        },
        {
            "title": "东屯",
            "content": "荦砍嵚岑转百盘，峡天深处得平宽。秋风策策醾花老，暮雨萧萧稻子寒。仁者乐山心本静，硕人在涧体俱胖。农家不解诗翁趣，只道丰年了纳官。",
            "comment": ""
        },
        {
            "title": "重午山蹊独步",
            "content": "扶病索清荫，循林步幽霏。花拈勃姑饭，草拾虾蟆衣。良药觞手是，壮容转头非。易补天上漏，难驻人间晖。寒暑递流斡，悲乐相因依。功名少终吉，富贵多危机。李泌语欲咽，屈平志空违。不如满引酒，举世知我希。",
            "comment": ""
        },
        {
            "title": "次赵保之清明即事五绝",
            "content": "擅春正是海棠时，剩为新晴准备诗。泼火雨来还不信，岗南岗北竹鸡啼。",
            "comment": ""
        },
        {
            "title": "追和及甫雪",
            "content": "肧腪造化妙天家，趁得辛夷未首花。浊水淤泥还絮白，枯株朽树亦芳华。长空光眩鸣皋鹤，厚地寒侵入宇蛇。钜竹南墙清绝甚，一编孟子一瓯茶。",
            "comment": ""
        },
        {
            "title": "挽中书俞侍郎二首",
            "content": "器重千钧鼎，胸涵万斛舟。文章欧六一，政事富青州。偃月知谁在，灵光独我留。貂蝉虽未着，不作汗青羞。",
            "comment": ""
        },
        {
            "title": "和雪",
            "content": "肃容盛气不璇霄，不作投壶玉女娇。坡老堂前微扑面，伊川门外骤齐腰。得风还解掀天起，带雨才能控地飘。无限陈根生意动，早看绿长后园蕉。",
            "comment": ""
        },
        {
            "title": "送兴元聂帅",
            "content": "泛观天地间，一气如爨鼎。半鼎沸正急，半岂独尔静。从旁更益薪，既往漫不省。畴当起沃之，辘轳转修绠。长空堕旄头，胡命悬漏顷。不戢方自焚。余焰燎吾境。俶从淮汉扰，驯至褒斜警。势欲合南北，事须得要领。和固不楞为，战亦未易逞。中兴关人谋，而可倚天幸。君侯富经纶，颇牧在禁省。忧国如忧家，申旦抱耿耿。袖中平戎策，直欲系其颈。王斧下青冥，上游建巨屏。秋高马正肥，慨慷泝巴郢。鏠旗凛太一，福星映参井。蜀从更化来，旧痛甫甦醒。风寒不善护，遂与劳复等。内势既{左足右炙}盭，外兵且赘瘿。但嗟车辚辚，未见旗整整。胸中百万兵，气压貔虎猛。凉飚送先声，鬼蜮已匿影。自昔树勋业，莫先拔翘颖。共功非众材，殆类无麵饼。孔明驻汉中，欲翦汉贼梗。委心任费袆，屈膝拜许靖。笑谈扼奸雄，老死不得骋。至今出师表，日月光炯炯。惜哉会潼关，不从魏延请。公才几倍亮，谋略济忠鲠。机会有可乘，临事勿吹冷。秦陇咳唾定，归衮专国秉。颂磨浯水滨，铭勒燕然顶。诸生笔如椽，须公一笑肯。",
            "comment": ""
        },
        {
            "title": "晚莲",
            "content": "飒然秋入井梧嘶，窗下红蕖始脱泥。但有意开何论晚，纵无力不上嫌低。鱼贪芳影机还熟，蝶怕深香路自迷。更把闲情坚耐着，明年花秘屋檐齐。",
            "comment": ""
        },
        {
            "title": "次杨沪南以前区字韵送行",
            "content": "水稳风凉快长年，归帆东指白云边。落花款段儿能御，荐草乌犍手自牵。蜀口戍兵谁饱饭，淮头编户几安眠。野人只愿群贤进，辐凑良筹到上前。",
            "comment": ""
        },
        {
            "title": "祖母哀挽二首",
            "content": "我祖当家始，零丁只影存。根芽惟大母，枝叶又曾孙。触少心犹惕，慈多语易温。德尊年亦称，消得诰花恩。",
            "comment": ""
        },
        {
            "title": "损戒二首",
            "content": "野虞雉为媒，谷谷雌召雄。阴机发翳绿，碎迸锦缬红。耳目诱於物，颠倒不有躬。窒慾当如泽，涵渟清镜空。",
            "comment": ""
        },
        {
            "title": "辛巳夏四月行西山欲未能也得曹沪南壬午冬留",
            "content": "窈深青城路，逢仙不知名。悠然拾瑶草，天风飐双缨。进予语之道，诚者非思诚。谷神以虚应，万物同一灵。是谓众妙门，古今未尝扃。",
            "comment": "：【原题】：\r\n辛巳夏四月行西山欲未能也得曹沪南壬午冬留题上清诗因次韵三首 | 【注释】【原题】：辛巳夏四月行西山欲未能也得曹沪南壬午冬留题上清诗因次韵三首"
        },
        {
            "title": "落星寺",
            "content": "春秋陨石于宋五，分作金焦与星渚。大圆镜裹八窗开，面面鱼龙听人语。瀑长一线吹不动，山拥万绮明可数。嗟哉蓄眼无此奇，欲倒银河卷归去。",
            "comment": ""
        },
        {
            "title": "和黎德升赠别",
            "content": "朱弦无繁声，大羹有至味。人惟不苟同，终亦不苟异。咸戒咸其腓，贲取贲其趾。出处进退间，当思古人齿，嗟予何为者，涉世聊复尔。来从吴尽头，直到蜀筑底。赫日青石裂，凄风黄叶委。道旁几揶揄，得已犹不已。君如细柳军，坚壁阅儿戏。又如渥洼马，超轶不受絷。客窗日相从，肝胆莹彼已。偏校纷已侯，怜我尚猿臂。胸藏数万甲，智绝三十里。清谈对夜分，常恨世少治。酒酣或怒骂，天下无真是。佞夫戴髑髅，请剑淬越砥。长亭杨柳黄，妙语鲍谢体。不作儿女别，相期青云器。深沉老元戎，梦寐古舆地。视师薄郾城，受甲高熊耳。相与善筹之，寒草春无际。",
            "comment": ""
        },
        {
            "title": "次费伯矩护印道中韵",
            "content": "合着丝絇侍建章，却随靴裤踏苍凉。灯前针线为谁好，镜裹黛铅如许忙。野水无心鸥等伍，秋风有味菊颜行。到头灵运终成佛，妙境须闻戒定香。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "何山如幽人，道场如大家。穰穰衲子脚，刺刺骚翁牙。挟隽控寒飚，搜光蹑晨霞。危颠矫窣堵，平畴略污邪。岩泉跑虎涌，径松髯龙拿。锺梵破深寂，金碧开纷葩。修廓步屐峻，杰阁望眼赊。山势佩玦矗，湖光镜奁谺。清苕杏霭入，古弁空蒙遮。列翠不可唾，群籁无敢哗。坐我旃檀林，酌之枪旗茶。宇定岫出云，语妙天雨华。吾生久堕甑，昔游惯乘槎。夷犹庐阜阳，宿留岷江涯。高曾凌峤栈，卑或搜崖洼。昨梦难历省，此行足雄夸。老亲八十健，闲俦二三嘉。拍浮一叶眇，收揽万景奢。富贵上蔡犬，贫贱东陵瓜。未须笑落铎，谁能苦{左角右者}沙。候门占噪鹊，旋桡趁归鸦。奇事恐没没，举诗属僧伽。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·道场山 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·道场山"
        },
        {
            "title": "招隐三章赠李洋",
            "content": "云氯冒兮天目之趾，叠湫喷薄兮洞石齿齿。列缺正昼兮睡蛟起，可仰而扰兮浴以天河倒流之水。",
            "comment": ""
        },
        {
            "title": "和程教元日韵",
            "content": "晓云三素过天东，早送韶华入万红。枍诣霜寒迟景转，昆明太液薄澌融。憨痴官事龟生手，泰定天光漆点瞳。柏叶更须随酒进，醉乡有地爵无功。",
            "comment": ""
        },
        {
            "title": "寓兴",
            "content": "下虫}识人意，切切悲流年。最怜重开桂，抱寒为人妍。",
            "comment": ""
        },
        {
            "title": "青草梦诗后两句早作足之",
            "content": "乾马坤牛放手骑，纵横上下尽通逵。杖头挑起东风海，挂向东边若木枝。",
            "comment": ""
        },
        {
            "title": "招隐三章赠李洋",
            "content": "云气斂兮天目之颠，涛江线横兮海门溅溅。扶桑子半兮阳乌翩，可俯而掬兮咽以天井无声之泉。",
            "comment": ""
        },
        {
            "title": "雨中次韵两绝",
            "content": "提壶劝饮元无秫，促织催机未有丝。叶底蝉蟟尤更苦，吸风饮露伴入饥。",
            "comment": ""
        },
        {
            "title": "三叠泉",
            "content": "捉月仙人不到处，骑鹄凌风高着步。巃嵷翠壁插天开，天上飞来素涛怒。玻瓈琢出莲花漏，激电汲蜍高下注。布帆危挂八节滩，饱风吹上龙门路。冰丝细织无幅绡，雪花乱卷有声絮。蔚然而龙锵然韶，大者如珠小者雾。解衣盘礴踞虎豹，遥送空蒙湿巾屦。金铺玉户蔡家姝，拍手招人笑相顾。麻姑老矣不解事，指点五云推使去。",
            "comment": ""
        },
        {
            "title": "用王司理韵送别二首",
            "content": "芦花秋摵摵，征思旆悠悠。歌吹莫愁国，鼓饶熊绎州。胸奇空盾鼻，胆隽落旄头。傥有西风雁，频书老故侯。",
            "comment": ""
        },
        {
            "title": "次韵游龙门十绝",
            "content": "武陵溪上迷津处，衡岳峰头失道时。珍重牧儿相指似，隔林招手不吾欺。",
            "comment": ""
        },
        {
            "title": "翠蛟亭两绝",
            "content": "晴雷碾破白云窝，无数林华衮下坡。好把辘轳翻转着，昆仑顶上卷黄河。",
            "comment": ""
        },
        {
            "title": "端平二年端午帖子词·贵妃阁",
            "content": "绮疏浸影槐龙转，绣户浮香艾虎垂。砚冷玉蜍金井水，手抄警戒爱君诗。",
            "comment": ""
        },
        {
            "title": "迎秋",
            "content": "热不能堪又便秋，天公底暇与人谋。形容如许马非马，气力几何牛戴牛。勃勃松梢云片起，琤琤藕叶雨声留。新凉收拾归歌板，钿合金钗万古愁。",
            "comment": ""
        },
        {
            "title": "答程教见和梅诗二绝",
            "content": "春阴欲雪冻云乾，索笑疏枝共一寒。静裹闻香祗自觉，怕人饶舌似丰干。",
            "comment": ""
        },
        {
            "title": "崔绵谷共赋亭次韵",
            "content": "风度崔秋浦，声名郑子真。为便官事少，不厌客来频。竹裹觥筹密，花边屐齿新。拍栏谁得句，唤起主林神。",
            "comment": ""
        },
        {
            "title": "幕官相约观芳草於法曹之亭黄宰病不至以诗来",
            "content": "似无细雨还应有，欲落余花更复留。草际水边青未了，可禁杯酒为扶头。",
            "comment": "：【原题】：\r\n幕官相约观芳草於法曹之亭黄宰病不至以诗来在次韵 | 【注释】【原题】：幕官相约观芳草於法曹之亭黄宰病不至以诗来在次韵"
        },
        {
            "title": "夕阳",
            "content": "百丈岗头路，沧凉步夕阳。石芒轻放屦，草荚紧牵裳。深紫猴揸熟，疏红马蓼荒。牧儿良得意，吹笛下牛羊。",
            "comment": ""
        },
        {
            "title": "王章",
            "content": "皂囊盥手自封题，忘却牛衣忍冻啼。一点丹心通碧落，岁寒宁负白头妻。",
            "comment": ""
        },
        {
            "title": "灯夕独酌二绝",
            "content": "海涛风定柳枝曲，江楫波明桃叶歌。剪烛停杯听宛转，不妨白雪映青蛾。",
            "comment": ""
        },
        {
            "title": "又和",
            "content": "风裹行云不自由，低眉重整玉搔头。桃根纵有飞花渡，燕子宁无接翅楼。",
            "comment": ""
        },
        {
            "title": "颜延年三月三日率尔成诗前诗重韵太率可笑",
            "content": "过尽风波滟澦堆，一闲无梦到宫槐。迎头寒食清明近，入手樱桃芍药来。率尔成诗聊意达，快然自足亦颜开。期君曲水芳林序，花裹传宣火争催。",
            "comment": ""
        },
        {
            "title": "敞云楼二绝",
            "content": "草树成行整复斜，江头白处定芦花。夜深更着无边月，好个楼居处士家。",
            "comment": ""
        },
        {
            "title": "奉使燕山回早行书事",
            "content": "露满中庭月满天，秋来怀抱转凄然。客程恨不日千里，归思乱如云一川。故园伤心那忍说，遗民望眼几回穿。当家旧事堪垂泪，海上看牛十五年。",
            "comment": ""
        },
        {
            "title": "次韵张提刑送行六绝",
            "content": "伊川去后几多年，道在离堆沫水边。身任兹文须着力，莫将人事属之天。",
            "comment": ""
        },
        {
            "title": "次韵荼槱二绝",
            "content": "璎珞垂垂萼绿华，光明淡伫自成家。枕帏醖藉风流足，甘放朝来被底衙。",
            "comment": ""
        },
        {
            "title": "山中菰生米父老谓丰年之祥用子有韵",
            "content": "秋风菰黍黑，山崦罕闻之。产瑞摇银海，占丰滟玉池。芃芃秔合穗，袅袅穄分枝。却忆官张望，尝新荐一匙。",
            "comment": ""
        },
        {
            "title": "答及甫和",
            "content": "束发读连山，端倪识乾坤。欲辨南北戒，须窥越胡门。藏书探禹穴，乘槎穷灵源。平生蓬矢志，到处屐齿痕。脚方西湖脱，眼已青丘吞。长风一苇航，急浪万里奔。易艬泝月峡，讯程指新繁。江行大玉篆，星垂小铜浑。风俗异东吴，气候如南恩。青壁拔地起，黄流从天翻。身随五两动，命恃百丈存。山灵迎我来，林影罗旌旛。川妃导我去，涛声合钟埙。蛟龙蛰渊底，虎豹潜崖根。间逢偓期语，尽辟夔魍魂。有祠扁汶川，倚山坐平原。已绝白狗渡，尚望黄牛蹲。要神楚怀糈，赍福鲁致膰。力护重险济，兆应匪寇婚。欧以异梦纪，苏以定分论。君诗班其间，压倒白与元。短窗箬叶蓬，浊酒椰子尊。肯来共吸鲸，有味过解鼋。磴藓挹晓润，岩葩借春温。郊丁趁虚集，滩户射利喧。巢云屋鳞鳞，锄月坡反反。梭花荐甘芳，竹枝写辛酸。是中有佳趣，所在留行轩。胸次饫壮观，笔端快孤骞。一朝簿书来，能令目眵昏。",
            "comment": ""
        },
        {
            "title": "次韵游龙门十绝",
            "content": "拍手东风唤白猿，划开元盖洞天门。可能路指虚无去，两脚须留点地跟。",
            "comment": ""
        },
        {
            "title": "谨和老人初冬寓笔十绝",
            "content": "何人地下管天条，不是皋陶即是萧。金埒漫夸钱过斗，铁围宁问玉垂腰。",
            "comment": ""
        },
        {
            "title": "送澄维那访旧湖山",
            "content": "梅子酸犹浅，桃花艳已饶。春风开口吸，明月换肩挑。鹤向平湖放，猿从古洞招。出门天地阔，何处不逍遥。",
            "comment": ""
        },
        {
            "title": "大孤山",
            "content": "汹长江其流，未了人我心。相距才百武，割据东西林。渊明游其间，买酒时共斟。虎溪醉来往，同是庐山阴。清溜转幽港，断云度巍岑。等作如是观，炉香对森森。",
            "comment": ""
        },
        {
            "title": "杏",
            "content": "万山筑底作春妍，一树繁红直几钱。深院日长来燕后，平池水暖浴鹅天。弦歌礼乐诗书地，榜帖功名富贵天。儿辈对花须自勉，莫教空恼少陵颠。",
            "comment": ""
        },
        {
            "title": "丁亥岁朝把笔",
            "content": "鸡唤璇杓一夜东，长天绀碧静无风。年华老子欢娱裹，春事儿曹翰墨中。脱雪荠芽盘饤绿，晞阳椒蕾酒行红。赭袍亲上慈明册，正想千官会汉宫。",
            "comment": ""
        },
        {
            "title": "答及甫见和二首",
            "content": "我爱湖南客，从横正复奇。短裳甘制芰，破斧懒燃萁。愤世惟堪饮，忧边不到诗。最怜孤寂甚，欲为唤罗龟。",
            "comment": ""
        },
        {
            "title": "东山即事",
            "content": "西风卷宿祲，天高近重阳。阁虚自沆瀣，塔静能琅珰。幽花多素英，侬香夺春芳。老木未黄落，繁阴生夏凉。棋隽决楚汉，杯壮迷彭伤。醉帽信孟鼓，归鞭忘葛强。万事贵适意，谁能扣苍苍。",
            "comment": ""
        },
        {
            "title": "答程教见和梅诗二绝",
            "content": "一段清冰浸月华，短篱疏竹是谁家。春光元不分吴蜀，惊见江南半树花。",
            "comment": ""
        },
        {
            "title": "送商总郎三首",
            "content": "霜迟断陇荞花白，水足平田稻子红。剩把丰年供祖帐，送将玉节过江东。",
            "comment": ""
        },
        {
            "title": "和黄几叔墨梅二绝",
            "content": "六月夜窗留取看，霜风萧飒堕林端。问渠底事青青晚，耻上寻常桃李盘。",
            "comment": ""
        },
        {
            "title": "丙戌天基节自至道宫趋宝福院寒甚",
            "content": "朝谒千秋节，攀援万岁藤。山明松戴雪，涧涩石怀冰。清壮髯还戟，酸癯面亦棱。暖寒能破戒，珍重虎溪僧。",
            "comment": ""
        },
        {
            "title": "次及甫入峡杂咏·钓鱼石翁",
            "content": "刀耕火种皆丘甲，背负腰缠尽算缗。独有石翁鱼得计，至今疑是避秦人。",
            "comment": ""
        },
        {
            "title": "水仙兰",
            "content": "水仙潇洒伴梅寒，鸿雁行中合数兰。七里香花陪隶耳，涪翁醉眼被粗瞒。",
            "comment": ""
        },
        {
            "title": "送李致远安远簿二首",
            "content": "四海几青眼，五车今白头。信天投矮屋，觅地起岑楼。山迥风烟合，江平潦雾收。谁欤人物计，留取备枚邹。",
            "comment": ""
        },
        {
            "title": "谨和老人初冬寓笔十绝",
            "content": "两仪亦有盈亏数，万物难逃出入机。一把牙筹空自苦，盖棺着得几通衣。",
            "comment": ""
        },
        {
            "title": "次韵何伯温三首",
            "content": "庭前木兰花，皦皦扶春阳。鹤鸣夜漏午，步花独歌商。低迷露湿衣，浩荡月满梁。深省渺谁语，中心空自藏。",
            "comment": ""
        },
        {
            "title": "伯矩同登牛头",
            "content": "两翼城包险，三分寺占奇。市嚣芳草隔，古意落花知。岁熟人情乐，时清物态熙。江山输眼底，尽是太平诗。",
            "comment": ""
        },
        {
            "title": "端平二年端午帖子词·贵妃阁",
            "content": "萱长宜男草，榴开结了花。欢声喧令节，庆事属天家。",
            "comment": ""
        },
        {
            "title": "普照僧生云轩云闲阁",
            "content": "岩芳斂空华，谷响答虚牝。坐看白云生，会得无生忍。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "无雨又无日，此行天相之。荒园遗木老，古隧得峰奇。霜晚蔬犹剑，风温茗已旗。行厨何用许，胜处可忘饥。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·出阆山 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·出阆山"
        },
        {
            "title": "朝南以诗送巴石研屏香几用韵·香几",
            "content": "竹风吹酒未全醒，梦入香炉五老云。好句得君青玉案，起来盥手炷清熏。",
            "comment": ""
        },
        {
            "title": "廷迈留少城和初入西龙道院诗来用韵答之",
            "content": "雪锦楼高眼易寒，春风朵朵似长安。终年避事宁为客，到处寻诗胜觅官。金凿落边檛蹀躞，玉参差裹舞蹒跚。华灯变尽归来晚，回首西涪可忍看。",
            "comment": ""
        },
        {
            "title": "挽李丞",
            "content": "笃敬古君子，公平贤大夫。笔端知已有，券外得心无。落日摇墙竹，凄风堕井梧。蓄深施不尽，留与读书符。",
            "comment": ""
        },
        {
            "title": "赠俞次孟",
            "content": "古屋无过客，新凉得可人。为回黄觳觫，同饭紫轮囷。社雨初华稻，秋风未老苹。扁舟苕霅去，诗料正横陈。",
            "comment": ""
        },
        {
            "title": "和楼前梅两绝",
            "content": "飞香涨艳拍檐牙，暖热楼居鄂陆家。宝髻盘鸦冰柱晓，倚阑平拍北梢花。",
            "comment": ""
        },
        {
            "title": "元宵前三日侍老人游双林",
            "content": "大径山高寺山巅，小径山深寺山趾。辛夷花开数点雨，艾纳香空半泓水。新新故故自楼阁，下下高高各窗几。二三各公诗一束，八十老衲画几纸。云岑灭没野屋浮，草树离列渡舟檥。露横断浦月已高，日落平沙风欲起。直疑着我江湖间，安得伴君岩壑裹。鱼肥尚恨丝莼晚，酒酣苦爱葅笋美。参寥有句堕杳霭，更上迎晖亭徒倚。",
            "comment": ""
        },
        {
            "title": "寿邹茶使二首",
            "content": "鹤雁旌旗导紫軿，方瞳秋水照人明。泰山可碎胆常定，沧海自浑心转清。万事至公如正献，片言不妄即元城。擎天正要坚牢柱，长与皇家植太平。",
            "comment": ""
        },
        {
            "title": "寓事",
            "content": "饱鹜避弓横渚，惊鳞透网平波。一段春光摇曳，几双静眼摩挲。",
            "comment": ""
        },
        {
            "title": "七夕",
            "content": "好个牵牛织女天，凄其独夜不成眠。柳家细婢何能问，太尉粗人祗自怜。比翼难磨终古恨，妩眉未了宿生缘。新凉如水谁消得，平等天公也解偏。",
            "comment": ""
        },
        {
            "title": "官舍见月三首",
            "content": "山如天目高，水如天目急。明月如乡人，不速推户入。问月从何来，天梯几何级。辛勤度参井，万里远相及。碧透银河乾，清浸玉宇湿。穆金无限波，潋滟手可汲。萤驾风叶迁，蛩枕露梗泣。边秋徂年悲，匣古铜华涩。稻畦抱瓮灌，茅屋索綯葺。月兮随人归，买酒共君吸。",
            "comment": ""
        },
        {
            "title": "次虞宪日近即事五绝",
            "content": "今寒更着痴儿踏，背痒时令丑妇搔。骨肉团栾穷亦好，谁能膏火自煎熬。",
            "comment": ""
        },
        {
            "title": "寓兴",
            "content": "巨口松江鲈，缩颈槎头鳊。一釂聊复尔，百怀故依然。林静横沆瀣，庭空澹婵娟。鸣{上将",
            "comment": ""
        },
        {
            "title": "示诸儿",
            "content": "徂徕古君子，泾渭何太明。一奸众稷契，诗作奇祸萌。奸人挤之死，既死气未平。锐欲剖其棺，谓北走犹生。妻子坐冻馁，不断啼号声。富韩各分俸，买田活其婴。吾疏视彼诗，历数群公卿。触怒非一竦，举朝眼瞠瞠。所赖天子圣，不死五鼎烹。斥归天目下，石田力躬耕。田少食指多，读书饥鸢鸣。此身不足忧，忧我身后惸。富韩不常有，勉哉自玉成。忍贫知好修，道在困亦亨。",
            "comment": ""
        },
        {
            "title": "又次程嘉定三首",
            "content": "鼎戒少汁熬，琴忌大弦急。人惟广斯胖，道亦巽者入。身行栈百折，目送塔九级。今日觉昨非，与过宁不及。我池鱼洋洋，我牧牛湿湿。何能苗助长，但勿井多汲。砚蜍清晓冰，瓶笙永宵泣。炊冥儿欢呶，酿恶婢羞涩。家山薄言归，田舍随意葺。君看十八侯，谁数达与吸。",
            "comment": ""
        },
        {
            "title": "又塔院",
            "content": "僧伽传法处，阿育放光时。到顶直无缝，透心横有枝。梅间诗凤咮，竹裹酒鸱夷。醉上危层去，空明渺所思。",
            "comment": ""
        },
        {
            "title": "东西山二首",
            "content": "折屐碁边情易矫，捋须筝畔泪难禁。何如拍手招元放，玉室金堂深更深。",
            "comment": ""
        },
        {
            "title": "谨和老人春行",
            "content": "抗疏明时效伏伽，一归七度试春纱。柔风绿遍庭前草，细雨红催陌上花。惠远买来犹浊酒，赵州吃去只粗茶。回头恰恰莺啼处，黄四娘今尚有家。",
            "comment": ""
        },
        {
            "title": "隆庆徐守作堂名蜀固一夕梦与余赋诗堂上有何",
            "content": "蜀踞国上流，蜀固天下固。欲为天下谋，护蜀风寒处。极边植藩篱，黄牛白环戍。中间屹垣墉，武休河池路。近裹古剑关，峭绝鸟莫度。屏蔽益梓夔，堂奥有门户。天险以德强，地险以势阻碍。王公设人险，颇牧与羊杜。前茅元戎崔，当道卧老虎。后距付君侯，万卷作干橹。坤维巩金汤，国势重鼎吕。予曰有疏附，予曰有御侮。我闻大剑旁，小剑可驰鹜。双轨来苏坡，半苇白水渡。彻桑遍绸缪，迨此未阴雨。毋谓天下壮，而恃一夫怒。高堂挹横山，云木叫杜宇。樽酒逢故人，重圆梦中语。",
            "comment": "：【原题】：\r\n隆庆徐守作堂名蜀固一夕梦与余赋诗堂上有何时首归涂樽酒逢故人之句未几过其堂为赋之 | 【注释】【原题】：隆庆徐守作堂名蜀固一夕梦与余赋诗堂上有何时首归涂樽酒逢故人之句未几过其堂为赋之"
        },
        {
            "title": "次赵保之清明即事五绝",
            "content": "花信东风第几回，萧条门巷老苍苔。汉宫尽有新鑽火，无分传将一点来。",
            "comment": ""
        },
        {
            "title": "昭化",
            "content": "梅子收霖雨，榆花断瘴烟。浓云明白鸟，深草暗乌犍。岁月滩声裹，家山客枕边。老来圭角尽，。戒得是韦弦。",
            "comment": ""
        },
        {
            "title": "李致远母夫人挽诗二首",
            "content": "有子何蕃似，悬知母训贤。市赊留客酒，邻贷买书钱。苦过莲心后，甜回蔗境边。一朝风木憾，谁与问苍天。",
            "comment": ""
        },
        {
            "title": "四月壬午发利州",
            "content": "两岸骚骚麦尾黄，茅檐半瓦荫垂杨。牧儿吹笛随归犊，浅草平沙暝色苍。",
            "comment": ""
        },
        {
            "title": "夏至过东市二绝",
            "content": "插遍秧畴雨恰晴，牧儿顶踵是升平。秃穿犊鼻迎风去，横坐牛腰趁草行。",
            "comment": ""
        },
        {
            "title": "次及甫即事",
            "content": "万里西征路，同君汗漫期。吴歈花裹曲，楚些菊边词。问学千鸡跖，功名五羖皮。目前姑置此，多办峡江诗。",
            "comment": ""
        },
        {
            "title": "答骆肖秦",
            "content": "过我葵榴巷，留君笋薤厨。襟怀新雨快，面目故山癯。自笑孤飞鹤，谁怜返哺乌。未应埋没得，囊有万骊珠。",
            "comment": ""
        },
        {
            "title": "送游考功将漕夔门七绝",
            "content": "古来刀锯鼎镬具，用待诽谤妖言人。{左扌右长}触不怒予节去，惟天为大知尧仁。",
            "comment": ""
        },
        {
            "title": "次韵游龙门十绝",
            "content": "苍崖斗立两扉开，竹雨龙归尚殷雷。袅袅天风瑶草碧，神清依旧锁楼台。",
            "comment": ""
        },
        {
            "title": "次同年王火井不遇之韵",
            "content": "题遍慈恩最上层，青云涂辙几人升。一经秋雨禾方穟，未到春风海亦冰。闹裹功名多目论，淡中气味独心朋。苍苔不扫芙蓉老，有客敲门自出应。",
            "comment": ""
        },
        {
            "title": "次韵何伯温三首",
            "content": "铜瓶一穟蕙，芳洁以自旌。相看色转睟，未言意先倾。翛如郑子真，声名岂其卿。明窗细披挹，心空气和平。",
            "comment": ""
        },
        {
            "title": "送游考功将漕夔门七绝",
            "content": "四肢谁谓可无骨，五肚自信难留寒。跂予望不之不得语，但愿万里书平安。",
            "comment": ""
        },
        {
            "title": "寄高子厚",
            "content": "盘隐门下客，流落余两个。我故稔子穷，子亦谅我懦。稚松高未尺，早望屋脊过。小莲出才寸，便雀车轮大。急滩倒撑舡，狭路错推磨。不诮材无堪，祗叹命未作。沽酒劳閴寂，裹饭问寒饿。为分猢狲愁。相对橐驼坐。有无共甘苦，休戚先吊贺。绸缪平生期，荏苒岁月蹉。人情少耐久，世事难预课。",
            "comment": ""
        },
        {
            "title": "送新婺州汪总领归歙",
            "content": "天骄运去如聩堤，横决燕涿流青齐。斩午揭旗鼓扣并塞，被发左衽称遗黎。脍肝山前走肉语，砍骨寨裹饥魂啼。尽笼虎兕淮南北，期猎狐兔山东西。常人喜功首例肯，智士察变眉先低。危言不顾犯众忌，设难直欲开群迷。近嗟唐祸兆回纥，远述晋乱基羌氐。积薪未然不着手，曲突已验空噬脐。贼帆方落射湖去，胡骑已闯滁山嘶。正须筹幄坐月观，却卷郡绂寻黟溪。带泥烧笋荐晨饷，踏雨剪韭供春虀。心安便是上池药，眼净何用黄金篦，眼净何用黄金篦。蜀公早尝着野服，君实晚始持桓圭。方来事业推不去，还踏晓鼓听朝鸡。穷边镣气贯矛戟，严城酸风吹鼓鼙。化云相随不可得，矫望玉宇横苍鷖。",
            "comment": ""
        },
        {
            "title": "丁谓",
            "content": "鹤相专朝巧万般，中书位子太山安。沂公冷眼旁边看，机会来时只脚翻。",
            "comment": ""
        },
        {
            "title": "严陵道上杂咏七首",
            "content": "玄英范老闻风起，俱为羊裘一钓丝。堂扁三贤非本意，何如只号子陵祠。",
            "comment": ""
        },
        {
            "title": "次韵游龙门十绝",
            "content": "欲访天池水发源，倒骑北斗挟飞仙。高低八节滩头路，俯仰三生石上缘。",
            "comment": ""
        },
        {
            "title": "陈尉括水伤冒雨下朱陀出示两诗次韵",
            "content": "娑竭宝藏移，列缺云气从。平地决为壑，殓人锐於锋。丰年变菜色，乐土生愁容。须烦霹雳手，左耳劙乖龙。",
            "comment": ""
        },
        {
            "title": "官舍见月三首",
            "content": "月行郁罗天，终古同此轮。死魄复生魄。一点存者神。我来万山底，举眼无似人。惟月独知我，寂历常相亲。而我亦知月，爱其日日新。今夕自今夕，不踏昨夜陈。凉边蔗境佳，静裹大羹真。却书对月坐，扫空翳根尘。终纬无寸丝，轧轧夜同晨。路晞胡不归，貂裘弊苏秦。",
            "comment": ""
        },
        {
            "title": "古乐府用礼禅灭翁韵四·鸿雁行",
            "content": "羽肃肃，鸣雝雝，江南江北秋思同。秋思中人无避处，风酸月泠江流去。雁奴亦良苦，群雁不我冯。夜深炬火灭复明，举网拼尽芦花翎。",
            "comment": ""
        },
        {
            "title": "次李绵州和丁兴元韵二首",
            "content": "梅花已是隔年香，投老何能面复光。求则得之青籸饭，归斯受矣白云乡。果柑微似温季乳，阆柿多於处着霜。扶起东南风物梦，举觞目送去鸿翔。",
            "comment": ""
        },
        {
            "title": "普照僧生云轩云闲阁",
            "content": "雨来山出云，雨过云归海。悠然天地间，得此大自在。",
            "comment": ""
        },
        {
            "title": "梦语",
            "content": "尘尾御犊辕，竹枝招羊车。意足各人眼，心合无天涯。宝扇闲草虫，碧衫凉暗花。荼蘼金沙底，清歌按红牙。醒疑不是梦，梦到故自佳。",
            "comment": ""
        },
        {
            "title": "落枣",
            "content": "杨柳天机浅，樱桃世态深。空山鸠问答，肥水鹜浮沉。格物知穷理，观时会省心。最怜谁氏女，沙裹日淘金。",
            "comment": ""
        },
        {
            "title": "鄱江楼晚望",
            "content": "暮雨才收未炙灯，苍鷖掠破岸阴澄。须臾认得舡头竹，始信渔人挂起罾。",
            "comment": ""
        },
        {
            "title": "奚知县挽诗",
            "content": "敏锐霹雳手，宽平云梦胸。雄台高幕画，剧邑富民庸。帆挂风方駃，戈挥日又春。炊梁剪春韭，无复奉从容。",
            "comment": ""
        },
        {
            "title": "次仲禹迓叔禹西归韵二首",
            "content": "万里春风一札书，锦幢绣旆二难俱。殷红荔子武侯渡，深碧藕花房相湖。家庆盛於群玉府，身名荣过执金吾。人生信是团栾好，我亦归谋种芋区。",
            "comment": ""
        },
        {
            "title": "重过剑门",
            "content": "众水东瞿峡，连山北剑门。地非甘习坎，天欲护全坤。直上云千尺，中间月一痕。客怀地奈恶，索酒自招魂。",
            "comment": ""
        },
        {
            "title": "庚寅元日甲子晴",
            "content": "圣君元命是元正，三素云开甲子晴。不识姓名农圃老，相逢便与贺升平。",
            "comment": ""
        },
        {
            "title": "喜雨一绝简赵丞",
            "content": "龙公有眼识英材，好雨随声唤得来。酒面添如田水满，眉头放与稻花开。",
            "comment": ""
        },
        {
            "title": "谨和老人瘳字韵",
            "content": "本期洗眼看伊周，到此华胥只梦游。烂漫苍苔心事晚，婆娑红槿鬓华秋。藏头欲效鑽沙鳖，扪舌空成噍草牛。饭豆芋魁浑好在，得归不药病还瘳。",
            "comment": ""
        },
        {
            "title": "又和忆可庵",
            "content": "耐翁流庆遍仍来，随处蒸尝荐笋苔。但认白云飞一点，便胜黄犊牛走千回。屋山早露柤梨熟，墓道秋风菊桂开。父子相从归展省，岂无野水为添杯。",
            "comment": ""
        },
        {
            "title": "次张义立登九顶三绝·大像",
            "content": "坐断江山现法身，大光明裹万波旬。东风归棹津头过，同是慈航得度人。",
            "comment": ""
        },
        {
            "title": "送游考功将漕夔门七绝",
            "content": "烧畲瀼外竹枝瘦，踏碛滩上桃花肥。绣衣故乡岂不好，为天下计毋庸归。",
            "comment": ""
        },
        {
            "title": "谨和大人喜晴",
            "content": "雨脚如麻日日然，垂成生恐坏丰年。九重肸蚃通方寸，一点光明遍大千。喜动朝行花底散，愁销野次苇间缘。奄观銍艾霜风晚，重厌牛车倍费鞭。",
            "comment": ""
        },
        {
            "title": "次李参政晚春湖上口占十绝",
            "content": "雨过桃花尽处源，庭前新绿长芳荪。目前点检燕支篆，手汲清泉洗着樽。",
            "comment": ""
        },
        {
            "title": "族叔畴甫老死於场屋人共惜之其子得瑞梅於园",
            "content": "乃翁抱璞售地媒，去作修文地下魁。换骨法从青子得，返魂香自绿阴来。诗书根气春无尽，清白源流庆有开。十二循环花瓣异，信知天理有时回。",
            "comment": "：【原题】：\r\n族叔畴甫老死於场屋人共惜之其子得瑞梅於园实三而花一花十二瓣碧色其遗文发祥欤老人为赋诗敬用韵 | 【注释】【原题】：族叔畴甫老死於场屋人共惜之其子得瑞梅於园实三而花一花十二瓣碧色其遗文发祥欤老人为赋诗敬用韵"
        },
        {
            "title": "和子有催归",
            "content": "卜庐必择地，买邻不论金。出机与入机，去心即来心。拗性临川翁，罢相老境侵。霜竹锺山寺，雅寄金玉音。强项峨眉仙，渡海忧患深。{左禾右巴}稏阳羡田，欢言饱甘霖。故山月在眼，客屋风满襟。欲归欠生业，随寓如家林。觅桤适闲趣，借竹供清吟。俯仰一逆旅，乾坤古犹今。",
            "comment": ""
        },
        {
            "title": "燕巢",
            "content": "华堂横架晴虹壮，来凤结巢长一丈。中间赑屃谯楼势，两旁坡陀翼城样。相攸尔居莫此乐，得意鸣声相下上。同时啐啄三四雏，尽日往来千百饷。欲飞未飞翅羞涩，似定不定跂摇漾。施施引趁女墙行，戢戢教升危堞望。黄金铸印分裹有，何用芹泥呈瑞象。主人长健燕长归，但愿春风不相放。",
            "comment": ""
        },
        {
            "title": "用韵答厉辅卿二首",
            "content": "南北锦一住，东西岩屡登。报春梅有信，送酒鹊无凭。之子能相过，诗名不浪称。漉冰烹小凤，爽思为渠增。",
            "comment": ""
        },
        {
            "title": "次韵荼槱二绝",
            "content": "爱春留得琼英在，添竹扶将翠蔓高。更着金沙相间种，主人四壁锦周遭。",
            "comment": ""
        },
        {
            "title": "林同年被檄来体访民租寓僧舍有诗因次韵",
            "content": "河水清兮有县特，东方作矣未解襦。寄声卿自用卿法，我独举酒留诗臞。",
            "comment": ""
        },
        {
            "title": "潭毒关",
            "content": "倚天翠壁夹黄流，伛偻哎哑挽上舟。今古英雄愁绝处，夕阳筹笔驿东头。",
            "comment": ""
        },
        {
            "title": "龟胜寺枸杞大如椽陈日华发其根而枯堂犹以地",
            "content": "地仙蜕骨归何许，独有梭花三四树。鹿头风月夜三更，老厖吠入青云去。",
            "comment": "：【原题】：\r\n龟胜寺枸杞大如椽陈日华发其根而枯堂犹以地仙名 | 【注释】【原题】：龟胜寺枸杞大如椽陈日华发其根而枯堂犹以地仙名"
        },
        {
            "title": "次及甫见寄二首",
            "content": "燕含非无相，鸢肩会有时。三薰珍敝帚，一笑玩征棋。松菊吾家物，衡茅厥父基。青峰帘独卷，细和式微诗。",
            "comment": ""
        },
        {
            "title": "试院口占二绝",
            "content": "追怀三五少年时，岁月堂堂两鬓丝。茅屋秋风归未决，障泥能费几熊皮。",
            "comment": ""
        },
        {
            "title": "春思三绝",
            "content": "蝴蝶深深浅浅黄，被春恼得一般狂。打团飞入菜花去，自信世间无别香。",
            "comment": ""
        },
        {
            "title": "左蠡",
            "content": "山为飞沙白，江缘涨潦黄。古今双去鹬，天地一轻航。隽永还欹枕，牢愁忍别觞。晴云横不度，何处是柴桑。",
            "comment": ""
        },
        {
            "title": "荆州江浮水灯作佛事",
            "content": "谁把银河彻底倾，倒翻星斗著行明。又疑笼道红栀子，隐隐鸣鞘出五更。",
            "comment": ""
        },
        {
            "title": "解缆",
            "content": "春落平芜外，舟行白雨边。鸠应山尔汝，橹画水之玄。官冷谁能吏，身闲便是仙。康庐真个去，信有夙生缘。",
            "comment": ""
        },
        {
            "title": "挽铜里叶提点",
            "content": "养性居士白，用心承事黄。春风花竹墅，秋雨脍莼乡。简淡趋真谛，廉平絜义方。志幽无长语，手墨粲琳琅。",
            "comment": ""
        },
        {
            "title": "下元节后省试进奏院吏",
            "content": "推云不动雨声苦，醖雪未成风力乾。瘖鹜一庭淘墨汁，也烦老子坐深寒。",
            "comment": ""
        },
        {
            "title": "送张行父守赣二首",
            "content": "觉是圣贤脉，复为天地根。典刑诸老尽，文献几家存。露下鹤先警，风高鸿独骞。一时京洛价，知有魏公孙。",
            "comment": ""
        },
        {
            "title": "读史三绝",
            "content": "泗水飞沉周宝鼎，霸城遏住汉铜人。人心不似无情物，多少英豪入魏秦。",
            "comment": ""
        },
        {
            "title": "次黄宰早春韵",
            "content": "胜裹春来早，迟君秉烛游。暖如三月暮，香老百花头。心事付桑落，风光摧栗留。人生行乐耳，任命不须求。",
            "comment": ""
        },
        {
            "title": "拜和老人见寄韵",
            "content": "阿翁莹彻八窗冰，独爱春郊画有声。正鮆肥桃涨暖，欲河魨上荻芽生。惊雷破柱眠逾稳，明月中庭酌屡更。应待儿归相从臾，万红堆裹槊齐横。",
            "comment": ""
        },
        {
            "title": "端平三年春帖子词·皇后阁",
            "content": "甲观韶光集，禖坛好语传。思齐田庆百，假乐子宜千。",
            "comment": ""
        },
        {
            "title": "端平二年端午帖子词·贵妃阁",
            "content": "穿莲漏永金铺邃，雪藕衣轻玉殿凉。好把无邪毋不敬，细挑采字寿君王。",
            "comment": ""
        },
        {
            "title": "答家朝南二绝",
            "content": "竹光水色近宣华，仿佛江南万里家。可是老谙春寂寞，夜深无梦到梅花。",
            "comment": ""
        },
        {
            "title": "李致远母夫人挽诗二首",
            "content": "日与夫人子，相随若弟兄。羡渠犹有母，使我欲无生。未病思求药，方餐念遗羹。此情今已矣，泪雨待同倾。",
            "comment": ""
        },
        {
            "title": "读史三绝",
            "content": "黄门常侍祷明堂，窦武陈蕃横被殃。料得天公方睡着，不应受嘱变官方。",
            "comment": ""
        },
        {
            "title": "至节出谒回二绝",
            "content": "一脉阳从地底回，人情物意便春台。鲜衣稚子面红醉，知向外家参节来。",
            "comment": ""
        },
        {
            "title": "嘉陵江舟中三绝",
            "content": "柳色黄黄草色微，一川新渌两红衣。老天也信还家好，淡日柔风送客归。",
            "comment": ""
        },
        {
            "title": "净梵僧颐蒙堂",
            "content": "山下有雷颐，山下出泉蒙。主静山之体，养正静之功。闲闲六窗明，寂寂万籁空。坐观鼻端白，岩花自春风。",
            "comment": ""
        },
        {
            "title": "行三盘蟆颐栈道三首",
            "content": "栈险涎鱼蛤，梯危啸虎貙。室人交谪我，客子倍愁予。后殿推腰上，前行掉臂呼。龙眠如得见，写作赴州图。",
            "comment": ""
        },
        {
            "title": "里人送芍药用韵",
            "content": "诗墨淋漓似小王，殷勤包赠暖红香。杨州金系腰何在，随分留春共一觞。",
            "comment": ""
        },
        {
            "title": "王火井见过先以诗寄用韵二首",
            "content": "自期东里先生似，恰与西龙道院宜。槲叶萧骚秋入画，梅花的{左白右光}月供诗。盟鸥谁是知机早，叹鹤吾犹决计迟。归去来兮松菊在，故山毋用费文移。",
            "comment": ""
        },
        {
            "title": "寿郑制置",
            "content": "昆丘侍郎南霍仙，身骑於菟雪毛鞯。芙蓉结旌紫云导，望舒参乘丰隆鞭。晨朝东华天帝所，班在玉斧茅盈前。帝矜下土沸螘垤，往哉为洗中原膻。扶桑五色枝拂日，蔚蓝一碧壶藏天。祥飚吹衣被发下，轮囷旁薄烟非烟。泰山乔岳气矗矗，长江大河胸渊渊。五三六经济世学，尽得庆历诸公传。丝絇倦踏龙尾道，玉辔直上羊肠巅。印方趣视已走敌，担未及驰先行边。黄牛皂郊撤戍堡，左洋右沔闲屯田。规摹了了入眼底，奠而后发矢脱弦。长安可到只十日，祁山不出今几年。甲申有谶为公设，席卷关洛趋幽燕。命珪相印明骑火。碧瞳黑鬓宜貂蝉。槐龙不动昼阴永，瑶草无际春风妍。苍生元气秋叶薄，善类命脉游丝悬。保兹天子属山甫，愿献大雅蒸民篇。",
            "comment": ""
        },
        {
            "title": "范漕季克云坡",
            "content": "西来一鹤山泽臞，春风六辔闲且都。公余镜月昼阴寂，睡起手校群芳图。海棠酣透燕王邸，豹血深染重氍毹。昌南别派更奇绝，丰容靓饰香生肤。牡丹鼎盛汉川谱，行辈近许天彭俱。翠微{勾里换盍}叶光照路，马上秦虢须人扶。凤州杨柳足佳思，苒苒百尺青流苏。黎州菊华抱劲节，濯濯一丈黄襜褕。老成典刑识菌桂，晚出姓安闻珊瑚。石蝉风味更清烈，比屋梓益梁夔巫。丰年乐事与民共，浣花寻胜时骑驴。珍葩异卉价如玉，烂买西产归东吴。云坡手种五色锦，遍地步障金谷无。花光深处澹容与，碧瞳如水霜髯须。公家鸱夷老仙伯，功成始去浮江湖。中原赤子未奠枕，而忍独乐盟鸥凫。湘江之西勒浯石，瀚海之北封狼胥。归来岸帻坐想雪，太白万里峨眉孤。气平德全纪{左氵右省}子，宇定兴发南荣趎。不随造物共流转，玉立堂下松千株。",
            "comment": ""
        },
        {
            "title": "万景楼次韵六绝",
            "content": "过雁声中岁月侵，东流江水识归心。峨眉天目高相似，多买青山尚及今。",
            "comment": ""
        },
        {
            "title": "锺太君挽诗",
            "content": "护额锦裁帕，扶腰珠络衣。几回呼使进，尽日醉言归。径古梅成荫，堂深桂合围。重来无复拜，春色黯斜晖。",
            "comment": ""
        },
        {
            "title": "行三盘蟆颐栈道三首",
            "content": "虎爪滩头棹，蟆颐阁上车。危机知略似，薄命扣何如。鸬筏陵飞景，鸠巢架太虚。乾坤真一阱，着眼莫踌躇。",
            "comment": ""
        },
        {
            "title": "和黄宰招饮",
            "content": "大都春色三分耳，能得眉头几度开。见说东家酒初熟，不论今雨也须来。",
            "comment": ""
        },
        {
            "title": "上巳呈子有",
            "content": "隔水梨花豪放尽，安排鼠耳到庭槐。十分春事杜门过，百色老怀中酒来。闻丽人行头辄掉，见兰亭帖眼还开。碧衫玉唾酴醾晚，更倩诗翁着句催。",
            "comment": ""
        },
        {
            "title": "用韵答赵主簿",
            "content": "逸气盖三谢，英词参二班。飞緌宜北阙，枉驾忽东山。花妥昼阴寂，絮吹春思闲。光风知几转，尽付酒杯间。",
            "comment": ""
        },
        {
            "title": "六月五日集英殿策士从官待宣于内军器库廓",
            "content": "汉廷与目策英豪，投钓知谁首掣鳌。百日红莲纶阁迥，万年枝拂禁城高。内廓坐永风生席，辇路归迟月映袍。西抹东涂浑忘却，一絇短雪不堪搔。",
            "comment": ""
        },
        {
            "title": "龙池沙涨",
            "content": "龙徙三湫宅，山飞百道洪。云车风马去，福地洞天空。苍莽浑沙积，崎岖没径通。等闲陵谷变，惊倒白头翁。",
            "comment": ""
        },
        {
            "title": "次徐云叟赋桃源无脚桥",
            "content": "经始西风八月秋，桃花春涨已无忧。横飞洛道虚空度，直放银河自在流。倚岸斜看疑是洞，循坡稳上认为楼。遍物吴蜀今才识，却笑浮桥谩造舟。",
            "comment": ""
        },
        {
            "title": "锺云叔挽诗",
            "content": "秋隼风神耸，春云笔势奇。人情方共属，天理竟难窥。哭子零丁母，啼耶娅姹儿。落花飞絮急，行道亦伤悲。",
            "comment": ""
        },
        {
            "title": "省闱试士",
            "content": "东风蓆帽快行催，浑为天家造士来。捧诏九霄云气湿，分题五色日华开。拣金沙裹须精鉴，脱颖囊中尽异材。容受直言天子圣，好听胪唱响春雷。",
            "comment": ""
        },
        {
            "title": "送崔先生东归",
            "content": "嘉定甲戌冬，扫门古杨州。一见握手欢，飞黄厄盐辀。士忧不闻道，勿以穷故忧。为圣为贤人，所贵天爵修。万卷我有庄，子肯从我游。良农不辍耕，嘉丛终有秋。动心得曾益，雪案三年留。一朝推使出，西风着兜牟。莽苍淮月冷，低迷汴云愁。正抱虎兕寝，孰脱鹰隼鞲。越在岁执徐，公来殿西头。廷臣择自从，唤起骖玉虬。暑发采石矶，寒登筹边楼。孤灯语中夕，民瘼何当瘳。明年护全蜀，后车旅枚邹。熟聆老规模，剑须铸知收。中间畀一麾，牢关控西涪。相望几何驿，时许闻成谋。积诚泮群疑，实践激众媮。风涛澎湃中，竟济师德舟。主人永终誉，客亦地穷休。见谓汾阳门，走卒皆王侯。骑火明桃林，诏催告辰犹。仍挈旧司马，入詹翠云裘。裹江水齐稳，一叶随沙鸥。道重富贵轻，目光送罗浮。竿头要猛进。壶尾毋流投。此意造物知，筮得素履幽。十年甘苦客，从我宜如由。可归犹未归，魂断杨花洲。六经孔孟学，其用学伊周。天方昌斯文，敢告司鼎篝。",
            "comment": ""
        },
        {
            "title": "大人用韵再一首",
            "content": "静裹栽梨枣，闲边话葛藤。缘尘还我雪，世态任渠冰。宿卉芽浑脱，新禽语模棱。年丰催镊白，自笑秃於僧。",
            "comment": ""
        },
        {
            "title": "答王仲钧两首",
            "content": "无言安止止，不动妙如如。暴虎未闻道，汗牛空读书。赤穷遑恤后，白坐且求切。寂历野花晚，嫣然风雨余。",
            "comment": ""
        },
        {
            "title": "后溪挽诗二首",
            "content": "玉佩华裾翠，霜髯睟颊红。四朝天下老，百世后溪翁。绿竹猗重较，黄裳美在中。平生涵养力，於道有全功。",
            "comment": ""
        },
        {
            "title": "偶成",
            "content": "沂水春风弄夕晖，舞雩意得咏而归。为何与点狂曾晢，个裹须参最上机。",
            "comment": ""
        },
        {
            "title": "送程宗武游岝崿",
            "content": "骤暖揠芳意，薄游烘软尘。乱山云气晓，啼鸟杏花春。人物少催老，物华新换陈。一声铿尔瑟，沂水绿鳞鳞。",
            "comment": ""
        },
        {
            "title": "次韵张提刑送行六绝",
            "content": "扁舟触热下涪忠，肩耸无人肯拍洪。诗送凉风天外至，鱼龙起舞浪化中。",
            "comment": ""
        },
        {
            "title": "端平三年春帖子词·皇帝阁",
            "content": "麦苗培秀腊前雪，稻种浸芽春后晴。野老田夫观治象，便从新岁贺升平。",
            "comment": ""
        },
        {
            "title": "花狮",
            "content": "雪氄吾家{左虎右戈}，知亲翰墨妍。渴来趋研饮，饱去枕书眠。弄影窥清镜，收声听素弦。最能持大体，鼠辈任便儇。",
            "comment": ""
        },
        {
            "title": "九日复口",
            "content": "凉边未放菊花斑，莫作重阳节物看。就网买鱼风露重，推篷举酒水天宽。箭头岁月离弦易，局面功名下着难。惭愧竟陵江上叟，采菰捣黍鬓毛寒。",
            "comment": ""
        },
        {
            "title": "口占",
            "content": "秋风已飒梧犹碧，宿雨才收稗亦花。天着工夫供醉眼，东邻有酒不堪赊。",
            "comment": ""
        },
        {
            "title": "挽中书俞侍郎二首",
            "content": "铨省承新渥，词垣访旧阴。颓波回万折，断岸立千寻。祗谓人犹已，那思昔异今。时清犹愤死，天地是知心。",
            "comment": ""
        },
        {
            "title": "钱德成山水窟",
            "content": "亦有黄金埒，非无瑞锦窠。养蒙知趣早，观复用功多。嘉客贲场谷，硕人槃涧阿。时平风日好，花竹几行窝。",
            "comment": ""
        },
        {
            "title": "读楞严",
            "content": "人人有路证无还，一念才差隔万山。识得吾儒无妄卦，筏城长语尽须删。",
            "comment": ""
        },
        {
            "title": "挽伯父二首",
            "content": "白发儿随母，苍颜弟对兄。四休元易足，一笑更何营。论事丝弦直，存心镜面平。德人今已矣，谁与嗣乡评。",
            "comment": ""
        },
        {
            "title": "过风出陆金陵道中次程及甫韵",
            "content": "留滞周南命使然，莫疑上水逆风舡。乡心故故随人后，客月依依堕我前。半夜索樽同决计，五更回柂不成眠。笋舆吹面新凉入，须信封姨正自贤。",
            "comment": ""
        },
        {
            "title": "和黄伯渊见寄二首",
            "content": "流转风光不暂违，等无地角与天涯。故人书到几青李，生面客来时紫芝。穷裹埋头倾哑酒，凉边趁手应盲棋。寂寥简短君应笑，郎罢吟诗囝和诗。",
            "comment": ""
        },
        {
            "title": "端平三年春帖子词·皇后阁",
            "content": "殷雷金钥千门邃，斜月璇题六寝深。禁柳护寒鸦未起，求衣已献晚朝箴。",
            "comment": ""
        },
        {
            "title": "庐山五猗",
            "content": "猗若人兮深衣，万锺不为泰兮一箪而遁肥。溪之清兮不受淄，月离离兮风披披。芙蓉兮涉采，欲淡兮心夷。驾言兮何之，羲文兮与归。",
            "comment": ""
        },
        {
            "title": "叶主簿挽诗",
            "content": "生理鸱夷子，心期桑苧翁。行厨修竹月，坐艦落花风。雏好才孤凤，行疏忽断鸿。吴松明远目，一点夕阳红。",
            "comment": ""
        },
        {
            "title": "侄寿叔祖",
            "content": "鹊噪梅梢喜报晴，催开几叶砌边蓂。和熏爱日如春日，光动文星映寿星。宾客称觞应满座，儿孙戏采自盈庭。萱堂幸继芝兰末，仰祝百千龟鹤龄。",
            "comment": ""
        },
        {
            "title": "敞云楼二绝",
            "content": "江天云作黑山颓，上到楼头手决开。水墨枕屏三百里，斜阳属玉一双来。",
            "comment": ""
        },
        {
            "title": "晨起",
            "content": "入夜风收雨，迟明暖酿霜。人穷髭易白，地瘦叶先黄。绣眼语丛竹，画眉啼断岗。炊烟犹尘动，吾亦起歌商。",
            "comment": ""
        },
        {
            "title": "赠赵同年别",
            "content": "买田招隐落星湾，采尽诗材始还。逆境自安天理顺，闹篮谁识道心闲。两穷觌面尘埃裹，一笑论情醉梦间。为说斯文有宗主，春风杨柳满平山。",
            "comment": ""
        },
        {
            "title": "理菖蒲",
            "content": "朝删石上青之黄，暮摘镜裹黑之苍。胸中多少冗荆棘，不翦不芸空过日。君不见颜子一克已，曾参三省身，每日低头矻矻自点检，何曾浪把外物劳精神。嗟乎我犹未免为乡人。",
            "comment": ""
        },
        {
            "title": "山乡",
            "content": "石田硗确万山隈，逢春荒年更可哀。尽日几人担米上，长年何处得钱来。扣门强贷刑难逭，闭户清饥死又催。不是乾坤刍狗汝，要令个个学颜回。",
            "comment": ""
        },
        {
            "title": "酬程嘉定杨汉州见和三首",
            "content": "诗礼椎徐徐，律令符急急。翛然世纷远，爱此山斗人。政无劝课条，功蔑捕虏级。尺清盖丈浑。过眼秋已及。浊暑怯中乾，积潦窘下湿。脱云得佳月，如渴快新汲。湓浦琵琶语，赤壁洞箫泣。斯人不可见，庭空漏声涩。我榻久欲下，我堂日已葺。傥有谪仙来，涪江和月吸。",
            "comment": ""
        },
        {
            "title": "梅两绝",
            "content": "寒根不与物俱陈，髁髁梢头寂寂春。却月凌风谁会得，不沾一叶是真身。",
            "comment": ""
        },
        {
            "title": "汤泉",
            "content": "水府燃犀处，扶桑浴日时。能观雷复地，始信坎生离。净垢元无着，温凉祗自知。骊山殷鉴在，莫受阿环缁。",
            "comment": ""
        },
        {
            "title": "行三盘蟆颐栈道三首",
            "content": "息女頩相问，危途骨欲摧。儿如缘底去，耶自为官来。野圃榴多子，山田芋有魁。乞归吾计决，一粲且传杯。",
            "comment": ""
        },
        {
            "title": "笋蕨",
            "content": "小儿握固骨何弱，稚子着绷肌尚寒。岂不爱渠风味好，只应催我鬓毛残。",
            "comment": ""
        },
        {
            "title": "用吴祠书正月晦韵",
            "content": "揽春群玉写芳怀，次第安排到药苔。但得斯文留脉在，须教我辈放眉开。疏风细雨桃花过，竹屋柴门燕子来。老去湖山无复梦，荷锄西崦觅桤栽。",
            "comment": ""
        },
        {
            "title": "送李微之粹成都",
            "content": "凤生丹山西，来为太平符。矫立青琅玕，祥云蔚相扶。一鸣合箫韶，再鸣应驺虞。散为清明风，万象皆敷与。色举抑何决，矢脱金仆姑。戛摩参旗高，可望不可呼。穿花迷娇雉，唼藻戏乳凫。搔道重太息，春阴渺江湖。",
            "comment": ""
        },
        {
            "title": "题李杜苏黄像·山谷",
            "content": "神为骖騑气为车，秋云扶疏春风腴。汤饼睡起茗碗须，意往独与奚奴俱。奴底头笑公，放懒不著书。",
            "comment": ""
        },
        {
            "title": "朝南以诗送巴石研屏香几用韵·研屏",
            "content": "天上何有修月斧，巧将余刃斲巴山。玉蜍清浸婆娑影，正在微雪点缀间。",
            "comment": ""
        },
        {
            "title": "首夏一绝示徐锦囊",
            "content": "金丸未熟樱桃过，锦幄俱空芍药来。共坐晚凉观物化，床头有酒为君开。",
            "comment": ""
        },
        {
            "title": "谨和老人初冬寓笔十绝",
            "content": "平泉草木须臾梦，金谷莺花一撮尘。富贵若生根到底，两家占断别无人。",
            "comment": ""
        },
        {
            "title": "寿崔帅卿七绝",
            "content": "塞下人家盎盎春，又推余泽及流民。庆州小范青州富，合作先生社稷身。",
            "comment": ""
        },
        {
            "title": "入山",
            "content": "箯舆轧幽径，乔松矫疏花。好鸟媚嘉荫，圆吭咽清笳。膏畦走秧马，茅檐嘶茧车。谁知天下东，尽属山人家。桥横涧水断，寺古林屋斜。铭架镇法鼓，诗碑记煎茶。尊者俨如故，天奎失龙蛇。划然小窗开，五蕊撑谽谺。斗酒软两脚，捷步穷烟霞。",
            "comment": ""
        },
        {
            "title": "次李参政晚春湖上口占十绝",
            "content": "一帘风雨搅黄昏，归思无边客倚门。乌贼江鱼潮后市，龙出渔浦渡头村。",
            "comment": ""
        },
        {
            "title": "杨汉州见和答之二首",
            "content": "西楼伴食老西堂，拆袜浑无半线长。推向万山深处去，沉犀桥北望龙阳。",
            "comment": ""
        },
        {
            "title": "严陵道上杂咏七首",
            "content": "细草护沙连不断，疏风略雨散还收。山田麦熟不归去，三百里江都是愁。",
            "comment": ""
        },
        {
            "title": "次李阆州禀议三首·训狐",
            "content": "顽民迁洛风随改，佞士归唐操立更。勿怪训狐知气转，铜丸落落便春声。",
            "comment": ""
        },
        {
            "title": "新秋药名两首",
            "content": "两眼旋花雪点须，鑽头故纸枉工夫。倦怀懒附子公椟，闲性熟谙摩诘图。枝拂云香行到桂，叶随风舞又催梧。乘槎欲到空青问，织女牵牛事有无。",
            "comment": ""
        },
        {
            "title": "读书楼二首",
            "content": "流水青山一榻深，铜柯石榦半窗阴。公余点校七分易，老去服行三字箴。消长乘除观物理，存亡操舍验人心。日长大得官闲力，乳燕鸣鸠尽好音。",
            "comment": ""
        },
        {
            "title": "中春中浣一日老人挈累下西市寓舍越三日某行",
            "content": "血气危频复，头颅老数奇。家如缘角鼠，身是脱筒龟。草树春离列，云山晚蔽亏。意行随所到，不必问何之。",
            "comment": "：【原题】：\r\n中春中浣一日老人挈累下西市寓舍越三日某行感而赋诗呈友人二首 | 【注释】【原题】：中春中浣一日老人挈累下西市寓舍越三日某行感而赋诗呈友人二首"
        },
        {
            "title": "送高才卿守永康二首",
            "content": "同社纷纷早上坡，一麾独爱晚婆娑。矜春桃李好能几，饱雨稻梁收更多。管摄三才还正大，陶鎔万象是中和。西风未用轻分手，尚欲从君细世磋。",
            "comment": ""
        },
        {
            "title": "端平三年春帖子词·皇帝阁",
            "content": "宽大朝廷诏，中和郡国诗。欲求跻庆历，先使见淳熙。",
            "comment": ""
        },
        {
            "title": "阻风呈赵史君三绝",
            "content": "迟速乘除转晚飚，布帆快意定明朝。庐山试问高多少，欲望西川万里桥。",
            "comment": ""
        },
        {
            "title": "次及甫入峡杂咏·虾蟆培泉",
            "content": "丹墀万字中兴策，西蜀人材待细抡。好把玉蜍留水去，直言莫问近前嗔。",
            "comment": ""
        },
        {
            "title": "次韵游龙门十绝",
            "content": "若木扶桑莫苦攀，芙蓉薜荔不妨闲。封三万户烟云裹，化百千身水石间。",
            "comment": ""
        },
        {
            "title": "送游考功将漕夔门七绝",
            "content": "欲鸣不鸣衔口马，欲去不去羸角羝。排天绝叫河汉裂，只舸飞上岷江西。",
            "comment": ""
        },
        {
            "title": "送潜同年调官归",
            "content": "以君一年长，为我异姓兄。衡从玄圃玉，出入武库兵。急手搏苍兕，隽气鞭长鲸。议论到千古，慷慨吐不平。汉以初元衰，唐以开宝倾。附势妾媚妩，避事儿嚘嘤。颓靡寖成俗，忠良意吞声。自谓倚南山，不知坏长城。君子勇於义，小人罔而生。傥不饿采薇，远可死结缨。每闻壮其语，亦尝且吾情。有余不必尽，尺浑胜丈清。六经源岷嶓，百家派渭泾。归求性内学，莫计身外名。春风两鬓绿，秋月双眼明。通德拥高髻，勤勤剔寒檠。",
            "comment": ""
        },
        {
            "title": "浮玉道士琴",
            "content": "老蟾亭午潭澄阴，雄虬怒吼雌虬吟。空岩纳息耳应心，写之以神寓之音。大音激越风振林，细音窈眇云起岑。天机不动天和深，非亏非成非古今。博山一点蓬莱沉。",
            "comment": ""
        },
        {
            "title": "再用陀字韵",
            "content": "烟霏深处万山罗，闲裹工夫岁月磨。上采纬书乾凿度，下搜杂志薛延陀。手披不厌薰沉水，心悟何妨涉贝多。若问尊经阁中事，南丰作记也须呵。",
            "comment": ""
        },
        {
            "title": "四月壬午发利州",
            "content": "十里迎春水面开，橹声不动柁声催。春山转处疑江尽，白鸟迎人风折来。",
            "comment": ""
        },
        {
            "title": "孙教授挽诗",
            "content": "手织天孙锦，胸吞海吞洋。官卑材不尽，年往虑空长。啼鸟呼春梦，飞花饯夕阳。唯余君子泽，插架简编香。",
            "comment": ""
        },
        {
            "title": "梅",
            "content": "桃花红艳照银床，黄入金明柳线长。欲与晚梅相辈行，同时到底不同香。",
            "comment": ""
        },
        {
            "title": "次韵七夕",
            "content": "弄巧拙逾甚，合欢愁转多。擘金盟似海，搔王泪成河。天运真旋磨，人生特掷梭。身闲凉月好，且与醉无何。",
            "comment": ""
        },
        {
            "title": "又答景扬",
            "content": "朝家久设礼为罗，小寄禅窗共讲磨。红锦障泥飞騕褭，黄金宝校琢盘陀。冰虀荐饭乡风古，雪汗烹茶雅道多。领取单传心法去，会将佛祖一时呵。",
            "comment": ""
        },
        {
            "title": "六月十六日宣锁",
            "content": "禁门深钥寂无哗，浓墨淋漓两相麻。唱彻五更天未晓，一池月浸紫薇花。",
            "comment": " | 【注释】[注释]（1）禁门：宫门。（2）淋漓：酣畅的样子；麻：唐宋时任命大臣用白麻纸颁诏，此处代指诏书。（3）唱：古时皇宫里有人专司唱晓。（4）墀[音“痴”]：台阶；也指地面。[译文]夜晚，皇宫门紧锁，宫禁之地戒备森严，寂静无声，我饱蘸墨水，淋漓挥洒，不一会儿就写好了两份任命丞相的诏书。宫中报晓的太监已敲过五更了，天还未亮，满阶的紫葳花浸润在皎洁的月光中。"
        },
        {
            "title": "古意谢崔杨州辟七首",
            "content": "江头客子舡，尽日卧沙尾。维楫非不具，潮弱未能跬。秋风雪浪高，长年绝叫起。舡行莫倚柁，难得此汛水。",
            "comment": ""
        },
        {
            "title": "次韵游龙门十绝",
            "content": "稻花秋晚蟹洗手，荠菜春初餳胶牙。筑底空山谁办此，留君只有石边茶。",
            "comment": ""
        },
        {
            "title": "太后挽诗",
            "content": "扶日行黄道，乘云上紫微。忧劳形末命，恭俭见陈衣。布德开刑网，和戎戢武威。要知怀重处，行路涕交挥。",
            "comment": ""
        },
        {
            "title": "夏至过东市二绝",
            "content": "涨落平溪水见沙，绿阴两岸市人家。晚风来去吹香远，蔌蔌冬青几树花。",
            "comment": ""
        },
        {
            "title": "赠洪子需二首",
            "content": "莫恃青春两颊红，年来我已鬓如蓬。盘洲野处源流在，早挹文名尉若翁。",
            "comment": ""
        },
        {
            "title": "寿程宰三首",
            "content": "回翁十日前，先脱老鹤胎。拍手浮玉顶，君骑凤凰来。相逢说长生，一笑榴花开。",
            "comment": ""
        },
        {
            "title": "罗解元母胡氏挽诗",
            "content": "三世不异爨，一门皆力书。此风今所少，他行特其余。藻锜明疏牖，萱窝护碧除。春光元自在，遗梦杳安舆。",
            "comment": ""
        },
        {
            "title": "大云寺同王翚父晚归",
            "content": "春风拍天梯，夕舂堕寒浦。潭潭水晶宫，滟滟赤金柱。汞炉煮丹砂，酿作九霞醑。阳侯醉而狂，唤起烛龙舞。湿红照白发，客子有酒所。举鞭问同来，扶桑在何许。同来狂更甚，摇手作虏语。上流屠鲸鲵，流血一川雨。",
            "comment": ""
        },
        {
            "title": "雪留董景扬",
            "content": "一色凝云合大和，定知宜瑞不宜多。饥餐乌昧世皆是，饱进羊羔人几何。抢地折腰纷岸篠，撑天强项独庭柯。留君待放晴光出，同步春风十二窝。",
            "comment": ""
        },
        {
            "title": "除夜",
            "content": "欲识新年课，都非旧日图。词分诗料帐，酒夺饭工夫。锻息柳边手，镊闲花裹须。寒消芳草绿，打急办行厨。",
            "comment": ""
        },
        {
            "title": "后溪挽诗二首",
            "content": "气象融三极，规摹隘九州。天津朝发轫，野渡晚横舟。卫道身何爱，忧时死未休。落花春寂寂，万古蜀江流。",
            "comment": ""
        },
        {
            "title": "弥矣观土八阵寄程嘉定",
            "content": "房公堂是盖公堂，漏下无声日正长。应念常山蛇阵处，有人搔首立斜阳。",
            "comment": ""
        },
        {
            "title": "归宗墨池",
            "content": "龙跳虎跃入昭陵，墨汁空留一段冰。散作淋漓元气湿，屋头老木挂疏藤。",
            "comment": ""
        },
        {
            "title": "宁宗皇帝挽诗二首",
            "content": "虚已尧黄屋，清心汉弋绨。乾符开太一，坤轸拓全齐。镇国天球在，宾空宝仗迷。历年施泽久，四海哭遗黎。",
            "comment": ""
        },
        {
            "title": "九月一日侍老人游洞霄宿超然馆闻钟",
            "content": "太一相过烛未销，朝元钟动郁罗萧。身轻不怕琼骀滑，蹴踏青霞上斗杓。",
            "comment": ""
        },
        {
            "title": "谨和老人初冬寓笔十绝",
            "content": "避风台上深情宠，偃月堂中尽意谋。争奈天公无面目，满林黄叶一番秋。",
            "comment": ""
        },
        {
            "title": "谨和老人官山看高子厚修墓",
            "content": "秋风问讯老芙蕖，靖节前行后阿舒。缓策稳过金络马，小烹佳胜蔗浆厨。何荣何辱人千古，谁是谁非冢一区。遇着好花随处醉，莫醉他屋与吾庐。",
            "comment": ""
        },
        {
            "title": "岁杪用韵二首",
            "content": "日月磨心绪，风霜染鬓华。历看新岁草，梅忆旧年花。浊酒供僛舞，清歌应掺挝。阿咸多事在，犹问老生涯。",
            "comment": ""
        },
        {
            "title": "对门两绝",
            "content": "对门三日罢晨炊，无处傭身老画师。安得化山为饭颗，大家鼓腹太平时。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "金谷人家大谬悠，春江自理送穷舟。渔人拍手从旁笑，淡饭粗衣过即休。",
            "comment": ""
        },
        {
            "title": "送范漕赴召八绝",
            "content": "太平宰相范尧夫，曾驾西州使者车。雅操清规公更游，委蛇退食一编书。",
            "comment": ""
        },
        {
            "title": "凉月二首",
            "content": "金粟安排雨后黄，定知花亦爱新凉。夜深月透玲珑影，花自光明月自香。",
            "comment": ""
        },
        {
            "title": "寄题成都张宰压云楼二绝",
            "content": "清霜戒晓日将出，急雨报晴云乍开。庭下簿书浑引却，独揩双眼上楼来。",
            "comment": ""
        },
        {
            "title": "寄题成都张宰压云楼二绝",
            "content": "气如轲也生於义，道似参乎任以仁。乾盖坤舆犹塞破，何难压倒玉嶙峋。",
            "comment": ""
        },
        {
            "title": "九日",
            "content": "老无擘画笑柴桑，两眼惺惺菊自黄。渠更笑人无菊把，拒霜相对过重阳。",
            "comment": ""
        },
        {
            "title": "梅",
            "content": "繁芳玉立夹胡床，勾引春韶午梦长。有眼尽迷空裹色，无心方识定中香。",
            "comment": ""
        },
        {
            "title": "挽元寂王道士",
            "content": "盘隐早具眼，栗斋仍点头。丰碑俱好在，烂醉更何求。院静桃开落，林深鹤去留。翛然风露表，无处觅青牛。",
            "comment": ""
        },
        {
            "title": "次张义立登九顶三绝·清音亭",
            "content": "沤生沤灭负苓易，云生云来摩诘诗。莫道赏音今古少，江山新亦受人知。",
            "comment": ""
        },
        {
            "title": "闲居二首",
            "content": "出门闻鸠语，秋思生春妍。豆苗深没腰，稻花高出肩。路旁两三叟，合爪感谢天。老身幸不死，得见穰穰田。眼中多少人，不能待丰年。",
            "comment": ""
        },
        {
            "title": "次韵张提刑送行六绝",
            "content": "云边江树作离声，回首秋光满渭城。蜀水吴山无间断，只应明月识人情。",
            "comment": ""
        },
        {
            "title": "青玉峡",
            "content": "水绕河南阿李家，满空飞雪响雷车。流将采石矶头去，坐看浮梁压浪花。",
            "comment": ""
        },
        {
            "title": "九日阅武预观军容退而纪事",
            "content": "遨头不管菊花寒，簇队晨登上将坛。戏马台前千古事，筹边楼下万人看。弓声浏亮秋风劲，旗采精明宿雨乾。后部铙歌归较晚，雪西烽火报平安。",
            "comment": ""
        },
        {
            "title": "劝农呈丘帅",
            "content": "劭耕好语落西畴，父老逢迎笑点头。销甲事农官有术，卖薪沽酒我何忧。黄金深碗频倾倒，白布长衫迭献酬。飒飒雨华随后乘，安排麦陇十分秋。",
            "comment": ""
        },
        {
            "title": "又和",
            "content": "架上乱书儿自整，床头浊酒妇能谋。只将翘足垂莲势，静对书窗课弈秋。",
            "comment": ""
        },
        {
            "title": "和俞成大八月梅花",
            "content": "秋光深处送春来，青叶扶疏数点梅。料是知君新酿熟，搀先九月菊花开。",
            "comment": ""
        },
        {
            "title": "椒菊枕",
            "content": "矮檠矻初年，细字窘晚节。天怜蠹书障，神授鸿宝诀。金葩凉而严，丹宝温以烈。两囊贮风露，半簪藉霜雪。芬透顶{左宁右页}爽，清祛脑脂热。梦魂寥廓远，宇观沆瀣澈。云开月更朗，电掣岩欲裂。术妙刮膜金，功过刳蟆铁。聱牙读楚诅，琐尾窥越绝。不忧幻景侵，且喜翳根灭。颂花醉春温，餐英饱秋洁。涂屋兆蕃硕，饮潭进耆耋。况兹芳泽聚，尽洗空华结。夜气存虚明，天光发昭晰。须弥能微尘，渤澥或丘垤。不直一笑粲，已判双眦决。",
            "comment": ""
        },
        {
            "title": "正月三日同莫干祝法游东西园",
            "content": "探得行春第一筹，南梢花事半将休。断云不碍远山碧，新月自随江水流。金谷主人真已矣，玉堂老子尚来不。丁宁留取蒲城酒，更约东风汗漫游。",
            "comment": ""
        },
        {
            "title": "毁邓艾庙",
            "content": "蜀庸无与守，魏吃浪成名。血已洿砧机，魂犹饕酒牲。柏溪融雪泻，玉案倚云横。潴薙莫留迹，山川方气平。",
            "comment": ""
        },
        {
            "title": "用子有述怀韵为寿",
            "content": "笔力强於二石弓，文场早合擅元戎。东西涂抹未为老，左右图书那得穷。三日窥牛酬壮志，十年到凤策奇功。更须传取长生诀，蜜炬高烧不受风。",
            "comment": ""
        },
        {
            "title": "分岐四绝呈及甫",
            "content": "草色半有无，梅花间开落。还家正自好，奈此抱离索。送君一程归，别我数里隔。空非爱杂黍，前例无此客。大儿长如竹，小儿秀如柳。迎爷拜新年，含髭白八九。客裹有底忙，申旦不成梦。远归胜新昏，还君春睡重。",
            "comment": ""
        },
        {
            "title": "次李绵州和丁兴元韵二首",
            "content": "燕寝深凝自在香，苍髯扶病玩流光。桃符历日又新岁，粔籹燋非故乡。灯影参差棋溅雹，酒行杂踏横霜。武侯遗憾谁当洗，夜半衔枚入凤翔。",
            "comment": ""
        },
        {
            "title": "头韵双桂",
            "content": "物理无枯底有荣，一双玉树倚修楹。长如拱璧天球在，元共交梨火枣生。卜筑地连盘谷胜，赋归人占小山清。昼阴最喜添新绿，时有佳禽自荐名。",
            "comment": ""
        },
        {
            "title": "同孙子直和李参政东园韵十绝",
            "content": "大渡画河余玉斧，祁山破贼只纶巾。圣贤深意谁能会，满径桃梅又看人。",
            "comment": ""
        },
        {
            "title": "清凉院僧房致斋",
            "content": "花片墙阴晚，禽声屋角晴。东风犹峭在，煨芋坐深明。",
            "comment": ""
        },
        {
            "title": "范待制挽诗二首",
            "content": "太白晓焰焰，飞鸿秋冥冥。气节蚤已劲，勋名晚逾馨。冰霜蜀栈蹇，风雨秦关腥。一范不可作，岷峨千古青。",
            "comment": ""
        },
        {
            "title": "至日欢喜口号",
            "content": "太平宝庆第三年，万乘初郊大报天。恰应汉家辛已日，八觚泰峙立甘泉。",
            "comment": ""
        },
        {
            "title": "万景楼次韵六绝",
            "content": "扶疏岩桂拒霜开，苍莽鵁鶄属玉来。想见山阴秋色裹，一声欸乃暮潮回。",
            "comment": ""
        },
        {
            "title": "次李参政晚春湖上口占十绝",
            "content": "近山气候易凉温，云为阴晴半吐吞。草木趋新千万态，芸芸何者是归根。",
            "comment": ""
        },
        {
            "title": "益昌次费伯矩赠行韵五首",
            "content": "幕下精神清似水，门前责望重於山。君家文伟规摹在，事业全归静定间。",
            "comment": ""
        },
        {
            "title": "雪叹二绝",
            "content": "桑颖骚骚麦又萎，雪花如碗雨如丝。老天只解苦黔首，快活贵人那得知。",
            "comment": ""
        },
        {
            "title": "送秦祠监还蜀二首",
            "content": "岷峨人物古，淮海姓名香。识面岁华晚，论心春昼长。有怀胡去国，无愧好还乡。呼酒犒三老，柁楼天正凉。",
            "comment": ""
        },
        {
            "title": "劝农呈丘帅",
            "content": "南楼健目略江拜，淅蔌风沙响鬓毛。草色不随壕岸断，柳梢恰与女墙高。碧幢红旆三边帅，羽扇纶巾一世豪。坐在上捷来猎猎，官军破贼战方鏖。",
            "comment": ""
        },
        {
            "title": "次洪漕韵二首",
            "content": "塞垣拥雪髑髅寒，多少将军博美官。莫恨知心今世鲜，须知行道古来难。时穷地狭何能舞，命好天高亦可鑽。此理乘除应会得，梅边索酒笑相看。",
            "comment": ""
        },
        {
            "title": "用虞提刑见寄诗韵答之",
            "content": "鸡鸣而起一般时，舜跖殊途觉与迷。此理天无分厚薄，乃心人自眩东西。柴门风雨榴花老，草巷烟霏燕子低。玉汝有书来万里，圣贤不泰不栖栖。",
            "comment": ""
        },
        {
            "title": "水行",
            "content": "岸曲频移杔，巾欹独倚樯。月分云外影，负进水边凉。宿鸟树三匝，佳人天一方。清斯缨可濯，谁为赋沧浪。",
            "comment": ""
        },
        {
            "title": "六月六日宿观音寺次朝南韵二绝",
            "content": "煮饼无奚徒自苦，护篝有妾未为非。为言示病维摩室，也解天花散乱飞。",
            "comment": ""
        },
        {
            "title": "陪郡侯出郊劝农六绝",
            "content": "劝农冠盖出江干，马上东风觱栗寒。珍重春衫唾花碧，画眉狼籍道傍看。",
            "comment": ""
        },
        {
            "title": "谨和老人初冬寓笔十绝",
            "content": "是非不验道应坏，祸福无凭天也芒。便使曹瞒生卖履，已赊王衍死排墙。",
            "comment": ""
        },
        {
            "title": "挽阮粹",
            "content": "胶庠推博洽，州县著廉平。人物万夫物，山川千古英。虬髯横意气，猿臂郁功名。一掬同年泪，西风浩荡情。",
            "comment": ""
        },
        {
            "title": "锺惠叔转示赵临安两山堂诸公诗刻随喜二首",
            "content": "朵颐常逐逐，观复自休休。静昼青竹笋，深春黄栗留。觉圆熏穟直，梦破茗华浮。为问连山易，床头好在不。",
            "comment": ""
        },
        {
            "title": "端平三年春帖子词·皇帝阁",
            "content": "东风送喜上天颜，吉语飞来井轸间。榆塞雪消鸣镝静，柳营月暖击刁闲。",
            "comment": ""
        },
        {
            "title": "次及甫入峡杂咏·十二培",
            "content": "舍车不涉猢狲愁，行舟未过虾蟆培。咸池乐部十二锺，六丁挈置巫山背。鳌头赑屃方壶裂，鲸腹膨脝海门碎。凿开混沌尸者谁，事逐浮云堕茫昧。",
            "comment": ""
        },
        {
            "title": "古意谢崔杨州辟七首",
            "content": "突兀谁家楼，风雨岁薄之。水染危欲压，小柱亦半欹。匠斧睨其旁，搏手难独支。南山有奇材，细钜不可遗。",
            "comment": ""
        },
        {
            "title": "谨和老人古砚韵",
            "content": "破坏憨僧衲，凹欹漫叟洼。吐气头缩蜃，淡月口呿蟆。宫{左女右监}愁难捧，堂胥怒可挝。莫贪濡笔利，浪草侍中麻。",
            "comment": ""
        },
        {
            "title": "送交代王公辅",
            "content": "兴州乳臭腥红袍，万马夹拥横磨刀。奴颜婢舌竞动进，罗拜狗彘护优猱。汉家衣冠余两豪，却立渠肯污腥臊。传呼趣拜声色厉，一已俯首昂其尻。独君此膝竟不屈，男儿等死轻鸿毛。群憸相顾重太息，我辈天地焉能逃。安西楼碑字如斗，勋名烂漫官称高。若为龙州易万州，双鬓如雪风骚骚。君不见义不帝秦鲁钟连，何曾黄金横后部鼓吹前骍旄。",
            "comment": ""
        },
        {
            "title": "开济堂",
            "content": "鱼复平沙涨夕阴，红旗影底老蛟吟。穷今亘古三分恨，托地撑天一寸心。过雨断云闲绝壁，凉风归鸟急平林。江山难着醒时眼，有酒如渑放手斟。",
            "comment": ""
        },
        {
            "title": "和高续古省中雪",
            "content": "升平见一斑，未腊得三雪。天开银色界，人立水晶阙。小团醉后煮。清梦梅边说。莫道石渠春，不似山阴月。",
            "comment": ""
        },
        {
            "title": "寄题永嘉林氏真意堂",
            "content": "萱草迳庭寂，橘花窗户明。我惟天地性，物自古今情。玄酒无穷味，朱弦不尽声。道从涵泳得，宽作读书程。",
            "comment": ""
        },
        {
            "title": "官舍见月三首",
            "content": "丛山拆一罅，碧天大如瓯。更迟蹇予月，凉速老我秋。常娥八月去，岁往应白头。纵得大年药，能禁古今愁。广寒正愁绝，更照雪外州。些招肯来否，赤酒和糟篘。庭下双梧桐，露重风飕飀。采实当剥芡，蠙珠丽琼舟。颓然径奏床，不问月去留。梦中识归路，戏采儿伊优。",
            "comment": ""
        },
        {
            "title": "除夜哭内",
            "content": "密雪疏风客屋穿，几回除夕伴忧煎。团栾方索日边饭，契阔已成松底眠。画火何堪思旧事，理衣谁与管新年。平时戒汝无多酌，争得屠苏到汝前。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "槿花朝发夕而萎，得失兴亡总一机。古往今来磨不尽，人间公是与公非。",
            "comment": ""
        },
        {
            "title": "楞枷山房二绝",
            "content": "风标劲似聂政姊，笔力健如曹大家。此手始能为此竹，对渠枯森老槎牙。",
            "comment": ""
        },
        {
            "title": "秋山即事",
            "content": "避俗鹿挺走，依僧龟深藏。淡中般若味，定后摩尼光。坏垣被杂卉，烂漫野媪装。丛薄鸣幽禽，凄抑怨女吭。桂谢红不坠，菊繁青已香。瘖蝉怯露叶，忙蜂急寒芳。魁芋鹜护乳，拳栗蝟脱芒。菘莳虀瓮绿，粟登酿篘黄。田父时泥饮，樵夫间谈王。意适两竖屏，神王三仇攘。龙耶老聃化，凤兮接舆狂。翠壁千仞表，西风吹我裳。",
            "comment": ""
        },
        {
            "title": "岁暮山中纪事三首",
            "content": "乡风腊廿五，比户然爆竹。穷阴挟黄昏，霹雳起空屋。梁间鬼拍手，笑人未免俗。罔两白昼行，渠尔一爆逐。",
            "comment": ""
        },
        {
            "title": "答高才卿二绝",
            "content": "烟波只艇着吾徒，莼脍秋风早忆吴。左蟹右杯东计决，醉来万事付含糊。",
            "comment": ""
        },
        {
            "title": "幽芳晚凉倚窗观稼",
            "content": "晚风不动稻苗平，叶叶头边沆瀣明。井养不穷功用在，谁将易象细推评。",
            "comment": ""
        },
        {
            "title": "又和",
            "content": "蟹正肥时秋色老，鸦争噪处夕阳残。未须多进玻瓈椀，满树霜红正好看。",
            "comment": ""
        },
        {
            "title": "同孙子直和李参政东园韵十绝",
            "content": "狂蝶正便春从臾，好花犹怯冷禁持。从渠歌彻铁如意，输我兴来金屈卮。",
            "comment": ""
        },
        {
            "title": "次李参政晚春湖上口占十绝",
            "content": "绿阴幕定蔚蓝天，庭户萧然有漏仙。麦饭熟时蚕百箔，山中啼鸟识丰年。",
            "comment": ""
        },
        {
            "title": "奚左藏挽诗二首",
            "content": "诸老定交早，群儿惊见稀。功名身韫椟，翰墨世传衣。龟寿前占梦，鸥盟晚息机。吴头耆旧尽，搔首送斜晖。",
            "comment": ""
        },
        {
            "title": "灯夕独酌二绝",
            "content": "钿车罗帕禁街夜，珂伞炬城沙路春。少不自强今老矣，落梅风暖酒生鳞。",
            "comment": ""
        },
        {
            "title": "初夏即事一首谢俞德远惠茶",
            "content": "病眼昏花懒读书，闭门恬养冉溪愚。一帘草色蛤呼伴，四壁树阴鸡护雏。已是归来何用引，本无太极不须图。小团自汲新泉试，凉满松风石铫炉。",
            "comment": ""
        },
        {
            "title": "拟古送庄郎中归朝二首",
            "content": "涉江采芙蓉，露华不盈筐。杂之兰为佩，申之蕙为纕。持此孰与赠，美人天一方。驷虬乘苍鷖，御风朝虚皇。袖中治安书，琅琅奏明光。探囊出刀圭，为民起膏肓。临流不可渡，与世为津梁。玉池浸鸡舌，薰作青史香。",
            "comment": ""
        },
        {
            "title": "送章君范之湖南幕",
            "content": "天阔孔鸾起，江晴荃若春。亲荣知有子，主胜信宜宾。岳麓盛古学，衡山多秀民。平生金玉质，更看濯磨新。",
            "comment": ""
        },
        {
            "title": "阻风呈赵史君三绝",
            "content": "长红送酒出江城，樯燕喃喃第二程。风色似知攀卧意，打头未肯放舡行。",
            "comment": ""
        },
        {
            "title": "送丘都承",
            "content": "艺祖立鳌极，腹心赵书记。披图指幽燕，翰死谁可继。异时拾空城，中国坐自弊。伊吾纷抵掌，须作根本计。仁皇柔北夷，富公效表饵。终身耻言功，力辞枢密使。况今百年间，未洗新亭泪。平凉急寻盟，正恐废大义。中朝两说分，各植汉赵帜。诏书趣公归，渴欲断群议。矫矫鸾凤姿，鼎鼎廓庙器。持心水镜平，料事蓍蔡智。天道方好还，上策先自治。折衷和战间，守乃万全利。西关碎其有，东垒掇所弃。证状朝暮殊，守亦岂易事。医国得和扁，神圣工巧备。囊中黄昏汤，着手须早试。外御几边将，中权一阃制。当思择时髦，不在变局势。忠贤乃命脉，公道实元气。精神以此强，可却十万骑。淮南畏汲黯，奉天倚陆贽。中兴在公手，一语泽百世。太山重名节，鸿毛等富贵。不惟天下望，是亦文定志。紫枢摩斗极，青藜照中祠，江风驾樯乌，天阔秋雨霁。诸生笑牵衣，狂语出半醉。勿作醉语看，嚼蜡或有味。",
            "comment": ""
        },
        {
            "title": "晚径",
            "content": "促织声来竹裹，凌霄花上松梢。清泉白石心领，野鹤孤云手招。",
            "comment": ""
        },
        {
            "title": "题李杜苏黄像·东坡",
            "content": "黑风撼海晨鸟青，海怪出没云涛腥。矫首独立天冥冥，保一以静吾清宁。椰冠野服双鬓星，抱书自随妙娉婷，眼寒海南蜑家丁。",
            "comment": ""
        },
        {
            "title": "天池灯",
            "content": "山谷人家避李成，谁知劫数莫逃兵。至今鬼燐青无数，认作文殊佛火明。",
            "comment": ""
        },
        {
            "title": "引镜",
            "content": "水白深还黑，山黄远自青。纷然无定色，何者是真形。不坏只太极，长存惟六经。莫疑晨镜裹，黳漆换星星。",
            "comment": ""
        },
        {
            "title": "渚宫",
            "content": "孤城铜斗匝，枉渚玉环连。柳老虫穿蚀，花残蝶扑缘。功名棋腹角，势利蜜中边。落日兴亡裹，谁同药玉舡。",
            "comment": ""
        },
        {
            "title": "严陵道上杂咏七首",
            "content": "闯巢搏黍待晨饷，投岸舂锄寻暮栖。总是心为形所役，搔头独立渡桥西。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "止水搅不动，好山邀辄来。松间寒月晚，似角两翁催。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·阆山妙严院松月堂读张汪二公诗有感用无垢韵 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·阆山妙严院松月堂读张汪二公诗有感用无垢韵"
        },
        {
            "title": "漩口",
            "content": "秃山束纡江，寸土无平田。麦登粟事起，竟岁相周旋。抉犁荦确间，并驱从两犍。雨犍力不齐，手胼後者鞭。日暮鞭更急，轭促肩领穿。归来茅屋下，抚牛涕泗涟。一饱勿易得，奈此官租钱！",
            "comment": ""
        },
        {
            "title": "峡中",
            "content": "清猿遗响落三巴，树老霜迟叶未霞。大抵近南春易早，梅花开尽又桃花。",
            "comment": ""
        },
        {
            "title": "庐山五猗",
            "content": "猗若人兮草堂，谷帘夕阴兮香炉朝阳。表溟以涬以为门兮，架虚空以为屋。四海非无友兮，邀白云而同宿。风露澹兮我琴，舞玄鹤兮龙吟。与太古兮同音，尚灵修兮知心。",
            "comment": ""
        },
        {
            "title": "镜月酒后戏呈及甫",
            "content": "判取琅珰醉，赢教糊涂眠。参横梅下客，月淡菊中仙。舌在君何患，尻高我自怜。岷峨如许碧，强欲为人妍。",
            "comment": ""
        },
        {
            "title": "金不换歌",
            "content": "东家鼎贵万户侯，西家暴富十谷牛。唤丝呼竹进玉舟，把酒已作明朝愁。中间人家贱贫惯，既得未得两无患。晏眠起吃盦菜饭，饭罢乱拈书册看。此乐名为金不换。",
            "comment": ""
        },
        {
            "title": "送张行父守赣二首",
            "content": "南斗一帆外，西风千骑头。莫嗟中落落，须感上休休。贾谊词林晓，陈蕃墓草秋。经行拚斗酒，为浣古今愁。",
            "comment": ""
        },
        {
            "title": "食糟行",
            "content": "龙州石秫七斗醪，百钱半升高价高。村民无分酒到吻，清晨荷薪争博糟。得糟还家喜欲舞，远汲淡煮燃松毛。{上艹下都}餈麦饼涩难下，藉此咽送如荤臊。我时作守辄自愧，每饭釜有羹堪轑。罢官两夏肉入务，食糟却如住百牢。纷纷玉缕芼葱渫，晃漾珠滴沾麻膏。多从未破甑头馏，间入半折铛中{穮禾换火}。王瓜未甲蒿苣老，芬美独擅盘餮豪。馋奴停匕朵予馂，一餔七八讥何饕。太平无事称意饱，竹床大鼾枕离骚。客来闯户口尚臭，错疑被酒醺陶陶。我亦为言恰梦金丝帐底斟羊羔。",
            "comment": ""
        },
        {
            "title": "和续古蜜木",
            "content": "参桂齐名骨自香，百花酿醑助甘凉。含金咀玉风标别，消得肩吾为发扬。",
            "comment": ""
        },
        {
            "title": "粥罢",
            "content": "昨朝邻家饭，叠俎肉暨鱼。今晨自家粥，单簋笋与蒲。不为昨而腯，不为今而臞。面前有丰杀，此腹只自如。所以颜氏子，箪瓢靡求余。",
            "comment": ""
        },
        {
            "title": "生朝前一日过隆庆十里得老人书中诗因用尊韵",
            "content": "剑栈高寒潦水空，儿心片片趁归鸿。喜闻禅观如黄薜，想见仙风过赤松。利慾无厌骑鹤客，功名有定赋狙翁。万锺不博斑衣乐，已判身为邴曼容。",
            "comment": ""
        },
        {
            "title": "三月十四日送焘东下至龙爪滩过虞开国坟庵见",
            "content": "周天日月何曾住，大地山河祗自磨。不死者存人独耳，舍令斧亦烂如柯。",
            "comment": "：【原题】：\r\n三月十四日送焘东下至龙爪滩过虞开国坟庵见壁间虞仲易观棋诗有天上人间元一气如何顷刻烂樵柯之句雁湖甚赏之因用韵反骚 | 【注释】【原题】：三月十四日送焘东下至龙爪滩过虞开国坟庵见壁间虞仲易观棋诗有天上人间元一气如何顷刻烂樵柯之句雁湖甚赏之因用韵反骚"
        },
        {
            "title": "荠馄饨",
            "content": "嫩斸苔边绿，甘包雪裹春。萧家汤是祖，束叟饼为邻。混沌函三极，冲和贮一真。日斜摩腹睡，自谓葛天民。",
            "comment": ""
        },
        {
            "title": "秋思",
            "content": "一曲玉连琐，十分金屈巵。故新相代谢，底用为秋悲。",
            "comment": ""
        },
        {
            "title": "次韵娑罗花",
            "content": "摩耶树老无多子，天女花妍有许般。莫把东边枝便斫，堂堂留与碧霄干。",
            "comment": ""
        },
        {
            "title": "挽伯父二首",
            "content": "忆作行边别，相期到鹤州。秋风惊过眼，落日懒回头。华屋空遗憾，佳城足远谋。无从扶柩哭，挥泪寄江流。",
            "comment": ""
        },
        {
            "title": "送郎丞之桐城",
            "content": "江北江南雪意催，半酣椎起征喂桅。锐从猿鹤归休去，刚被功名引调来。破虏檄传淝水定，屯田疏上皖陂开。笔端矍铄精神在，莫只清吟伴老槐。",
            "comment": ""
        },
        {
            "title": "何止言挽诗",
            "content": "隽手芥拾紫，忠肝蒲伏青。婴龙云气直，缚虎雪毛腥。炊枕梦何短，书棺名更馨。眇然人物几，墓草涕交零。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "桔柏津头访昔游，夕阳衰草几番秋。人心谁向忙中觉，天理须从定处求。",
            "comment": ""
        },
        {
            "title": "寿邹茶使二首",
            "content": "手挈蓬弧挂井参，筹边楼下瑞云深。传将绝学圣贤脉，会得初阳天地心。议论文章胸万甲，功名富贵腹三壬。春风禁柳东华路，扈驾催行荔子金。",
            "comment": ""
        },
        {
            "title": "浮溪周居士挽诗",
            "content": "野水岗头屋，春行竹裹厨。所安仁者静，其乐道之腴。遗逸盍徽诏，耆英空画图。诗书根气远，丛桂蔚相扶。",
            "comment": ""
        },
        {
            "title": "新井道间",
            "content": "饮涧思浮白，行山当踏青。柏边桤叶长，麦裹豆花零。清哢愁肠泮，疏香倦眼醒。牛关应不远，三舍即盐亭。",
            "comment": ""
        },
        {
            "title": "再赋二首",
            "content": "一出俄经震巽离，盈虚消息取诸随。盆栽菡萏何时藕，檐挂蜘蛛尽日丝。左墄右平魂梦远，东岗西崦杖藜迟。棱棱瘦骨萧萧发，恰与黄冠野服宜。",
            "comment": ""
        },
        {
            "title": "送崔少蓬南归五首",
            "content": "富贵纷探骊，功名竞骑虎。眉端万国愁，公意良独苦。五年安边功，绝口不自语。仙帆去蓬莱，急流一砥柱。",
            "comment": ""
        },
        {
            "title": "送范漕赴召八绝",
            "content": "天道频年说好还，到今胡壒没天山。延英为奏平戎策，只在人心国势间。",
            "comment": ""
        },
        {
            "title": "生朝前一日过隆庆十里得老人书中诗因用尊韵",
            "content": "灯花太喜酒樽空，客路真成印雪鸿。出寒曲中迷灞滻，筹边图裹认维松，汗鞮虱胄心犹壮，篷矢桑弧鬓已翁。东望只知归计是，轻舠苕霅采夫容。",
            "comment": ""
        },
        {
            "title": "江头寄致远二首",
            "content": "箕斗光移析木津，踏霜扶醉不惊尘。夜寒应是梅花觉，半斂愁容婉侍春。",
            "comment": ""
        },
        {
            "title": "次李参政晚春湖上口占十绝",
            "content": "藉地五花五色茵，东风来去寂无痕。余香不肯污尘土，留得蜂房活计温。",
            "comment": ""
        },
        {
            "title": "和开之社日",
            "content": "久要来新燕，檐花泫晓霏。治聋憨舅醉，废读惰孙归。鹘突输赢局，醒松脱着及。一帘春寂寂，谁解识吾机。",
            "comment": ""
        },
        {
            "title": "白鹿书院",
            "content": "万经团阴町疃场，倚凉弦诵玉琅琅。溪山涵毓中和气，草木薰蒸正大香。陋巷颜渊何所乐，舞雩曾点若为狂。懦夫百世闻风起，此去濂溪更有庄。",
            "comment": ""
        },
        {
            "title": "高粹送糟蟹破故纸芽口占以谢",
            "content": "无肠公子醉乡徒，风味元来蜀似吴。便好挂门驱瘧鬼，不须诗咏血模糊。蒲筥新芽补骨脂，雨痕照眼碧离离。功於枸杞庵藦似，不是山人底得知。",
            "comment": ""
        },
        {
            "title": "东山塔影",
            "content": "相轮高插碧霄寒，好是如如不动山。弄影翻光颠倒转，微权只在隙窗间。",
            "comment": ""
        },
        {
            "title": "生日口占",
            "content": "霜露刚氐道，侵寻五十翁。相逢多郢瘿，自笑亦龙聋，黍瓮新醅绿，丹炉宿火红。斗杓明建子，芸荔又春风。",
            "comment": ""
        },
        {
            "title": "清明二绝",
            "content": "梨花匼匝不见叶，柳穟玲珑初欲绵。寒食清明等闲过，日长翻覆压书眠。",
            "comment": ""
        },
        {
            "title": "梅两绝",
            "content": "苍枝老去藓痕乾，唤起东风点暮寒。会得生生无尽意，雪花零乱月栏干。",
            "comment": ""
        },
        {
            "title": "山行纪事",
            "content": "扉开日华早，路转霜花鲜。游鸿得嘉客，健鹤随老仙。舴艋野渡浅，略彴孤村连。纡余盘龙外，杳霭乌猿边。麦畦破冻划，稻架烘晴悬。万鸦暗澒洞，只鹭明{左女右便}娟。寺古缭虚嶂，房深贮澄涟。珍鳞紫金睟，秀石苍玉挛。住僧自缚律，爱客能逃禅。老帖不容搨，枯琴尚堪弦。出访文举碣，还息维摩毡。窗晖梅枝月，帐郁柏子烟。吸清饱蝉腹，拥薄攒龟肩。忍寒如忍艾，望晓犹望年。报明翠鲸壮，送暖红鳞妍。读易坐方稳，搜诗去俄翩。行行晋县垒，历历吴墓田。森峭径绝壁，嵌空派危泉。飞堕雪珂境，撼动冰轮天。憩寂小养隽，挟酣急凌巅。阁摧失杰咏，岩在余奇镌。夕气生远屿，倦怀寄平川。路旁柳如此，陌上花依然。数年束强项，一日舒联拳。大千自鹏鷃，方寸皆鱼鸢。东风染芳碧，更着寻春鞭。",
            "comment": ""
        },
        {
            "title": "马城诗寄赵耤令",
            "content": "马城去天咫，雨露足芳泽。万菲主园丁，造物乃其客。秋能揠而春，红可幻以白。枝叶随手变，根蔕若为索。",
            "comment": ""
        },
        {
            "title": "雪叹二绝",
            "content": "唐时三月十八雪，况复今年多一旬。万紫千红浑过尽，荼蘼满架与争春。",
            "comment": ""
        },
        {
            "title": "次程岳州廷迈春行昨访天梯佛龛今约乌奴",
            "content": "汗血嘶风草正青，眼中万马斂春坰。檄书纵不烦师鲁，荐藁犹当出古灵。杜若扶疏明远渚，荼蘼猗靡馥中庭。天梯行遍乌奴去，到手深杯莫暂停。",
            "comment": ""
        },
        {
            "title": "石斛",
            "content": "蚱蜢髀多节，蜜蜂脾有香。藓痕分螺砢，兰颖聚琳琅。药谱知曾有，诗题得未尝。瓦盆风弄晚，彼拂一襟凉。",
            "comment": ""
        },
        {
            "title": "八阵图",
            "content": "负卦龟藏尾，鸣皋鹤引吭。纵横中左右，奇正锐圆方。石挟孤忠在，江输宿恨长。无人同领会，搔首立斜阳。",
            "comment": ""
        },
        {
            "title": "次韵可庵梅",
            "content": "点雪非耶果是耶，紫千红万未曾芽。苍苔有晕龙锺树，幽谷无人自在花。地暖孤鸿来索伴，天空双鹭下通家。诗翁快整春风脚，山路霜泥踏马牙。",
            "comment": ""
        },
        {
            "title": "秋怀二首",
            "content": "鹦鹉琵琶恨，融归十四弦。拨寒红玉笋，拍暖绣金莲。梅影春风裹，茶声雪水边。自怜还自笑，星发照婵娟。",
            "comment": ""
        },
        {
            "title": "春行",
            "content": "野荼蘼发牡丹开，蔌蔌杨花堕酒杯。过尽韶华才一出，祗应唤作探春来。",
            "comment": ""
        },
        {
            "title": "次韵闵饥两绝",
            "content": "巷头巷尾几夷齐，日为饥肠不肯西。只愿天公多雨粟，便教米价贱如泥。",
            "comment": ""
        },
        {
            "title": "次赵保之清明即事五绝",
            "content": "草草携家去踏青，旧阡新冢纸钱轻。触怀易作中年恶，羡杀儿童笑语声。",
            "comment": ""
        },
        {
            "title": "端平二年端午帖子词·皇帝阁",
            "content": "雨足秧分甽，风清麦弄岐。圣心涵水镜，即是太平基。",
            "comment": ""
        },
        {
            "title": "赤崖",
            "content": "老箐深藏洞，嵌岸峭夹溪。双扉巫峡似，半壁窦圌低。落日人烟绝，孤云客路迷。红旗穿石去，青兕隔林啼。",
            "comment": ""
        },
        {
            "title": "寿程宰三首",
            "content": "爱民如缘竿，百尺头进步。未到百尺头，努力莫回顾。当场万人看，亭亭碧霄住。",
            "comment": ""
        },
        {
            "title": "春风堂左偏郑宣抚诗刻犹存程季允次韵亦赋",
            "content": "宝峰翠压小房栊，帘映平安候火红。寒送落梅吹雪外，春随细柳入云中。人情郁处多思治，天道还时只愿丰。剩办从军诗几解，为君管勾杏花风。",
            "comment": ""
        },
        {
            "title": "凉月二首",
            "content": "莲房折尽只留荷，露盖班班一丈过。高下横斜无定影，聚凉着得月明多。",
            "comment": ""
        },
        {
            "title": "次李阆州禀议三首·立春日风",
            "content": "千骑行春雪未消，早乘羊角问逍遥。明年好与供春帖。涉景祥飚近九霄。",
            "comment": ""
        },
        {
            "title": "答仲肃梅",
            "content": "巡檐索笑为疏花，便未开花亦自佳。带月折归香在手，闹观塞破路三丫。",
            "comment": ""
        },
        {
            "title": "赠石室朱修行两绝",
            "content": "响泉一派落天风，人在浮云柳絮中。亭午柴关犹未启，碧玲珑底拒霜红。",
            "comment": ""
        },
        {
            "title": "和黄几叔墨梅二绝",
            "content": "月暗云迷竹外枝，寒香未动便能奇。面如坡老南归后，骨似温公独乐时。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "径白云明白似雪，满山红叶艳於花。过溪买酒等闲事，只恐客来非当家。",
            "comment": "：【原题】：\r\n小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿妙胜阁 | 【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·宿妙胜阁"
        },
        {
            "title": "送游考功将漕夔门七绝",
            "content": "温公一传谏议刘，菊坡一传吏部游。长庚伴月天欲晓，西照太白南罗浮。",
            "comment": ""
        },
        {
            "title": "青渠追和宋金都壁间韵",
            "content": "短亭放脚小轩渠，从险趋平本一涂。掌上烟川三百里，蜀都风物似吴都。",
            "comment": ""
        },
        {
            "title": "春雪",
            "content": "甲子乾飞雨，元宵湿陨星。风柔行阵阵，月淡下亭亭。木笔侵凌碧，来牟掩映青。东皇收拾急，暖涨赴沧溟。",
            "comment": ""
        },
        {
            "title": "次洪漕韵二首",
            "content": "和月梅花共一寒，兜牟未必尽粗官。醉来抱膝吟梁父，睡起搔头著说难。富贵冰山何用倚，功名盘石自须鑽。朔风蓑草腥狐兔，猎火归鞭夹市看。",
            "comment": ""
        },
        {
            "title": "答赠刘交代二首",
            "content": "番上松扶塞，逢迎桔柏碕。高风挹元佑，遗事说开禧。丹凤岗头咮，苍龙洞口漦。秋光无限好，管勾费新诗。",
            "comment": ""
        },
        {
            "title": "再赋二首",
            "content": "谁为风光管合离，绿阴芳草日相随。此身百丈牵三峡，吾道千钧系一丝。力戒荡舟君子适，志期学圃小人迟。平生客气消磨尽，醉固佳哉醒亦宜。",
            "comment": ""
        },
        {
            "title": "奖菊二绝",
            "content": "菰叶离披藕叶欹，精神得似未秋时。西风坐断群芳路，不属黄花更属谁。",
            "comment": ""
        },
        {
            "title": "畴甫叔挽诗二首",
            "content": "撰屦西山路，寻春得重陪。那知分手去，不作转头来。寂寂双溪雪，依依半树梅。经行陈迹在，横涕湿苍苔。",
            "comment": ""
        },
        {
            "title": "白羊同行五六登无尽墓入义方传庆寺读锺离公",
            "content": "锺离权约同烧汞，吕洞宾呼共层琼。便合身随笙鹤去，底须冠剑葬空茔。",
            "comment": "：【原题】：\r\n白羊同行五六登无尽墓入义方传庆寺读锺离公所书两句赠八琼张子高碑及吕公来访事程教有诗次其韵 | 【注释】【原题】：白羊同行五六登无尽墓入义方传庆寺读锺离公所书两句赠八琼张子高碑及吕公来访事程教有诗次其韵"
        },
        {
            "title": "三月晦东山",
            "content": "太皞明朝禅祝融，杖藜能送东风。两岸萝蔓因依绿，一树桐华自在红。聒聒窃脂农即事，喈喈搏黍女趋功。细思举世谁闲得，一笑浮图倒景中。",
            "comment": ""
        },
        {
            "title": "谷帘泉",
            "content": "山椒飞派落寒立，斗水曾收第一功。万马铁衣行夜雪，六虬银甲动秋风。分甘晚到玉川子，知味早输桑苧翁。手弄潺湲坐盘石，苍凉新月上孤桐。",
            "comment": ""
        },
        {
            "title": "敬和老人青梅",
            "content": "雪水迎风细作鳞，青青又是故园春。只知和鼎非凡子，岂料升盘有苦人。还我核来机转熟，寄渠花去意犹新。侧生底事摇车颊，空作渔阳一点颦。",
            "comment": ""
        },
        {
            "title": "孙推内子挽诗",
            "content": "玉立金闺客，家人亦许清。共听秋塞柝，细剔夜窗檠。娣袂从渠好，儿襦得我平。西风吹落叶，不尽夕阳明。",
            "comment": ""
        },
        {
            "title": "次及甫入峡杂咏·三游洞二绝",
            "content": "寥阳殿古琼关启，祗树园深宝盖张。长啸一声空响答，只疑惊起橘中商。",
            "comment": ""
        },
        {
            "title": "寻梅",
            "content": "摇落园林一再霜，梅梢叶剩两三黄。蕾红包裹春犹密，隔垅枇杷得擅香。",
            "comment": ""
        },
        {
            "title": "奖菊二绝",
            "content": "木犀满送第三香，交割秋光与后行。细雨斜风篱下菊，安排青蕊做重阳。",
            "comment": ""
        },
        {
            "title": "端平三年春帖子词·贵妃阁",
            "content": "万年枝上采裁绿，千叶花头酥点红。镜绶囊丝相映烛，探先半月庆流虹。",
            "comment": ""
        },
        {
            "title": "用胡卫道赠姚居士韵",
            "content": "牢落淮南赋小山，霜风容易老人颜。扬澜左蠡天垂碧，梦与盟鸥共往还。",
            "comment": ""
        },
        {
            "title": "五月庚申梦人相指为马周且诵诗两句觉而足之",
            "content": "伸缩一双手，去来三世身。新丰惊昨梦，斗酒满怀春。",
            "comment": ""
        },
        {
            "title": "次韵梅影",
            "content": "白玉堂前绝世容，水晶帘薄透重重。非仙非鬼树明灭，似梦似真花淡浓。袜照晴波添缥缈，佩摇寒月欠{左王右冬}珑。一番青子成阴后，却笑痴儿认旧踪。",
            "comment": ""
        },
        {
            "title": "同孙子直和李参政东园韵十绝",
            "content": "扶持吾党谁为地，保护斯文赖有天。鼎欲大亨须玉铉，井於冽食定寒食。",
            "comment": ""
        },
        {
            "title": "读史三绝",
            "content": "晋将屈乘饵来虞，越送西施买断吴。马齿虽高人未老，五湖风月襢陶朱。",
            "comment": ""
        },
        {
            "title": "祖母哀挽二首",
            "content": "叠采春风裹，含饴爱独深。卷卷行已训，历历读书箴。长忆违离语，难酬侍养心。微官稽执绋，东望泪盈襟。",
            "comment": ""
        },
        {
            "title": "用韵答厉辅卿二首",
            "content": "坐穷无过客，失喜得吾侪。材逸类淮海，诗清如简斋。山明知玉气，水涸见霜涯。期子进此道，为亲生好怀。",
            "comment": ""
        },
        {
            "title": "次及甫入峡杂咏·至喜亭",
            "content": "巴峡头边第一州，竹枝歌裹水东流。盖亭老柳今如此，六一先生几系舟。",
            "comment": ""
        },
        {
            "title": "同孙子直和李参政东园韵十绝",
            "content": "食肉玉关徒自苦，然脐郿坞太生痴。人心溪壑元无底，富贵功名十二时。",
            "comment": ""
        },
        {
            "title": "送阮深甫尉桂东两首",
            "content": "一静镇百纷，一恕生百顺。所居欲官大，此道贵坐进。涂平鞭影疾，风壮帆力迅。皋兰拾秋芳，好寄南来信。",
            "comment": ""
        },
        {
            "title": "夜坐",
            "content": "公退不妨饮，夜凉犹未眠。瓦檠鸣落炉，镴鼎湿霏烟。露叶悄相煦，候虫欢自煎。白头行万里，转眼过三年",
            "comment": ""
        },
        {
            "title": "灭翁为日者求诗",
            "content": "大桡甲子一串穿，东州西州走诸禅。芭樵虚实果何物，橄榄苦甜犹问天。华光佛寿十二劫，瞿昙像法一千年。两翁见子肯倒屣，好为推到无生前。",
            "comment": ""
        },
        {
            "title": "梦中得荞粥觉而记其景联",
            "content": "墨云吹雨落霜空，满地珊瑚树树红。老磨踏烟霏淅蔌，钝铛奏火沸蒙茸。寒江浪起雪飞外，古嶂风鸣云搅中。识破太官羊气味，故山好处梦先通。",
            "comment": ""
        },
        {
            "title": "谨和老人秋日遣怀",
            "content": "郁郁年来亦欲东，穷魔挥斥欠天蓬。得甜自喜皆花蜜，与苦相忘独蓼虫。张望红粳新作业，",
            "comment": ""
        },
        {
            "title": "端平三年春帖子词·贵妃阁",
            "content": "鳷鹊雪残笼霁景，鵁鶄波暖飏纹漪。宫中不用催行乐，草木群生各自熙。",
            "comment": ""
        },
        {
            "title": "续洗兵马上李制置",
            "content": "太白过午芒角狞，蚩尤亘天钩尾赪。淮东千里正齁寝，夜半汹涌传边声。王师北渡恤泗口，胡马南牧摇青平。拥城败将死蜗缩，护堡羸卒飞猱惊。诗书元帽戒夙驾，往试百万胸中兵。几人险语挽衣断，甚至涕泗交纵横。李晟为国不虚出，裴度与贼难俱生。两军相持以气胜，督战火急开行营。长江涨绿冯夷舞，击楫东来亲一鼓。威灵闪闪动牛斗，精休轩轩起貔虎。金牌银牌胆为冷，千户万户色如土。尺兵寸镞不待施，已觉目中无此虏。四旬颉颃斗困兽，一夕仓皇窜饥鼠。不闻令狐戛刁斗，但见龟山撑窣堵。麦畦黄裹栗留风，秧甽青边勃姑雨。老农想见太平年。买酒煮茶相劳苦。黄旗紫盖祥光开，宫柳飞絮公归来。平淮勒碑字如斗，铙歌奏曲声召雷。奉觞再拜白寿母，儿辈破贼边州回。欢然一笑春满面，婆娑起舞斑衣莱。还观先正绍兴日，立朝清节高崔嵬。独於和议植赤帜，坐令火德然寒灰。家传此意石不转，事业自许图云台。从今着手快经理，一洗河洛无织埃。君不见武侯用西蜀，诛赏大明人自服。又不见叔子镇襄阳，恩信一孚江汉皆金汤。",
            "comment": ""
        },
        {
            "title": "促织",
            "content": "一点光分草际萤，缲车未了纬车鸣。催科知要先期办，风露饥肠织到明。",
            "comment": ""
        },
        {
            "title": "促织",
            "content": "水碧衫裙透骨鲜，飘摇机杼夜凉边。隔林恐有人闻得，报县来拘土产钱。",
            "comment": ""
        },
        {
            "title": "狐鼠",
            "content": "狐鼠擅一窟，虎蛇行九逵。不论天有眼，但管地无皮。吏鹜肥如瓠，民鱼烂欲糜。交征谁敢问，空想素丝诗。",
            "comment": ""
        },
        {
            "title": "卜算子",
            "content": "簸弄柳梢春，呼吸花心露。倦粉娇黄扇底风，尽向眉心度。唤醒海棠红，约住樱桃素。上到瑶台最上层，共跨青鸾去。",
            "comment": ""
        },
        {
            "title": "天仙子",
            "content": "风月分将秋一半。昨夜月明今夜满。有人笙鹤御风来，玉绳转。银河淡。凉入天孙云锦段。笑拈桂枝香婉娩。十字金书光照眼。看看细札促归来，漏声缓。珂声远。夜宿玉堂谁是伴。",
            "comment": ""
        },
        {
            "title": "谒金门",
            "content": "春正美。满眼万红千紫。收拾群香归瓮蚁。长年花信里。深院帘栊如水。双燕呢喃芳垒。唾碧轻衫人送喜。梅梢新结子。",
            "comment": ""
        },
        {
            "title": "泥溪",
            "content": "左计来行险，强名为爱奇。一家川苴，三顿豆离萁。压架龙门石，撑囊剑阁诗。扁舟归计足，不问鹤和龟。",
            "comment": ""
        },
        {
            "title": "泥溪",
            "content": "沙路缘江曲，斜阳塞轿明。晚花酣晕浅，平水笑窝轻。喜荫时休驾，疑昏屡问程。谁家刚齐饼，味过八珍烹。",
            "comment": ""
        },
        {
            "title": "眼儿媚",
            "content": "平沙芳草渡头村。绿遍去年痕。游丝下上，流莺来往，无限销魂。绮窗深静人归晚，金鸭水沈温。海棠影下，子规声里，立尽黄昏。",
            "comment": " | 【注释】洪咨夔，字舜俞，於潜（今属浙江临安）人，宋宁宗嘉泰二年（1202）进士，曾因正直纳谏而被疏远，至理宗时颇受知遇，官至刑部尚书，拜翰林学士，为一朝名臣。洪咨夔的词，应酬和答作品占多数，不过写得倒是慷慨激昂。他有两首抒情小词：一是这首《眼儿媚》，一是《 卜算子》（簸弄柳梢春），写的是“闺情”，较为新颖别致。这首《 眼儿媚》，写一闺中妇人期待情人回归的感情。她所期待的人，似乎已离别经年；归期已定，但天晚了，人还没有回来。词中的“ 平沙芳草渡头村，绿遍去年痕 。”借写景，点出这个闺人的住地，靠近沙边渡口的村庄；又从芳草重绿，透露她和意中人的离别，也已是“去年”之事了。借景点事，而对事的“点破 ”却很不着迹，真是草色有“ 痕”而人事无“痕”。接下去三句：“游丝下上，流莺来往，天限销魂”，又突出春天的两种景象，借以写情。这里的“流莺”句写的是泛景，“ 游丝”句则写到细处。两句对偶匀称，又从“ 显 ”、“微”的不同角度，涵概了整个春光。春光如此美好，人见之却“ 无限销魂”。这“销魂“是被春光陶醉呢？还是别有因缘呢？词中没有明白点出，颇见含蓄之妙。下片起二句：“绮窗深静人归晚，金鸭水沉温。”她住在“绮窗”佳屋之中，能用“ 金鸭 ”炉烧“水沉”香，生活高贵 ，由此点明了这位闺中人的身份，居宁静之新，却无浮华之心。同时，作者又暗暗点出上片“销魂”的内容：不是陶醉于春光，而是抱着怀人的幽思。词的深层脉胳，到了这里才开始显露，使人了解它的主旨所在。这种显露，仍然力求了无痕迹。结尾三句，又以写景烘托人物形象，浓化人物心情，是意旨点明后的加意渲染，也是回味词的整体的传神笔墨，写得高妙而又自然。在花下，在“子规声里”而“立尽黄昏”的佩环，又当然是情深可爱的了。写花影、写鸟声，都巧妙地烘托出人物的美好、可爱的内外形象。这首词写得格调婉约秀丽，表现出作者这个被许为“鲠亮忠悫”的名臣的感情世界中的悱恻缠绵的一面，是洪词中较为别致的佳作。"
        },
        {
            "title": "南乡子",
            "content": "风雨过芳晨。多少愁红恨紫尘。两点眉尖凝远碧，纷纷。又被杨花误一春。金凤压娇云。睡起纱窗背欠伸。心事欲言言不尽，沈沈。乳燕雏莺触拨人。",
            "comment": ""
        },
        {
            "title": "谒金门",
            "content": "开笑口。又是茱萸重九。好水佳山长似旧。健如黄犊走。菊蕊峥峥如豆。风雨轻寒初透。檐外鹊声谁送酒。莫闲金碗手。",
            "comment": ""
        },
        {
            "title": "南乡子",
            "content": "霜月冷婷婷。夹岸芦花雪点成。短艇水晶宫里系，闲情。谁道芙蓉更有城。阿鹊数归程。人倚低窗小画屏。莫恨年华飞上鬓，堪凭。一度春风一度莺。",
            "comment": ""
        },
        {
            "title": "临江仙",
            "content": "万紫千红鬓上粉，聚成一撮精神。宣和宫样太清真。韶风摇斗帐，芳露湿纶巾。消得流莺花底滑，一声惊起梁尘。扶将芍药牡丹春。光浮金盏面，香到玉池津。",
            "comment": ""
        },
        {
            "title": "蝶恋花",
            "content": "画斛黄花寒更好。人爱花繁，却被花催老。旧恨新愁谁酝造。带围暗减知多少。开眼万般浑是恼。只仗微醺，假寐宽怀抱。隔屋愁眉春思早。数声啼破池塘草。",
            "comment": ""
        },
        {
            "title": "卜算子",
            "content": "芍药打团红，萱草成窝绿。帘卷疏风燕子归，依旧卢仝屋。贫放麴生疏，闻到青奴熟。扫地焚香伴老仙，人胜连环玉。",
            "comment": ""
        },
        {
            "title": "眼儿媚",
            "content": "花光灯影浸帘栊。蓬岛现仙翁。瑶裾织翠，诗瞳点碧，酒脸潮红。窦郎阴德知多少，万卷奏新功。前庭梧竹，後园桃李，无限春风。",
            "comment": ""
        },
        {
            "title": "祝英台近",
            "content": "脸长红，眉半白，老鹤饱风露。岁换星移，禄运又交午。须知命带将来，福推不去，稳做个、荣华彭祖。记初度。谢他紫燕黄鹂，争先送好语。春满湖山，历历旧游处。管教柳外行厨，花边步屧，长占断、好晴奇雨。",
            "comment": ""
        },
        {
            "title": "西江月",
            "content": "庭下宜男萱草，墙头结子榴花。非烟非雾富平家。人物风流如画。宝月曾修玉斧，银河欲泛仙槎。美人睡起绿云斜。一笑扶将寿斝。",
            "comment": ""
        },
        {
            "title": "柳梢青",
            "content": "野服纶巾。白发红颊，无限阳春。二满三平，粗衣淡饭，锺鼎山林。尊前喜气轮囷，道蚕麦、今朝甲申。天放新晴，人占一饱，老子宽心。",
            "comment": ""
        },
        {
            "title": "点绛唇",
            "content": "花事无多，笙歌绾取东风住。玉彝雕俎，楼外更筹屡。醉唤骊驹，催上天梯去。君知否。半边铜虎。邓艾经行路。",
            "comment": ""
        },
        {
            "title": "朝中措",
            "content": "翠盆红药护觥筹。风物似扬州。春事一声杜宇，人生能几狐裘。有山可买，有书可读，不愿封留。一任东风辇路，群公苍佩鸣璆。",
            "comment": ""
        },
        {
            "title": "浣溪沙",
            "content": "六曲屏山似去年。雪花欺得怕寒肩。小窗和月照无眠。笔点轻澌心欲折，烛摇斜吹泪空煎。伴人梅影更堪怜。",
            "comment": ""
        },
        {
            "title": "朝中措",
            "content": "荷花香里藕丝风。人在水晶宫。天上桥成喜鹊，云边帆认归鸿。去天尺五城南社，趣对柘袍红。若问安边长策，莫须浪说和戎。",
            "comment": ""
        },
        {
            "title": "浣溪沙",
            "content": "苍鹤飞来水竹幽。初弦凉月一帘秋。木犀花底试新篘。凤味砚供无尽藏，龙飞榜占最高头。慈闱洗眼看封侯。",
            "comment": ""
        },
        {
            "title": "更漏子",
            "content": "眼生花，灯缀粟。人在黄金列屋。金缕细，道冠明。胆瓶凉意生。缓歌弦，停酒斝。待得香风吹下。斜月转，断云回。风流不让梅。",
            "comment": ""
        },
        {
            "title": "念奴娇",
            "content": "光风霁月，信行窝到处，人间天上。一笑唤回新造化，满眼翠舒红放。脑後功名，脚跟富贵，梦断春旗仗。辐巾萧散，任他虮虱龙象。正是杨柳初眠，海棠半睡，锦绣天开障。鹤骨松筋年望八，得醉不妨澜浪，节过烧灯，时催修禊，迎面韶华荡。宗文扶著，问翁马首何向。",
            "comment": ""
        },
        {
            "title": "朝中措",
            "content": "滂葩七十二滩春。锺瑞石麒麟。流水行云才思，光风霁月精神。金蕉进酒，斑衣起舞，喜气津津。群玉峰头环佩，紫薇花底丝纶。",
            "comment": ""
        },
        {
            "title": "念奴娇",
            "content": "香山老矣，正商量不下，去留蛮素。独立踌躇肠欲断，一段若耶溪女。水底新妆，空中香袖，斜日疏风浦。向人欲语，垂杨清荫多处。便好花里唤船，碧筒白酒，微吸荷心苦。佳月一钩天四碧，隐约明波横注。雪藕逢丝，擘莲见薏，枕簟凉如雨。一双宿鹭，伴人永夜翘伫。",
            "comment": ""
        },
        {
            "title": "菩萨蛮",
            "content": "翠翘花艾年时昨。斗新五采同心索。含笑祝千秋。长眉如莫愁。流光旋磨蚁。换调重拈起。深院竹和丝。皱红裁舞衣。",
            "comment": ""
        },
        {
            "title": "浣溪沙",
            "content": "小雨轻霜作嫩寒。蜡梅开尽菊花乾。清香收拾贮诗肝。文武两魁前样在，功名四谏後来看。麻姑进酒斗阑干。",
            "comment": ""
        },
        {
            "title": "天香",
            "content": "云母屏开，博山炉熨，人间南极星现。酥篆千秋，灯图百子，酒浪花光照面。堂深戏彩，任父老、儿童争劝。耆艾相将潞国，精明恰如清献。春风飘香合殿。仗云齐、漏迟宫箭。正好簪荷入侍，帕柑传宴。日月华虫蒨绚。便与试、胸中五纹线。寿域长开，洪钧长转。",
            "comment": ""
        },
        {
            "title": "水调歌头",
            "content": "四海止斋老，百世水心翁。都将不尽事业，付与道俱东。气脉中庸大学，体统采薇天保，几疏柘袍红，千仞倚寥碧，一点驾归鸿。扈江蓠，贯薜荔，制芙蓉。午桥绿野深处，心与境俱融。搏控乾坤龙马，簸弄坎离日月，苍鬓映方瞳。只恐又催诏，飞度橘花风。",
            "comment": ""
        },
        {
            "title": "满江红",
            "content": "把酒西风，浑莫问、主宾谁恶。千古事、几□遇合，几人流落。肝胆轮囷溟渤小，精神浩荡蓬莱薄。望拒霜、红处是东山，长如昨。苍苔迹，何曾削。黄叶梦，何难觉。等春云出岫，秋波归壑。老子婆娑风度远，佳人缥缈腰肢约。况登高、节过又登高，须多酌。",
            "comment": ""
        },
        {
            "title": "满江红",
            "content": "送雨迎晴，花事过、一庭芳草。帘影动、归来双燕，似悲还笑。笑我不知人意变，悲人空为韶华老。满天涯、都是别离愁，无人扫。海棠晚，荼シ早。飞絮急，青梅小。把风流酝藉，向谁倾倒。秋水盈盈魂梦远，春云漠漠音期悄。最关情、鹎鵊一声催，窗纱晓。",
            "comment": ""
        },
        {
            "title": "水调歌头",
            "content": "如此好明月，梅里自来无。炎云溽雾收尽，宇宙一冰壶。浅濑乍分随合，清影欲连还断，滉漾玉浮图。风物庾楼似，秋思欠菰蒲。醉魂醒，尘骨换，我非吾。琼箫紫凤何许，风露足清都。君看流光多处，缥缈澼洸人立，白与藕花俱。只恐姮娥妒，凉透粟生肤。",
            "comment": ""
        },
        {
            "title": "浣溪沙",
            "content": "细雨斜风寂寞秋。黄花压鬓替人羞。归舟云树负箜篌。燕子楼寒迷楚梦，凤皇池暖惬秦讴。暮云凝碧可禁愁。",
            "comment": ""
        },
        {
            "title": "贺新郎",
            "content": "谁识昂昂鹤。且随缘、剩水残山，东村西落。世事几番新局面，看底却高三著。况转首、西山日薄。雪意压檐梅索笑，任柄长、柄短邻家杓。篘小瓮，动孤酌。见花忆得年时昨。正微醺、独步黄昏，被花迷却。冷月吹香春弄影，么凤梢头先觉。恍梦断、罗浮山脚。欲寄心期无驿使，想凌寒、不奈腰肢约，空凭暖，画栏角。",
            "comment": ""
        },
        {
            "title": "贺新郎",
            "content": "放了孤山鹤。向西湖、问讯水边，嫩寒篱落。试粉盈盈微见面，一点芳心先著。正日暮、烟轻云薄。欲搅清香和月咽，倩冯夷、为洗黄金杓。花向我，劝多酌。单于吹彻今成昨。未甘渠、琢玉为堂，把春留却。倚遍黄昏栏十二，知被儿曹先觉。更笑杀、卢仝赤脚。但得东风先手在，管绿阴、好践青青约。方寸事，两眉角。",
            "comment": ""
        },
        {
            "title": "夏初临",
            "content": "铁瓮栽荷，铜彝种菊，胆瓶萱草榴花。庭户深沈，画图低映窗纱。数枝奇石谽谺。染宣和、瑞露明霞。於菟长啸，风林未鸣，霜草先斜。雪丝香里，冰粉光中，兴来进酒，睡起分茶。轻雷急雨，银篁迸插檐牙。凉入琵琶。枕帏开、又送蟾华。问生涯。山林朝市，取次人家。",
            "comment": ""
        },
        {
            "title": "好事近",
            "content": "二十四番风，才见一番花鸟。已是有人春瘦，正远山横峭。踏青底用十分晴，半阴晴方好。深院日长睡起，又海棠开了。",
            "comment": ""
        },
        {
            "title": "沁园春",
            "content": "饮马咸池，总辔崑崙，横鹜九州。庆中兴机会，天生山甫，非常事业，天授留侯。左搏龙蛇，右驯虎兕，万里中原谈笑收。功名早，便貂蝉猎猎，飞出兜牟。新甿无限欢讴。尽卖剑卖刀归买牛。正麦摇熏吹，黄迷断垄，秧涵朝雨，绿遍平畴。眼底太平，不图再见，罗拜焚香青海头。从今去，愿君王万岁，元帅千秋。",
            "comment": ""
        },
        {
            "title": "沁园春",
            "content": "诗不云乎，蒹葭苍苍，白露为霜。看高山乔木，青云老干，英华滋液，亦敛而藏。匠石操斤游林下，便一举采之充栋梁。须知道，是天将大任，翕处还张。薇郎玉佩丁当。问何事午桥花竹庄。又星回岁换，腊残春浅，锦熏笼紫，栗玉杯黄。唤起东风，吹醒宿酒，把甲子从头重数将。明朝去，趁传柑宴近，满袖天香。",
            "comment": ""
        },
        {
            "title": "风流子",
            "content": "锦幄醉荼シ。狻猊暖、银蒜压烟霏。正韩范安边，欧苏领客，红芳庭院，绿荫窗扉。著句挽春春肯住，更判羽觞挥。金系花腰，玉匀人面，娇慵无力，娅姹相依。繁华都能几，青油幕、好与遮护晴晖。寄语东君，莫教一片轻飞。向温馨深处，留欢卜夜，月移花影，露裛人衣。只恐明朝西垣，有诏催归。",
            "comment": ""
        },
        {
            "title": "汉宫春",
            "content": "南极仙翁，占太微元盖，洞府为家。身骑若木倒景，手弄青霞。芙蓉飞旆，映一川、新绿平沙。好与问，东风结子，几回开遍桃花。况是初元玉历，更循环数起，希有年华。长把清明夜气，养就丹砂。麻姑送酒，安期生、遗枣如瓜。呼儿烹试，头纲小凤团茶。",
            "comment": ""
        },
        {
            "title": "贺新郎",
            "content": "露洗秋光透。指岷峨、无边峭碧，与君为寿。万里同随琴鹤到，只愿人情长久。尽头白、眼青如旧。从臾功名三尺剑，倚函关、风雨蛟龙吼。谈笑取，印如斗。从今尽展眉峰皱。看诸郎、翩翩黄甲，班班蓝绶。一簇孙枝扶膝下，翠竹碧梧争秀。便嘉庆、图中都有。花影婆娑清昼永，护新凉、更著丝簧手。欢未尽，剩添酒。",
            "comment": ""
        },
        {
            "title": "沁园春",
            "content": "秋气悲哉，薄寒中人，皇皇何之。更黄花吹雨，苍苔滑屐，栏空斗鸭，床老支龟。静里跫音，明边眉睫，蹴踏星河天脱鞿。清谈久，顿两忘妍丑，嫫姆西施。濂溪家住江湄。爱出水芙蓉清绝姿。好光风霁月，一团和气，尸居龙见，神动天随。著察工夫，诚存体段，个里语言文字非。君家事，莫空将太极。散大图碑。",
            "comment": ""
        },
        {
            "title": "贺新郎",
            "content": "风软帘花约。玉壶天、芙蕖欲盖，篔筜初槊。宿霭收阴晴色定，一点星明碧落。光拍满、浮溪岝β。银栉铁冠风物古，更秧青、麦熟蚕登箔。欢取酒，为君酌。华堂衮绣今如昨。长官清、水晶灯照，珊瑚钩琢。富贵功名知有样，晨起一声檐鹊。便好趁、六更宫钥。龙尾朝回长燕喜，宝香深、醉引莱衣著。吹紫凤，舞黄鹤。",
            "comment": ""
        },
        {
            "title": "鹧鸪天",
            "content": "天理从来屈有信。东风到处物皆春。门前骢马权奇种，台上慈乌反哺心。花岛屐，柳湖尊。好将长健傲长贫。诸孙认取翁翁意，插架诗书不负人。",
            "comment": ""
        },
        {
            "title": "柳用前韵",
            "content": "菀彼烟丝一样新，依然面目我陈人。只疑大造元无物，岂料深山亦有春。尽日三眠浑得意，随风万舞不惊尘。长长短短亭前路，肯与渠侬管笑颦。",
            "comment": ""
        },
        {
            "title": "六月二十八日入朱陀山寺",
            "content": "决决岩下泉，翛翛竹间路。破寂孤蜩吟，送暝疏锺度。个裹欲求心，应生无所住。",
            "comment": ""
        },
        {
            "title": "古意谢崔杨州辟七首",
            "content": "汾阴有古鼎，金景歊浮云。斡弃不知爱，瓦豆荐苾芬。提携向中庭，拂拭苍藓纹。虽非大籀篆，仿佛犹八分。",
            "comment": ""
        },
        {
            "title": "和何伯温见寄二首",
            "content": "问字无人过草堂，昨非今日两俱忘。鹤何肮脏寒方警，梅许凄凉静更香。万古江山穷太白，一帘风月老张苍。多君不作炎凉语，识我平生铁石肠。",
            "comment": ""
        },
        {
            "title": "阮亨甫寿乐堂澹庵各一首·寿乐",
            "content": "孤塔明横巘，短桥华枉渚。结堂水石邃，奉此清节母。菊能驻颓景，松下蔚可数。萱能忘百忧，竹间粲欲语。日淡迎春风，云薄谢秋暑。板舆穿荫来，采袂踏花舞。点头每一笑，弹指忽千古。尽将柏舟泪，洒作蓼莪雨。僾然若存，青山照庭户。",
            "comment": ""
        },
        {
            "title": "林氏著荐亭",
            "content": "有铭於鼎未为著，无忝所生方是存。篠下若人元不死，春风吹雨着寒根。",
            "comment": ""
        },
        {
            "title": "山中吟",
            "content": "蕊珠闲居兮作七言，琴心三叠兮舞胎仙。呼汲日月下上云烟兮，回紫抱黄入丹田。一面宗泥丸，六府主丹元。五蕤应两扉，九微彻三关。明堂閟虎章，玄阙森龙幡。素衣以便重裹朱带，绿华裙上有黄裳。子丹兮常在两眉端。欲求泥丸满，直须丹元存。灵台贮清明，太极涵肧腪。升坎降离凝正一而融三五兮，付之灵坚童子玉池太和官。重楼十二环兮兰玕，朱鸟白石源兮潺湲。专闭御景而握固兮，嗽咽金液溉灵根。胎津溢而琅英饱兮，积精累气而成真。高研恬淡兮道之园，物物不干兮泰而平。身披凤衣衔虎符兮，控驾三素蹑飞霞而升广寒。东西两目兮倚天，木阴阴兮泉涓涓。",
            "comment": ""
        },
        {
            "title": "梅",
            "content": "寒瓶虚插一枝斜，留待春风放霁华。已信不冰方着水，可怜欲槁更开花。",
            "comment": ""
        },
        {
            "title": "包港风涛二首",
            "content": "颠风立海雷轰柁，骇浪翻天雪压篷。夜半乖龙酣战退，一奁冰鉴本来空。",
            "comment": ""
        },
        {
            "title": "谨和老人莲桂二绝",
            "content": "点破秋光数叶荷，水清时见小鱼过。渟涵风露三更足，收拾江湖万顷多。",
            "comment": ""
        },
        {
            "title": "读书楼二首",
            "content": "引却蜂衙一事无，求师尚友圣贤俱。激昂意气中兴颂，收斂身心太极图。畲火明边饥虎过，渡船声外老鶬呼。江南云水宽多少，万里深山着此臞。",
            "comment": ""
        },
        {
            "title": "疥疗",
            "content": "疥疗悲志郁，发凉慨年徂。人特自苦耳，天竟可恃夫。忘忧草良妩，蠲忿花更姝。多渠有酒醑，宽我无钱沽。阿芝亦解事，低眉荐吴歈。",
            "comment": ""
        },
        {
            "title": "十月晦过巫山",
            "content": "客裹年华老，舡头日色曛。天寒催雨雪，地远隔飞云。为吏徒三尺，於民未一分。重惭豪杰士，度外立奇勋。",
            "comment": ""
        },
        {
            "title": "腊中步月二绝",
            "content": "平山堂下解围去，天水堡前经战来。天地无情一般月，照人霜骨白皑皑。",
            "comment": ""
        },
        {
            "title": "送秦祠监还蜀二首",
            "content": "蜀产班行几，分符又去之。气完吞落日，心定发凉飔。蝇虎攫何壮，蜗牛升更痴。见几能许早，别思渺江蓠。",
            "comment": ""
        },
        {
            "title": "青渠追和宋金都壁间韵",
            "content": "汗青孰与老黄间，能为君王把蜀山。懊恼秋风吹客鬓，一年三过剑门关。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "狂暖酿成雨，逆风摇断桡。寂谈王舍卫，闷想郁台萧。游兴孤芒屩，归期数翠翘。推篷占霁色，木末散声招。",
            "comment": "【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·谨和老人凤口遇雨"
        },
        {
            "title": "古意谢崔杨州辟七首",
            "content": "山深閴无人，夜半迷黑月。魑魅乘其昏，光怪互出没。独行欲何之，十步八九兀。隔林炬火明，命向虎口脱。",
            "comment": ""
        },
        {
            "title": "端平三年春帖子词·皇帝阁",
            "content": "{左龠百禾}凤东风转，携龙北斗回。人间遒铎振，天上兽樽开。",
            "comment": ""
        },
        {
            "title": "严陵道上杂咏七首",
            "content": "石坛千尽薜萝古，沙径百盘苔藓香。不是先生求矫世，懒将日月趁人忙。",
            "comment": ""
        },
        {
            "title": "至节出谒回二绝",
            "content": "巧笑声摇六博盆，纤纤人在绿窗根。隔纱想见春风面，云滑金钗欲溜痕。",
            "comment": ""
        },
        {
            "title": "正月十九日孟享从驾",
            "content": "新将给事换前衔，班被真除法从挽。道是紧头人不信，回看压得两绯衫。",
            "comment": ""
        },
        {
            "title": "春思三绝",
            "content": "细草荒烟古墓田，知经寒食几年天。雪条花下翩翩纸，疑是曾分白打钱。",
            "comment": ""
        },
        {
            "title": "送杜阳安奉亲还蜀二首",
            "content": "买我归吴棹，扬君泝蜀旃。虽为万里别，端有一家缘。腊雪添新涨，春风减旧绵。江山随处好，横槊小留连。",
            "comment": ""
        },
        {
            "title": "方氏棣华桂丛亭各一首",
            "content": "一忍来百顺，寸私生万殊。能思根共出，自爱鄂相扶。夜雨平生约，春风尽日娱。几家燃豆泣，知愧脊令无。",
            "comment": ""
        },
        {
            "title": "端平二年端午帖子词·皇帝阁",
            "content": "缉熙虚敞薰飔细，清燕深明昼晷长。大学中庸繙咏久，金猊几度手添香。",
            "comment": ""
        },
        {
            "title": "谨和老人明朝中春二首",
            "content": "田夫野老布长衫，郊外相逢与共谭，一把年会将望六，九分春色又过三。竹鸡绝叫茶生笋，梅子微酸酒熟蓝。流转风光无间断，此身元与化功参。",
            "comment": ""
        },
        {
            "title": "辛巳夏四月行西山欲未能也得曹沪南壬午冬留",
            "content": "仙人爱楼居，梯空炫灵赫。下有炼丹井，光怪不容羃。凌里酌井花，御风谢尘迹。飘摇芙蓉旆，三十六峰碧。欲扣读易翁，苍苔洞门閴。",
            "comment": "【注释】【原题】：辛巳夏四月行西山欲未能也得曹沪南壬午冬留题上清诗因次韵三首"
        },
        {
            "title": "敬和老人览镜",
            "content": "西谷柴车手自巾，风吹不到庾郎尘。回光返照千江月，复命归根一点春。永昼同窗陶处士，凉宵专席竹夫人。徐公好丑浑休问，认取青铜镜裹真。",
            "comment": ""
        },
        {
            "title": "社前一日点检山房用呵字韵",
            "content": "不论塌扱与娄罗，判却风江屐齿磨。老柳强颜翻拓跋，新禽满意奏娑陀。山如欲雨何妨住，僧不能禅亦足多。须信斯文天未丧，龙蛇虎豹底烦呵。",
            "comment": ""
        },
        {
            "title": "双林志谦得玄晖笔法作此七十三矣为赋六言两",
            "content": "潮退寒洲聚沫，雨收春嶂蒸云。历历旧经行处，江村曙色初分。",
            "comment": "【注释】【原题】：双林志谦得玄晖笔法作此七十三矣为赋六言两首"
        },
        {
            "title": "挽孙谦伯二首",
            "content": "文妙生花笔，名成唤雪书。处家贫似富，应物密如疏。荐墨交黄绶，荣光照板舆。出门车折轴，天理竟何如。",
            "comment": ""
        },
        {
            "title": "句",
            "content": "拓罢淮南金戟牙，时平来坐野僧家。枪旗谩摘社前雨，旌节旋移春后花。",
            "comment": ""
        },
        {
            "title": "又和",
            "content": "天时人事共流通，何用将冰语夏虫。判为梅花多酿酒，春风裹着蜜翁翁。",
            "comment": ""
        },
        {
            "title": "碧桃曲",
            "content": "草平不断瑶池路，楼碍东风花满树。绿眉素颊澹裙裳，月华暖透三更露。双成飞琼妒高研，引梢摇月分婵娟。云璈一曲迸空碧，青鸾惊起花翩翩。",
            "comment": ""
        },
        {
            "title": "田家建除体",
            "content": "建鼓劝竭作，除田绿纷披。满筑沮泽岸，平流绮堘陂。定约欲水均，执热愿雨随。破柱雷电合，危檐溜绅垂。成功一天瓢，收获万京坻。开元贞观盛，闭关更休师。",
            "comment": ""
        },
        {
            "title": "暑坐",
            "content": "隔帘草树隔溪山，密密深深洞启关。水色山光无障碍，南风送入乱书间。",
            "comment": ""
        },
        {
            "title": "秋怀二首",
            "content": "素节垂垂杪，衰怀拍拍丛。风乾梧叶白，霜老菊花红。理曲多添瘦，停诗不减穷。出寻空阔处，揩眼送飞鸿。",
            "comment": ""
        },
        {
            "title": "对门两绝",
            "content": "一帘霏雨暗花朝，焙药炉边拥破貂。深坐不知畦麦信，喜看黄液上瓶焦。",
            "comment": ""
        },
        {
            "title": "丁东泉",
            "content": "渴乌滴尽三更雨，铁凤敲寒六月风。汤饼困来茶未熟，为师摇梦作丁东。",
            "comment": ""
        },
        {
            "title": "寿刘丞",
            "content": "岳之大兮公器宇，岳之秀兮公精神。平生节义磨天地，冰雪丰姿了无翳。词锋凛凛人胆寒，少年斫却月中桂。人指杭川之绕东，于今清澈亦如公。太平官府能重创，等闲清兴独哦松。他年三凤成名了，笑道双亲犹未老。料应坐席暖方生，双赴九天紫泥诏。金鸭香浓庆诞神，好看戏采满堂新。不须把酒殷勤祝，岳算从来无尽春。",
            "comment": ""
        },
        {
            "title": "谨和老人赋梅",
            "content": "寄得江南驿信来，窥来映水几枝开。形容绮语空能絮，酬答芳心总已灰。厌旧趋新和粉染，夺真弄假点酥裁。纷纷儿女春风恼，却笑诗翁醉打隈。",
            "comment": ""
        },
        {
            "title": "柳絮二绝",
            "content": "风标清白难谐俗，气候中和易得朋。招不肯来麾不去，若无才思渠应能。",
            "comment": ""
        },
        {
            "title": "题李杜苏黄像·太白",
            "content": "金銮天子如天大，九万里鹏容几个。寻常沟渎虾蟆过，红锦宫袍空看破。故书收拾归去来，倚杖斜阳唱谁和。",
            "comment": ""
        },
        {
            "title": "东西山二首",
            "content": "西山许迈无人问，只说东山有谢安。富贵光明贫贱晦，世情从古两般看。",
            "comment": ""
        },
        {
            "title": "次韵游龙门十绝",
            "content": "飞泉溅雪林华湿，盘石生云古藓乾。早着些词招隐去，泰山有贼脍人肝。",
            "comment": ""
        },
        {
            "title": "谨和老人初冬寓笔十绝",
            "content": "当场弄出百般奇，傀儡棚中老偃师。满眼机关无着处，到头线索有收时。",
            "comment": ""
        },
        {
            "title": "寿崔西清二首",
            "content": "武侯王佐材，有胆大如屋。爱之莫助之，只手挈全蜀。淋漓出师表，所举良且淑。孔鸾非不佳，健翮欠鸿鹄。先生能休休，用众不用独。何止福蜀人，为作天下福。",
            "comment": ""
        },
        {
            "title": "洪崖图行",
            "content": "修髯危肩老仙人，布袍革带乌靴巾。胸中不着半点尘，天地万象肧腪春。扇者橘，书者栗，瓢者术，韁而掣者葛，笠而鞭者拙。中间厖然大者雪，从我两髯三髧一蹩躠。驴何钝，奴何痴，前掣后鞭趣使驰。麾鞭愈急行愈迟，掣韁欲断人驴疲。但见尻秃秃，蹄局局，欲坠不坠止鸣木。本无伎俩能喷玉，正可吞声春草绿。先生御气存其神，下驴步行意更真。从渠蹇材拗莫驯，超然目送八极辔凤骖麒麟。",
            "comment": ""
        },
        {
            "title": "晚食",
            "content": "从为此腹负将军，淡饭投虀现报身。三月不曾知笋蕨，梦魂敢到水晶鳞。",
            "comment": ""
        },
        {
            "title": "有感",
            "content": "一蝗东方来，孕子九十九。未出婪酣肚，已办馋{左饣右崇}口。漫天自成幕，扫地不用帚。一朝霜风寒，何处弄百丑。",
            "comment": ""
        },
        {
            "title": "杨汉州见和答之二首",
            "content": "春随落絮去堂堂，白发相看作许长。人物如公犹未节，诸生何敢薄淮阳。",
            "comment": ""
        },
        {
            "title": "元寂宫生祠行",
            "content": "间台珍馆严鹤林，老桂钜竹笼春阴。骑鹤仙翁杳莫寻，适从何来貂插金。裳佩丹青杂璆琳，旗旛绣采薰甲沉。蕊函三洞罗森森，云璈九奏锵愔愔。拥炉步虚摇箕参，稽道寥阳祈博临。庭下朝谒纷冠簪，愿言福寿高於岑。问子为谁对辄瘖，以目代口手拊襟。伊民豺虎国蠹蟫，细大敲剥无遗针。凛虞膏血供几砧，巧腴曲媚求回心。天首少戢汤火燖，庶几沸鱼逃釜鬵。上帝福善祸必淫，高目下耳一监歆。察此颂祷皆呻吟，革彼飞鸮怀好音。呜呼爱而祠者古，畏而祠者今。安得皞相忘，武城弦歌单父琴。",
            "comment": ""
        },
        {
            "title": "古乐府用礼禅灭翁韵四·公毋渡河",
            "content": "河水汤汤，公毋渡为。妾言嗟未力，公渡竟不疑。云昏风雨寒，波深蛟鳄饥。二十三弦悲得悲，黄鹄不双鸾独飞。",
            "comment": ""
        },
        {
            "title": "答程嘉定二首",
            "content": "铃索闲闲静冶堂，槐阴匼匝柳丝长。东君五日如京兆，早及残红醉艳阳。",
            "comment": ""
        },
        {
            "title": "为清隐打化僧说偈",
            "content": "云山幸不求吾是，鱼鸟依然笑我顽。自欲入城持钵去，扣门可煞老僧闲。",
            "comment": ""
        },
        {
            "title": "敬用老人功臣净士院韵",
            "content": "髓恼供祠寺，膏脂倒井闾。岸聩犹略彴塔秃只夫须。窈窕钗先燕，夷犹带不鱼。醉归天欲雪，好个探梅图。",
            "comment": ""
        },
        {
            "title": "东山怀谢傅用礼灭翁韵",
            "content": "金堂石室旧徜徉，被发依然下大荒。月送婵娟华落蕊，云移缥缈湿疏篁。桓伊筝外深情酒，幼度棋边定力香。往古来今开阖眼，楼头吹面朔风凉。",
            "comment": ""
        },
        {
            "title": "观物二首",
            "content": "薄命天元定，深居日转长。塔铃空洛度，车铎惯琅珰。笋长竹还老，莲迟荷自香。羡他雏又乳，双燕胜春忙。",
            "comment": ""
        },
        {
            "title": "丁谓",
            "content": "钦若奖丁丁陷若，谓之厚演演挤丁。势交利合皆如此，说与金陵老子听。",
            "comment": ""
        },
        {
            "title": "初夏",
            "content": "鹤帐华缨绝，牛蹊老屐穿。薄晴生晚哢，深绿护余妍。万卷不堪煮，百怀空自煎。朱樱黄苦笋，小酌便陶然。",
            "comment": ""
        },
        {
            "title": "春行",
            "content": "花信雨担阁，睡魔茶破除，朗吟摇矮屋，徐步逸轻车。鸟语向人密，交情随事疏。纷纷何足问，天地一蘧庐。",
            "comment": ""
        },
        {
            "title": "敬和老人荷花",
            "content": "红红白白两般栽，浅浅深深一气催。但爱透从清水出，不辞脱自於泥来。随花着盖相依立，聚菂为房忍擘开。妙洁色香无间断，床头更拨洗儿醅。",
            "comment": ""
        },
        {
            "title": "张太博亨泉",
            "content": "公家老博望，手斲扶桑根。骑之泛溟渤，飘然泝昆仑。直到析木津，细问黄河源。玉绳澹碧落，机杼闲天孙。北斗可用挹，槎腹洼为樽。独携天一水，从乾纳诸坤。梧桐九秋影，苔藓千年痕。媪神发深閟，泉冽槎犹存。尔泉以亨字，是亨本於元。世人重通塞，祗就利处论。习坎维心亨，中有真肧腪。木上有水井，何尝以亨言。泉於性中汲，画向象外吞。安得跨黄鹄，往款君平门。",
            "comment": ""
        },
        {
            "title": "酬程嘉定杨汉州见和三首",
            "content": "杨侯坐方丈，手转大法轮。程侯客西堂，机锋圆而神。两峰峙寒玉，出语惊天人。如彼水中月，可望不可亲。春从雁桥别，几见半破新。魁磊孰与吐，欲就重华陈。揽茝贯薜荔。初服修吾真。木兰饮朝露，洗尽胸中尘。诵君明月诗，逸气凌玉晨。可能坐天禄，辛苦著剧秦。",
            "comment": ""
        },
        {
            "title": "挽孙谦伯二首",
            "content": "日月无多子，乡邦失两贤。直为吾党恸，不作世情怜。握手春风醉，论心夜雨眠。耳言犹历历，何忍表君阡。",
            "comment": ""
        },
        {
            "title": "寄赵景周抚干二首",
            "content": "杨柳青已絮，芍药红方葩。诗随去帆东，春风属谁家。音疏日月駃，目短天宇赊。小德最怜渠，丹颊三髻丫。",
            "comment": ""
        },
        {
            "title": "又次程嘉定三首",
            "content": "车骑空朔庭，楼船下东瓯。风雪闹鹅鹜，壮士得志秋。青萍玉櫑具，白马金络头。赋君古战场，鬼哭燐火愁。元戎得君来，如得范庆州。厨酒不待熟，夜半呼兵篘。君言蜀赤子，风雨寒飕飗。愿为大芘屋，莫作偏重舟。元戎一笑领，君更三日留。吾闻喜不寐，好善天下优。",
            "comment": ""
        },
        {
            "title": "春日山行二首",
            "content": "一晴一雨柳添碧，半落半开梅着酸。不被东风相鼓弄，春山只有老苍官。",
            "comment": ""
        },
        {
            "title": "寄题辛氏尘外楼",
            "content": "罗浮三十里，楼对玉崔嵬。风卷软红去，云扶飞翠来。会心须尽帙，适性莫多杯。除得翳根尽，灵光生镜台。",
            "comment": ""
        },
        {
            "title": "酬东风引",
            "content": "魏郑公，田舍翁。际敬舆，老獠奴。斯人斯人尚如许，薄命蛾眉何足数。野桃溪杏次第红，脱裤博酒酬东风。",
            "comment": ""
        },
        {
            "title": "寄题真相寺遥月堂仍简礼上人",
            "content": "四特递盈阙，八还齐暗明。须从心观觅，莫认指摽生。地僻人声远，山空夜气清。何时煨芋火，相与听瓶笙。",
            "comment": ""
        },
        {
            "title": "包港风涛二首",
            "content": "{上竹下弥}百丈几牵掣断，铁三脚已撼摇浮。阳侯戏剧何须尔，身世从来等一沤。",
            "comment": ""
        },
        {
            "title": "同孙子直和李参政东园韵十绝",
            "content": "治国宜将治圃看，垦除容易整齐难。沼泉莫放源头浊，种竹先教地步宽。",
            "comment": ""
        },
        {
            "title": "台中听雪",
            "content": "淅沥松厅夜，空山一样声。冰霜元自劲，水月更添清。衾薄难留梦，窗虚易得明。庭乌催奏墨，未晓已先鸣。",
            "comment": ""
        },
        {
            "title": "仲冬九日还可庵谒墓遂入都",
            "content": "未放梅梢一个春，枇杷花已玉嶙峋。霜靴带取苔痕去，应被孤猿野鹤嗔。",
            "comment": ""
        },
        {
            "title": "春事",
            "content": "莫为春愁两鬓翁，管愁元不属春风。深黄杨柳夕阳外，淡白杏花明月中。大自在身天地并，妙光明性圣愚同。鸣鸠乳燕相料理，融得从前万虑空。",
            "comment": ""
        },
        {
            "title": "昭君行",
            "content": "红嫣翠湿平阳里，轳辘游车汛流水。苍头拥骑知谓谁，草草人家寄生子。君王神武重边功，不爱稼华胜桃李。青鸾扶下五云车，颠倒衣裳冠荐履。赏功未了说和亲，又堕蛾眉芳梦裹。平章三十六宫春，遣似天骄买驩喜。朔风吹雪胡马嘶，猎归月淡龙城西。重旃穹窿压斗帐，泛盎快揽金留犁。细调弦索为郎鼓，手未推却眉先低。林深人静孤啄木，春尽树暗双黄鹂。大居次吹梅花老，小居次舞杨花迷。屠牙勃窣起为寿，一粲相对酣如泥。子卿海上亦良苦，牧羝未乳儿先乳。信道天涯共此情，谁谓姬姜必齐鲁。妾身不为汉婕妤，下嫁犹获当单于。从来蕃汉等昆弟，得婿渠不如家奴。君不见冢象庐山谁比数，青冢名传千万古。",
            "comment": ""
        },
        {
            "title": "赠相者",
            "content": "猿臂老不侯，鸢肩腾上速。娄罗千丈长，不博一寸福。",
            "comment": ""
        },
        {
            "title": "草堂",
            "content": "严武能诗甫亦诗，诗名相轧便相疑。思量世上交游事，大似诗名更可知。",
            "comment": ""
        },
        {
            "title": "送崔吉甫粹安康分韵得舍字",
            "content": "孤松郁涧底，老柏生石罅。斗州汉水曲，着此健别驾，审固外体直，为仁正如射。万事春冰融，所贵过者化。雷园阳关酒，葵药纷娅姹。加餐时寄书，相望无几舍。",
            "comment": ""
        },
        {
            "title": "参政李公以勤谨和缓励后学江宪益以公廉忠信",
            "content": "百一聚一车，百行根一诚。反身物皆备，动与诚俱行。勤如毂下转，谨如轼前横。和缓以将之，辔舞锡鸾鸣。廉者慾之轸，公者事之衡。更当主忠信，轴正箱自平。是理谁独无，旦昼昏其明。不诚故无物，器窳辙易倾。公材如大车，致远不计程。八物攻且良，悉由一诚生。玉节天西南，三峨轧峥嵘。志虽屈乎位，身已荣於名。绍兴博士翁，四十辞簪缨。庆锺侍御史，勇与雷霆争。清风激百世，须公亢家声。挟此八字箴，东归侍延英。",
            "comment": "【注释】【原题】：参政李公以勤谨和缓励后学江宪益以公廉忠信为八箴因赋诗赠别"
        },
        {
            "title": "恭和御制赐吴叔告已下闻喜宴诗",
            "content": "致主唐虞泽兆民，贤才端是国精神。作人欲返皇风古，拔士先随圣化新。收敛文章归献替，安排事业到弥纶。宸章属望丁宁甚，上答天恩莫爱身。",
            "comment": ""
        },
        {
            "title": "次韵夏日",
            "content": "秧青水白四郊同，召雨无烦访守宫。槐叶煮{陶左换饣}随市俗，莲花捣麴称家风。过从久谢三千客，嬉戏长娱七十翁。已是太平农圃老，更揩两眼看升中。",
            "comment": ""
        },
        {
            "title": "和子有雨有述怀",
            "content": "畏涂险如峡中州，蝮蛇倒退猢孙愁。熟将义理自陶写，粗衣淡饭过即休。迩来阳侯横造业，两涘莫辨马与牛。高原低隰半为壑，下潦上雾昏人眸。西风滞穗可能几，尚作饘粥余冬谋。如麻雨脚未肯断，便有饿死儒冠忧。惟穷益坚老益壮，更式相好无相犹。纵为沟瘠亦何憾，多少华屋皆山丘。环堵短褐陶靖节，款段下泽马少游。平生耻作稻梁计，好还渠不桑榆收。东家夫子共此约，一醉断送黄花秋。",
            "comment": ""
        },
        {
            "title": "益昌次费伯矩赠行韵五首",
            "content": "浯水欲磨元结颂，聊城未下鲁连书。静中好与高抬眼，恐有英豪在草庐。",
            "comment": ""
        },
        {
            "title": "诗告至李汉州",
            "content": "驿奴莫问客为谁，但报房湖水石知。象鼻卷筩和月吸，凤膺横玉倚风吹。江淮消息愁端厌，关洛功名老色欺。陶写此情须会得，行厨催唤莫教迟。",
            "comment": ""
        },
        {
            "title": "独夜",
            "content": "两窗明月一庭霜，佛屋风铃语夜长。孤酌不多人易醒，九回肠付篆盘香。",
            "comment": ""
        },
        {
            "title": "江头寄致远二首",
            "content": "客窗翻遍竹炉香，楼外更声作许长。解事灯花相报似，拥炉儿女说荒唐。",
            "comment": ""
        },
        {
            "title": "圣节日望拜黄牛祠前退读众碑感而有作",
            "content": "蜀在八极间，卦位西南坤。万里泝天险，三峡为坤门。巨灵擘太华，飞出黄河源。余刃落巴山，巉绝雷斧痕。众崖束长江，水石相吐吞。轰豗九鳌战，汹涌万马奔。高低建瓴峻，上下竹节繁。操舟失毫厘，虀粉千丈浑。滩名鼎无义，造物疑少恩。黄牛压其漘，坐睨惊涛翻。入门两石马，耳缺蹄噭存。行人纷乞灵，熏燎迷旗旛。摩挲几丰碑，飒沓篪应埙。醉翁事已怪，无尽语不根。黄能羽渊魄，苍牛离堆魂。逞奇角异说，终莫探厥原。或指峡名揭，或取山形蹲。狼头与鹿有，胡不登脉膰。五行土胜水，似识丁壬婚。尔牛何来思，此义欠讨论。黄裳正坤色，为牛亦坤元。坤维闯其户，职之庙貌尊。叱咤遁蛟蜃，麾诃走鼍鼋。駃湍危就夷，怒石厉即温。神以顺治险，抑以静制喧。万命脱谽谺，神手司平反。长年送迎神，性瘠漓酒酸。归舡诧灵赐，意气殊轩轩。心安画鹢稳，目送征鸿骞。哦诗纪行役，霜风灵黄昏。",
            "comment": ""
        },
        {
            "title": "翁媪行",
            "content": "翁头白如银，媪头黄如金。抵足搔疮昏到明，羞杀败布多年衾。晴窗嬉子悬瀰",
            "comment": ""
        },
        {
            "title": "挽阮开之",
            "content": "穷达皆归命，亏成不挂心。醉余便腹睡，棋罢掉头吟。孔雀门阑旧，骊驹院落深。可堪重剥啄，寂寂杏花阴。",
            "comment": ""
        },
        {
            "title": "长宁高守见寄用韵奉酬",
            "content": "呼吸东风养姹婴，翰林非主墨非卿。吾身元与三才并，此性须存一点明。盘谷钓鲜深复窈，羌村倾榼浊还清。久要谁似长宁守，尚记慈恩恶姓名。",
            "comment": ""
        },
        {
            "title": "答请事简",
            "content": "腊雪如席麦苗肥，春雨如膏菜苔贱。宁令前壁打后壁，不将势面塌冷面。",
            "comment": ""
        },
        {
            "title": "乙酉岁暮有感三绝",
            "content": "精神收召入腔来，水色山光面目开。可惜行窝新失伴，雪晴未忍说寻梅。",
            "comment": ""
        },
        {
            "title": "回龙寺松",
            "content": "环蜀多宜柏，回龙独见松。似惊前辈落，忽与故人逢。水石清高骨，风霜老退容。更须坚晚节，莫洿大夫封。",
            "comment": ""
        },
        {
            "title": "过三鹤山二绝",
            "content": "造物工夫拙剪裁，群芳各自得春开。梨花嫁与东风去，随后荼蘼作媵来。",
            "comment": ""
        },
        {
            "title": "寿刘宰",
            "content": "制锦新城衣锦归，种桃遗爱蒲桃蹊。恩波淮水流不尽，福力螺山高与齐。天上已催班玉笋，日边行见月璇题。欢声都是长生曲，薰作香云覆宝猊。",
            "comment": ""
        },
        {
            "title": "楚城靖节祠",
            "content": "雨引莓苔上短垣，流泉无恙自涓涓。不如归去来兮好，百世闻风只杜鹃。",
            "comment": ""
        },
        {
            "title": "送商总郎三首",
            "content": "鹤唳风声淝水捷，马腾士饱蔡州平。笑谈定取中兴策，莫道司存只饷兵。",
            "comment": ""
        },
        {
            "title": "还自益昌道得张仍修诗次韵",
            "content": "剑外风烟老鬓华，归心更切独孤遐。明知东郭非吾土，苦认西楼是我家。万古声名供敝帚，九州意气付浮杳。同来蓬沓於潜女，一笑长歌陌上花。",
            "comment": ""
        },
        {
            "title": "太一宫斋祭呈司封吴舍人",
            "content": "宝锁轰霄启玉晨，风恬雪霁净先尘。东皇太一紫坛晓，世界大千青陆春。藜杖流光环佩集，鏠旗斂影豆笾陈。乐歌须仗甘泉笔，斧藻天家泰道新。",
            "comment": ""
        },
        {
            "title": "答吴叔永叔长二绝",
            "content": "刮霜面目澹无华，落落孤山处士家。若使世间蜂蝶觉，光风纵好不成花。",
            "comment": ""
        },
        {
            "title": "百舌",
            "content": "飞上三足鸟，唤起百舌鸟。鼓弄林杪春，澜翻屋头晓。气吞黄栗留，势挟秦吉了。向人售嘈杂，司物窘煎妙。转头芳意歇，噤喙青阴悄。",
            "comment": ""
        },
        {
            "title": "天基圣节锡宴致语口号",
            "content": "宝凤衔春良玉墀，开基节后即天基。日行黄道三辰秩，斗转苍龙万象熙。扶起车攻常武运，做成既醉太平晨。千官拜舞东风裹，欢上延英万岁卮。",
            "comment": ""
        },
        {
            "title": "蜘蛛",
            "content": "已迫斜阳欲坠时，谋身只怕脚行迟。纵横笼罩大为网，首尾经纶浑是丝。腹饱飞虫肥似瓠，喙工毒螫利於锥。朝来猛被儿童扫，不放檐牙一点遗。",
            "comment": ""
        },
        {
            "title": "句",
            "content": "风雨寂历芦荻秋，梧叶落尽斜阳洲。",
            "comment": ""
        },
        {
            "title": "幽芳晚凉倚窗观稼",
            "content": "飞明一点上苗端，难作寻常露雨看。碧眼道人参解得，黄河夜半泝昆仑。",
            "comment": ""
        },
        {
            "title": "随笔",
            "content": "归州多瘿生昭君，郢州多瘿生莫愁。造物何如等教瘿，尽令尤物不成尤。",
            "comment": ""
        },
        {
            "title": "端平三年春帖子词·皇帝阁",
            "content": "冰天寒色饯，暘谷霁华宾。生意乾坤满，宸襟一点春。",
            "comment": ""
        },
        {
            "title": "二花",
            "content": "粲粲金钱映玉簪，荣华能得几光阴。季伦歌妓春申客，零落秋风没处寻。",
            "comment": ""
        },
        {
            "title": "暮春即事",
            "content": "温明好天气，猛忆湖山遨。平堤到处柳，流水谁家桃。樽斚选胜槛。笙歌唤轻舠。百需不移具，一醉何庸逃。膜鼓着日紧，纸鸢得风高。买归不论价，矜诩相为豪。迅晷略两眼，柔飔摇三毛。闹裹梦已破，闲边趣方牢。摘桑暮西崦，浸谷朝东皋。病来饭即药，客至茶当醪。云烟面目稔，笋蕨气势鏖。腰顽渠称鹤，脚硬难为鳌。吾非东山谢，亦非华阳陶。泊乎华阳陶。泊乎潜溪潜，万事随所遭。",
            "comment": ""
        },
        {
            "title": "敬和老人秋日山行",
            "content": "湍险中回棹，宽平处整骖。云峰环六六，禅板占三三。地冷梅枝北，天空雁影南。真观观自性，危坐读羽龛。",
            "comment": ""
        },
        {
            "title": "立雪",
            "content": "立雪穷兰若，侵寒破骕骦。云迷山糊涂，冰压树琅珰。瓮底茅柴熟，炉头榾柮香。乐天随分足，吾秋老田庄。",
            "comment": ""
        },
        {
            "title": "赠前京华王制属",
            "content": "赤时风欲尽，黄花霜未乾。病添予许老，穷迫子能寒。剑蚀蛟还吼，袍尘鹘尚盘。山东河北事，欲语泪汍澜。",
            "comment": ""
        },
        {
            "title": "方氏棣华桂丛亭各一首",
            "content": "天上广寒种，人间方寸栽。田三和气溢，窦十庆源开。色阅风霜在，香包月露来。八窗秋竞爽，堪覆掌中杯。",
            "comment": ""
        },
        {
            "title": "斸葛行",
            "content": "晨鸡未号霜塞涂，前村后村递招呼。长镵短篝采葛去，冰满髯鬓风无襦。频年米贱置不问，高藤稠叶青扶疏。但闻酒渴欲吞海，一片两片甘於酥。山深土厚雨露足，造物巧为凶年储。纸钱挂树跪致祝，地媪发閟何其都。初疑大泽龙蛇蛰，又疑京观鲸鲵屠。防风氏骨硕且大，母陀罗臂修而腴。赪肩下山日未晡，候门迎路欢妻拿。松明燃火{左土右专}地炉，且削且捣投冰壶。细如恍榔滑如菰，白如人面柔如肤。和以粉米随所须，饼饵其精饭其粗。潦田不收野草枯，饥虎藉此犹能驱。蕨萁札耳皆可糈，征自葛始功莫逾。小儿媚灶愁眉舒，大儿捧盎还嗟吁。青青之麦何时须，长葛尽矣吾谁餔。呜呼富青州，黄承事，古人有，今人无。醉摩便腹视饿夫，以腹揣腹心安乎。",
            "comment": ""
        },
        {
            "title": "同孙子直和李参政东园韵十绝",
            "content": "破艦已风方汹汹，积薪未火又悠悠。天公解管人间事，甲子占晴稳有秋。",
            "comment": ""
        },
        {
            "title": "又和",
            "content": "尔雅虫鱼已熟知，更将埤雅访农师。投糟赤蟹真无价，荐饼黄鸡正及时。",
            "comment": ""
        },
        {
            "title": "谨和老人秋日遣怀",
            "content": "柴桑青菊旧家风。邻翁强解人间事，数问牛轓甚日熊。",
            "comment": ""
        },
        {
            "title": "又答孙正叔",
            "content": "万里西风雁影斜，平安书到鲁家沙。遣愁白堕须行瓮，报喜鸟邪又满车。老屋打头思钓隐，健舻衔尾认诗家。道旁啁哳儿童说，有脚阳春向浣花。",
            "comment": ""
        },
        {
            "title": "送范漕赴召八绝",
            "content": "匹马西征岁月多，苍头引鹤共婆娑。传闻虚伫如清献，益漕归来径上坡。",
            "comment": ""
        },
        {
            "title": "嘉陵江舟中三绝",
            "content": "辛夷零落水生漪，睡暖沙凫荫酒旗。不是归帆相料理，春光如许底能知。",
            "comment": ""
        },
        {
            "title": "端平三年春帖子词·贵妃阁",
            "content": "梅试催妆粉，兰披入梦香。迎春占北斗，受福拜东皇。",
            "comment": ""
        },
        {
            "title": "小雪前三日锺冠之约余侍老人行山舟发后洪入",
            "content": "溪流转处两三家，落落疏林浅浅沙。可是小春风物早，檐头一束杜鹃花。",
            "comment": "【注释】【原题】：小雪前三日锺冠之约余侍老人行山舟发后洪入杜鹃自郑盖过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚阴晴相半胜处辄徘徊赋诗饮酒伟哉观也数诗见后·长桥渡"
        },
        {
            "title": "和礼灭翁感钱氏旧事",
            "content": "民不知兵物自华，表忠消得老碑夸。虎符龙节故王国，凤舞鸾飞今帝家。遗庙断垣低槲叶，荒村旧井湿桐花。冯夷尚怕潮头弩，一望西兴渡口沙。",
            "comment": ""
        },
        {
            "title": "暑夕",
            "content": "楼高收晚照，野迥送宵阴。鹭下汀沙静，萤行岸竹深。撄宁如顺气，缘督正平心。转物天机妙，昭文不在琴。",
            "comment": ""
        },
        {
            "title": "又和",
            "content": "青女笼晴试小春，门前沙路净无尘。平洲水竹因依好，白鹭飞来不避人。",
            "comment": ""
        },
        {
            "title": "次及甫入峡杂咏·三游洞二绝",
            "content": "披苔觅字双明健，倚树商诗两鬓皤。地划天开今几世，往来人物尽消磨。",
            "comment": ""
        },
        {
            "title": "双林志谦得玄晖笔法作此七十三矣为赋六言两",
            "content": "近浦霏开略彴，远山云没招提。树底人家欲晓，隔篱仿佛鸡啼。",
            "comment": "【注释】【原题】：双林志谦得玄晖笔法作此七十三矣为赋六言两首"
        },
        {
            "title": "次李阆州禀议三首·益昌",
            "content": "长恨诗人挽不来，东风无赖又帆开。城南城北佳山水，多少甘棠手自栽。",
            "comment": ""
        },
        {
            "title": "陪郡侯出郊劝农六绝",
            "content": "半落梅花雪透明，不妨把酒当春行。光风有意相料理，杨柳青边约略晴。",
            "comment": ""
        },
        {
            "title": "三日兄弟侍老人展墓归和尊韵",
            "content": "云淡风柔霁色轻，泷冈阡上气和明。莫思旧日遨头出，且试新年便面行。饱饭即为君子泰，浊醪不失圣人清。一翁二季春无尽，更愿诸孙向老成。",
            "comment": ""
        },
        {
            "title": "端平二年端午帖子词·皇帝阁",
            "content": "更化开皇极，中兴兆赤符。节摽千岁历，气协五时图。",
            "comment": ""
        },
        {
            "title": "送游考功将漕夔门七绝",
            "content": "金汤弃去七百里，珠玉走尽六十州。谁生厉阶不可问，桔柏江上风飕飗。",
            "comment": ""
        },
        {
            "title": "句",
            "content": "生怜一架明於雪，终殿群芳嫁却春。",
            "comment": ""
        },
        {
            "title": "次韵游龙门十绝",
            "content": "平明出去日斜回，小立岩花涧草隈。光景留连非我事，此心曾点漆雕开。",
            "comment": ""
        },
        {
            "title": "用锺侍郎韵赠懒谷",
            "content": "蒲团竹几妙高台，瞑坐何能放眼开。门外白云多事在，又将飞雨出山来。",
            "comment": ""
        },
        {
            "title": "古意",
            "content": "条风从东来，习习振枯槁，美人倚窗闺，别思忽已早。昔为连理枝，今为断肠草。鸡号天五更，发白不待老。",
            "comment": ""
        },
        {
            "title": "次杨沪南以前区字韵送行",
            "content": "万里来鸿未有书，社前归燕与人俱。涨痕落后杭巫峡，风力高时略太湖。深愧平生嗟靖节，一匡天下望夷吾。延英入定中兴业，早震天声到鬼区。",
            "comment": ""
        },
        {
            "title": "谨和老人初冬寓笔十绝",
            "content": "元子扫空桓氏业，窟郎荡尽李家风。前人留得儿孙立，何患鸾枝不长桐。",
            "comment": ""
        },
        {
            "title": "省中和何子温见寄",
            "content": "东风婉娩燕来双，禁漏无声万绿香。宝鸭炷云朝太紫，玉蜍挹露校铅黄。圣贤不断千年脉，宇宙长存一点光。老鹤也知虚静好，夜深踏月上修廓。",
            "comment": ""
        },
        {
            "title": "宝云庵戒师",
            "content": "锺山好住苦弗住，驮岭难居真欲居。出地入天须任我，来今去古不关渠。万由旬上起肤寸，一刹那间弥太虚。识得鬘华云体段，妙高高处坐如如。",
            "comment": ""
        },
        {
            "title": "又敬和寓舍",
            "content": "借得庐仝屋数间，不为太窄不为宽。胸中鹏背三千里，膜外羊肠百八盘。薜荔水中摽本远，菖蒲石上见花难。粗茶粝饭随缘过，等作须弥芥子看。",
            "comment": ""
        },
        {
            "title": "又敬和还家",
            "content": "丧空知似狗，生子望如狼。过尽灯花影，空余汗竹香。菊肥人自瘦，发短虑何长。霜蟹新篘酒，由来苦易忘。",
            "comment": ""
        },
        {
            "title": "和虏仲易送行二首",
            "content": "岁月双蓬鬓，风沙知一兵。气惟凭养成，命不与穷争。鼎正中边沸，舡须左右平。半筹无可画，空赋洗兵行。",
            "comment": ""
        },
        {
            "title": "次韵游龙门十绝",
            "content": "不提长剑斩江蛟，便揭修竿钓海鳌。纵老无成犹自许，一溪流水两山桃。",
            "comment": ""
        },
        {
            "title": "阮亨甫寿乐堂澹庵各一首·澹庵",
            "content": "江西老澹庵，高节淇秋水。君庵亦澹名，闻其风兴起。一径窈柏竹，八窗秀荃芷。意行袭幽芳，燕坐鉴碧泚。铜炉古钟磬，瓦研素屏几。玄根息芸芸，泰宇安止止。大羹及玄酒，不入世人齿。床头周易在，更与参妙理。",
            "comment": ""
        },
        {
            "title": "次赵保之清明即事五绝",
            "content": "饼吃红绫空复忆，钱分白打底曾知。推排风雨清明过，只有梨花三两枝。",
            "comment": ""
        },
        {
            "title": "锺惠叔转示赵临安两山堂诸公诗刻随喜二首",
            "content": "两峰高峙玉，五亩秀含滋，细柳未眠种，修篁方醉移。雨将云出谷，水引月归池。动静天机密，何人共一卮。",
            "comment": ""
        },
        {
            "title": "古意谢崔杨州辟七首",
            "content": "攕攕儿女手，申旦轧机杼。织成遍地锦，翠凤湿花露。三年卷箧中，背立泣不遇。持归付刀尺，昼线金针度。",
            "comment": ""
        },
        {
            "title": "益昌次费伯矩赠行韵五首",
            "content": "朝气风生暮气归，将材零落事功微。酸风斜谷祁山路，眼底何人插羽飞。",
            "comment": ""
        },
        {
            "title": "秋半闻莺",
            "content": "木叶青黄几栗留，尽情啼破两山幽。怕人冷落生秋思，故作春声为遣愁。",
            "comment": ""
        },
        {
            "title": "艬舡",
            "content": "地与人相习，天於水欲连。柂迎斜岸转，笪避断崖缘。龟壳蹒跚底，羊肠诘曲边。几年西蜀路，无此鹤琴舡。",
            "comment": ""
        },
        {
            "title": "槿花",
            "content": "露径风篱取次芳，朝荣暮悴付流光。一秋朵朵红相续，比着人情大段长。",
            "comment": ""
        },
        {
            "title": "题李参政范殿撰大散关诗后",
            "content": "秦关老月几亏盈，长照诗人白发明。一死一生沤起灭，未应於此见交情。",
            "comment": ""
        },
        {
            "title": "送范漕赴召八绝",
            "content": "嘉州过尽又涪州，到处须判十日留。汲媪畲翁遮道拜，东风未定莫行舟。",
            "comment": ""
        },
        {
            "title": "万景楼次韵六绝",
            "content": "霜碛萧萧落涨痕，西风吹日堕金盆。冯高送目河湟外，万里戎情属柳浑。",
            "comment": ""
        },
        {
            "title": "绣观音酬郢州王知录丹青美人之赠两绝",
            "content": "楚人不识女须面，只画昭君并莫愁。赢得江南穷相眼，自嗟空白一生头。",
            "comment": ""
        },
        {
            "title": "酬黎粹元夕",
            "content": "淡黄色月护帘栊，随分芙蓉数点戏。茶鼎擅场文武火，酒杯争道圣贤中。小游退舍三边静，甲子占晴二麦丰。乐事赏心无过此，不关花信几番风。",
            "comment": ""
        },
        {
            "title": "独醒亭",
            "content": "今来古往江山老，地尽天穷草木愁。为问大夫能饮否，芙蓉落尽菊花饮。",
            "comment": ""
        },
        {
            "title": "桂又次韵赠阮甥",
            "content": "一树青青桂子荣，广寒宫殿玉为楹。不知天上何年堕，故使人间有种生。风影碎摇签帙爽，露华倒洗华头清。寸田更与加培埴，收取天香染姓名。",
            "comment": ""
        },
        {
            "title": "送李致远安远簿二首",
            "content": "与我迭知已，喜君初得官。时来宁论晚，身健莫辞难。访雪牵魂梦，停云寄肺肝。斯文元气在，努力好加餐。",
            "comment": ""
        },
        {
            "title": "晚晴",
            "content": "子规声裹半晴阴，百丈牵行岸草深。挟雨倒回风有力，避山横转水无心。人於熟处难为别，酒到离边不标斟。渔叟底知如许事，櫂歌穿入暮烟林。",
            "comment": ""
        },
        {
            "title": "九月十八日夜泊刘郎浦二绝",
            "content": "甥馆刘郎舅仲谋，并绝瓜葛借荆州。人生一藉裙襦力，卒世如何得举头。",
            "comment": ""
        },
        {
            "title": "陪郡侯出郊劝农六绝",
            "content": "茅屋人家蓐食烟，相呼趁雨好翻田。去年下麦泥如铁，一寸春膏直几钱。",
            "comment": ""
        },
        {
            "title": "端平二年端午帖子词·皇帝阁",
            "content": "明进离方午，柔生遇已阴。妙参三圣易，细测两仪心。",
            "comment": ""
        },
        {
            "title": "答及甫见和二首",
            "content": "唤晴山鸟滑，辟暑水花明。蜀隶绵犹重，吴侬葛自轻。交情潘接魏，师法尹从程。鹅鸭堪供客，多烦拗项烹。",
            "comment": ""
        },
        {
            "title": "万景楼次韵六绝",
            "content": "金谷白头谁石友，香山青眼几殷兄。三峨九顶知人意，长与江楼酒面平。",
            "comment": ""
        },
        {
            "title": "罗察院父瑞桂堂",
            "content": "老仙方寸长黄芽，百顺薰蒸到物华。移得广寒宫裹种，开将后土庙中花。诗书根带圣贤脉，忠孝馨香今古牙。富贵傥来余事耳，化工深意属君家。",
            "comment": ""
        },
        {
            "title": "怀程及甫二绝",
            "content": "石马门前万里回，向人似亦笑颜开。独寻旧日题诗处，却恨骚翁不共来。",
            "comment": ""
        },
        {
            "title": "翠蛟亭两绝",
            "content": "壮杉耄桧护嵌空，飞堕蜿蜒白玉虹。莫道隔凡元有柱，胡麻流出石矼东。",
            "comment": ""
        },
        {
            "title": "送高才卿守永康二首",
            "content": "岷峨凄怆未全苏，急要诸公着力扶。政似刈葵难放手，民如种树莫搔肤。雪山西去三边静，沫水东来万井腴。小队还家卿上冢，天寒早与问无襦。",
            "comment": ""
        },
        {
            "title": "老人生朝为寿",
            "content": "迎侍京华又见春，天时人事一番新。丙申儿遇丙申岁，己卯爷逢己卯辰。本分法门行得熟，长生样子学来真。斑衣奉酒多为寿，满眼光风正可人。",
            "comment": ""
        },
        {
            "title": "端平二年端午帖子词·贵妃阁",
            "content": "佩袭芳兰碧，钗明宝篆红。深宫三十六，同被二南风。",
            "comment": ""
        },
        {
            "title": "寿程宰三首",
            "content": "作县如弄潮，莫汲半呷水。红旗上岸来，喝采沙河市。拈取第一筹，细柳天风裹。",
            "comment": ""
        },
        {
            "title": "送游考功将漕夔门七绝",
            "content": "神鼎一铸魑魅怖，法鼓四震波旬悲。祖宗涵养天下气，留得此脉扶颠危。",
            "comment": ""
        },
        {
            "title": "又和",
            "content": "柳亚溪桥几换条，鬓根添得雪飘萧。清臞自信堪骑鹤，最喜无钱绊住腰。",
            "comment": ""
        },
        {
            "title": "刘后溪和雁湖即事诗十绝见示次韵",
            "content": "夔人壁栅未曾修，好事痴儿只浪游。草树低迷风淅沥，於菟又在屋山头。",
            "comment": ""
        },
        {
            "title": "垂去",
            "content": "凤凰知细德，瓯鸟识机心。物理固知此，世情非特今。足缨清与浊，厉揭浅知深。觉破从前梦，长歌月满襟。",
            "comment": ""
        },
        {
            "title": "章升伯妻孺人挽诗",
            "content": "婉娈从君子，青云远大谋。乐羊灯火夜，李侃鼓鼙秋。露舄凫迎喜，星机鹊送愁。诰花纷五色，光动九原头。",
            "comment": ""
        },
        {
            "title": "次张义立登九顶三绝·乌尤",
            "content": "酒壮禾林如欲舞，诗豪万景不容骄。山中肯着如斯客，来听春风婆饼焦。",
            "comment": ""
        },
        {
            "title": "次韵闵饥两绝",
            "content": "贵人生长不知田，丝竹声中醉饱眠。渠信春山青草尽，排门三日未炊烟。",
            "comment": ""
        },
        {
            "title": "送范漕赴召八绝",
            "content": "淮头蜀口几虺聩，百战山川入眼来。行伍姓名浑历历，定知水镜不遗材。",
            "comment": ""
        },
        {
            "title": "送王崇庆得樽字",
            "content": "白苧笼轻暑，红榴照别樽。两帆先后去，一水古今存。玉札须多蓄，金瓯莫点痕。相期黄卷裹，培植太平根。",
            "comment": ""
        },
        {
            "title": "寿崔帅卿七绝",
            "content": "岭右山川间出贤，开元宰相最居先。中间不数余安道，恰到于今五百年。",
            "comment": ""
        },
        {
            "title": "应提刑招饮北山",
            "content": "万绿梢头眼，双江合处城。山如人有立，水与市俱横。啼鸟春风暖，飞花晚照明。笙歌推使去，缓屟当车行。",
            "comment": ""
        },
        {
            "title": "梅两绝",
            "content": "风霜摇落都庐尽，一点春回造化家。万物成终又成始，须将艮体看梅花。",
            "comment": ""
        },
        {
            "title": "岁暮山中纪事三首",
            "content": "里苍负暄翁，聩然支离疏。饕虱缘缊袍，点缀颔下须。旁人劝翁扪，摇手一任渠。虱多转一疗，何庸事驱除。",
            "comment": ""
        },
        {
            "title": "梭榈",
            "content": "旧脱败蓑乱，新添华节高。肃容春尚静，侠气夏方豪。黄孕子鱼腹，青披孔雀尻。丰撞知可制，雷动景锺号。",
            "comment": ""
        },
        {
            "title": "次韵曹提管楚东之作",
            "content": "萧骚两岸落秋蓬，楚水西流不肯东。好酒但须知妇有，新凉莫问与谁同。片心置向嚚尘外，万事留将醉眼中。喜得建安标格在，何曾诗解使人穷。",
            "comment": ""
        },
        {
            "title": "次张亚夫喜雨",
            "content": "汴都黍离迷宫壖，金铺兽面秋风寒。百年大义冷於铁，西湖走马狨丝鞍。亡秦定必三户楚，况今南北皆王土。紫髯青鬓祖豫州，威名迅霆惠如雨。山东井落回生意，收召惊魂高枕睡。中有虓将来青州，马蹄欲踏狼胥碎。邦人降观閧塞涂，和气酿雪苏焦枯。银城万里轧坤轴，烛龙一色煇天衢。殷殷好语传田间，雪晴又雨直几钱。翠麰涨天士宿饱，踊跃一鼓空两甄。中原宿愁无地溯，欢呼从此归王度。更烦老笔为草檄，读之会使头风愈。",
            "comment": ""
        },
        {
            "title": "刘家江阻风二首",
            "content": "岁月孤槎转，风波断梗随。谢三元自惯，巽二莫相欺。沙岸往来拍，芦林开阖吹。欠伸呼斗酒，一笑酹冯夷。",
            "comment": ""
        },
        {
            "title": "和黄宰木犀",
            "content": "春风花事数河阳，又见玲珑糁缀黄。万斛香添秋醖藉，十分凉借月容光。熏奁拾取留长挹，汤鼎煎来得细尝。须信小山标致别，从渠涂额学宫妆。",
            "comment": ""
        },
        {
            "title": "春日山行二首",
            "content": "雨点眼光牛背上，一窝春色落花边。世缘不到山深处，只恐深山起世缘。",
            "comment": ""
        },
        {
            "title": "赠洪子需二首",
            "content": "楼倚晴空月满湖，一尘飞不到庭除。虞初九百浑高阁，且读人间本分书。",
            "comment": ""
        },
        {
            "title": "次李参政晚春湖上口占十绝",
            "content": "濡需附势几崩奔，独抱离骚细讨论。万事只凭方寸去，刚风元不隔天关。",
            "comment": ""
        },
        {
            "title": "七夕",
            "content": "黄姑织女万古心，脉脉欲渡银河深。有齐委女起拜月，绿发一缕蒙金针。眼明志针如志鹄，针发相投如破镞。回身拍手笑乃翁，字大行疏烧矮烛。",
            "comment": ""
        },
        {
            "title": "用虞提刑见寄诗韵答之",
            "content": "有美有兮古锦官，落花芳草几凭栏。纷纷世故肱三折，忽忽年华指一弹。诗到考槃须熟讲，易於未济莫轻看。门前尺雪青灯夜，尚欲从公扣两端。",
            "comment": ""
        },
        {
            "title": "朝南以诗送巴石研屏香几用韵·研屏",
            "content": "首鼠年来困两端，石屏空照鬓丝斑。归舟莫道全无物，分得蓬婆小雪山。",
            "comment": ""
        },
        {
            "title": "西庵晚步",
            "content": "荷披菰折似秋严，茀草丛中菊露尖。只有木犀荒不得，媻跚勃窣上亭檐。",
            "comment": ""
        },
        {
            "title": "徒然万里行所得惟一庄王翚父泥溪别时语也戏",
            "content": "徒然万里行，所得惟一庄。庄中果何有，荞赤靡菽黄。丰岁谁可口，凶年或充肠。旦旦勤栉耨，谨勿令庄荒。",
            "comment": "【注释】【原题】：徒然万里行所得惟一庄王翚父泥溪别时语也戏足成四十字以寄"
        },
        {
            "title": "中春中浣一日老人挈累下西市寓舍越三日某行",
            "content": "吐气韶华裹，关心晓哢边。鹧鸪天性在，杜宇世情然。怒笋如泥煮，殷花蘸乳煎。须君来共此，已办杖头钱。",
            "comment": "【注释】【原题】：中春中浣一日老人挈累下西市寓舍越三日某行感而赋诗呈友人二首"
        },
        {
            "title": "官采木",
            "content": "深山风雨几百秋，直干云汉大蔽牛。轮囷离奇不尺度，一旦出应天家搜。山摧浪压斧斤下，横亘十亩眠苍虬。白头地主坐叹息，物囿於数吾何尤。为言此殆有天幸，如拔莘渭归商周。栋梁未央坐万乘，柱石明堂朝诸侯。老翁闻语囅然起致祝，切莫去作昭阳梳洗楼。",
            "comment": ""
        },
        {
            "title": "试院口占二绝",
            "content": "燕随社去雁初来，黄蜀葵花隔岸开。万里江湖秋思动，捣橙和蟹荐新醅。",
            "comment": ""
        },
        {
            "title": "答赠刘交代二首",
            "content": "危栈摩千仞，牢关护一窝。山巅闲地步，溪面白云多。昼永琴书乐，年丰鼓角和。官清谁得似，祗欠客经过。",
            "comment": ""
        },
        {
            "title": "谨和老人明朝中春二首",
            "content": "淡黄深碧上春衫，无限春怀岂易谭。随手去来拈放一，到头得失暮朝三。日烘花气通玄牝，雨洗山光涨蔚蓝。熟听五更晴哢好，不须多恨罢朝参。",
            "comment": ""
        },
        {
            "title": "用韵答子有",
            "content": "旧雨来人眼底稀，春风独许共襟期。斜川追古年年早，曲水从今事事奇。烂漫和诗齐少长，淋漓被酒略崇卑。惊回蜀道芳时梦，花亚银钗舞竹枝。",
            "comment": ""
        },
        {
            "title": "散策",
            "content": "窈窕薜荔径，勃窣檐葡林。六出无他香，御此众绿阴。低头拾摽梅，齿老酸不禁。仰看栗鼠度，危梢与云侵。百舌巧滕颊，时过声自沉。搏黍晚得意，睍睆流好音。水旁两三家。煮茧矮屋深。午忙不暇馌，荷锄归藁砧。夹桥女萝密，趋坞孙竹森。仙人左元放，拍手东西岑。一气地依天，万事古犹今。溪山岂不好，感概霜满簪。前乎千百年，有人获我心。后乎千百年，知谁同此襟。",
            "comment": ""
        },
        {
            "title": "行临安县圃",
            "content": "县势坡陀树老苍，山光明润客荒唐。木兰多露不能湿，檐卜匪风还逢香。万事妇姑鸣好丑，百年翁仲领兴亡。九龙堂裹堕宜酒，卢橘来禽日正长。",
            "comment": ""
        },
        {
            "title": "续梦",
            "content": "琉璃庭釦水晶栏，宝树婆娑玉斧闲。只恐姮娥嫌冷落，却随飞月下人间。",
            "comment": ""
        },
        {
            "title": "挽阮宣义",
            "content": "夜气精神饱，春风笑语酣。修篁森道北，丛桂郁城南。雨露荣三釜，烟云老一龛。泷冈阡上路，秋思薄晴岚。",
            "comment": ""
        },
        {
            "title": "古意谢崔杨州辟七首",
            "content": "梧桐生高冈，上有朝阳枝。凤从南方来，览煇面下之。一鸣寒暑平，再鸣风雨时。啾啾百鸟群，振翼长追随。",
            "comment": ""
        },
        {
            "title": "食菜",
            "content": "清晨薄采采，风露拍满篝。汉中信可王，新都亦宜侯。瓮菹氏诸葛，笼炊字元修。骈头束翠凤，碎甲屠苍虬。下箸万钱直，轑斧千户谋。暑寒久不厌，暮蚤急易求。相与共甘苦，倾盖成白头。厚味五兵媒，文字荤膻仇。移文东郭生，毋作肉食羞。",
            "comment": ""
        },
        {
            "title": "谨和老人欲还故庐",
            "content": "飕飕破屋小青裯客枕频年寄道周。行止非人真可笑，穷通有命尚何愁。春风旧垒双飞燕，宿雨新巢百拙鸠。信是还家贫亦好，德人何处不天游。",
            "comment": ""
        },
        {
            "title": "夫容",
            "content": "向背有感态，纤稼无定姿。最怜花脱后，全似蕊包时。",
            "comment": ""
        },
        {
            "title": "陪郡侯出郊劝农六绝",
            "content": "炼丹人去屋萧萧，脚底群山走翠蛟。长啸一声空响答，砉然只鹤起松梢。",
            "comment": ""
        },
        {
            "title": "抹利",
            "content": "翡翠帘帷雪透肌，纤风不动闹香吹。裴回顾影精神发，省得京华识面时。",
            "comment": ""
        },
        {
            "title": "楞枷山房二绝",
            "content": "八万猊床方丈室，九千书卷半边窗。儋翁句子无人问，流水泠泠度石矼。",
            "comment": ""
        },
        {
            "title": "仲冬二日还自谷川道中两绝",
            "content": "晴烟杳霭似春山，疏柳啼鸦意度闲。溪上麦田翻未遍，故迟牛带夕阳还。",
            "comment": ""
        },
        {
            "title": "高壶隐挽诗",
            "content": "种德黄芽鼎，陶心碧玉壶。多交天下士，几唤竹间厨。秋雨凉催读，春风醉索扶。忽成观化去，冷落辋川图。",
            "comment": ""
        },
        {
            "title": "端平三年春帖子词·皇帝阁",
            "content": "唤仗紫宸披晓霭，退朝清燕坐晴霏。简编有味炉熏永，铃索无声漏箭稀。",
            "comment": ""
        },
        {
            "title": "万景楼次韵六绝",
            "content": "秋入徐熙水墨山，荻花吹雪渺江干。楼头未用催行酒，待到三更月上看。",
            "comment": ""
        },
        {
            "title": "答隆庆李守",
            "content": "万里一天碧，百怀双鬓秋。凄其占后会，展也企前修。风露昂藏鹤，烟波浩荡鸥。书来如觌面，香满藕花洲。",
            "comment": ""
        },
        {
            "title": "乙酉六月十九日应诏言事九月一日去国一首",
            "content": "黑风吹雨出长安，破帽骚骚怯暮寒。不得之乎成一事，却因而已失三官。人心天理推详易，世路交情点检难。白发老人经事惯，教儿只作博投看。",
            "comment": ""
        },
        {
            "title": "米积外科僧照源堂",
            "content": "潜山尽头，孤峰嶭嵲。布宝鬘云，雨玉珂雪。中有医禅，碧眼电掣。人以病求，一岁几{门里加果}。开方便门，出广长舌。病从心起，当从心灭。方起於心，汹汹烈烈。不冰而寒，不火而热。寒热交战，内外癥结。瘰疬疽瘤。痀瘘蹩躠。汤熨针泛，色察脉切。不如治心，心和气悦。如凝斯泮，如壅斯决。勿药有喜，匪涣其血。凡浊恶海，万病一辙。大摩尼珠，一照万彻。是珠在裓，无有差别。名九转丹，字千金诀。为安心竟，寒水秋月。维摩无病，文殊无说。",
            "comment": ""
        },
        {
            "title": "谨和老人赋退朝",
            "content": "世事鹏斥鷃，人情燕伯劳。心须腔放阔，眼要孔提高。陈力惟求健，承恩敢恃牢。熟思归计是，春酒荐蒌蒿。",
            "comment": ""
        },
        {
            "title": "梦中和人梅诗山礬韵",
            "content": "竹外横梢半欲乾，透音肌骨不胜寒。定知天上梅花脑，不比人间柳絮礬。",
            "comment": ""
        },
        {
            "title": "溪行",
            "content": "却扫尽阴永，意行溪上汀。鬓华年减黑，草晕日添青。鱼舞新磨镜，鸥飞小画屏，梨花寒食近，谁与管飘零。",
            "comment": ""
        },
        {
            "title": "水牡丹",
            "content": "魏紫潜绯真正红，天公不管老东风。紫袍玉带双鱼挂，犹把阑珊造化功。",
            "comment": ""
        },
        {
            "title": "益昌次费伯矩赠行韵五首",
            "content": "快须涤砚入承明，烂漫飞章拂太清。富贵功名元素定，莫随人后颂升平。",
            "comment": ""
        },
        {
            "title": "林同年被檄来体访民租寓僧舍有诗因次韵",
            "content": "我虽不饱尚二簋，人则何辜无一襦。官侬早下减租笔，天下可肥身宁臞。",
            "comment": ""
        },
        {
            "title": "中秋",
            "content": "要看中秋月，须交夜半时。当中明郎郎，直下净离离。地只余风露，天何有斗箕。虚灵昭彻性，开眼几人知。",
            "comment": ""
        },
        {
            "title": "取凉二绝",
            "content": "平湖水则减三分，尚欠红蕖一段云。万斛波光自吞吐，月明亦足张吾军。",
            "comment": ""
        },
        {
            "title": "晚凉",
            "content": "樛枝阴合翠熏笼，曲曲斜斜石径通。窈眇蝉声缲独茧，为渠立尽晚来风。",
            "comment": ""
        },
        {
            "title": "梅",
            "content": "竹屋茅檐一树斜，冰霜意气盖韶华。有余不尽如知道，半已青青半尚花。",
            "comment": ""
        },
        {
            "title": "次仲禹迓叔禹西归韵二首",
            "content": "坡颍风流几许年，依然夜雨落花边。白头故媪斧忘轑，红颊诸孙衣解牵。聚雁沙平江百折，养鹅水暖柳三眠。行厨洗玉更为寿，父老来看许近前。",
            "comment": ""
        },
        {
            "title": "赠希声居士",
            "content": "汗漫骑鲸去，西风发半簪。安心元是药，得趣不妨琴。人静恐鸣夜，天寒月出林。为君重洗耳，别酒不须斟。",
            "comment": ""
        },
        {
            "title": "送范漕赴召八绝",
            "content": "走卒儿童口是碑，百年几见好监司。浣花镜月经行处，草木江山亦去思。",
            "comment": ""
        },
        {
            "title": "同孙子直和李参政东园韵十绝",
            "content": "院落深沉燕子归，应时纳祜试春衣。海棠过雨精神索，杨柳无风力气微。",
            "comment": ""
        },
        {
            "title": "太庙至斋",
            "content": "风雨残春晚作晴，宝山深静勃鸠鸣。云收翠戟龙文润，日透金铺兽面明。蚕出火时桑正沃，秧抽颖处麦还成。在开列圣孙谋远，流福人间酿太平。",
            "comment": ""
        },
        {
            "title": "谨和老人惠山泉二首",
            "content": "取水驿符到，喊山旗信通。碾分花底月，炉受竹间风。金谷正觅醉，玉川谁道穷。顶门甘露入，唤醒主人公。",
            "comment": ""
        }
    ]
}