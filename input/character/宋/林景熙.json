{
    "dynasty": "宋",
    "author": "林景熙",
    "poems": [
        {
            "title": "寄郑宗",
            "content": "城南怀旧别，谷口寄春耕。野鹳巢云老，林僧管瀑清。养花疏石髓，练药伏山精。见说孤灯雨，年来著易成。",
            "comment": ""
        },
        {
            "title": "题水云深处",
            "content": "霏霏弄间熊，滟滟扬素纹。幽人不可即，但见水与云。苍狗纷世情，瞿塘在平地。所以盟白鸥，万荷最深处。",
            "comment": ""
        },
        {
            "title": "赠兰坡星翁",
            "content": "深林澹孤芳，一洗桃李姿。采采坡云暮，持之欲遗谁。故人青云端，或在江海涯。青云达者路，江海幽人期。有如一种兰，升沈亦殊岐。南宫香满握，谁使纫湘累。客笑试问君，君曰数所为。嗟予偶阅理，焚膏自童时。功名千载芬，白首心已违。富贵倘贻臭，不如贫贱怡。吾生吾自断，为谢君平帷。",
            "comment": ""
        },
        {
            "title": "荷珠",
            "content": "霞衣葱佩来珊珊，水晶之宫绿玉盘。谁与冯夷作戏剧，贝阙驱入神瓢翻。又疑罢织蛟人泣，碧漥融作水银汗。圆或为璧方为珪，寒光晃漾不可拾。古来欹器戒覆倾。真宰之柄常恶盈。季伦买笑轻百斛，金谷转首迷榛荆。纷纷鱼目争贵惜，道眼独悬诸幻息。须臾海霁山日高，绿云万柄净如拭。",
            "comment": ""
        },
        {
            "title": "山阴秋怀",
            "content": "旧游浑似梦，短发不胜簪。风雨行金气，乾坤老铁心。舜田秋稗满，禹穴夕云深。正自登临懒，凄凉隔水砧。",
            "comment": ""
        },
        {
            "title": "答金华王玉成",
            "content": "诗吞楚泽渺无边，不用神丹骨已仙。九万里程惊落羽，三千年事抚遗编。铜盘老泪胡笳裹，金粟荒愁杜宇前。惟有双溪溪上月，清光照客尚依然。",
            "comment": ""
        },
        {
            "title": "赵奥别业",
            "content": "已无湖海梦，渐老足间情。野杖日寻壑，家书时到城。开池纳天影，种竹引秋声。亦爱箪瓢乐，年来世味轻。",
            "comment": ""
        },
        {
            "title": "书陆放翁诗卷后",
            "content": "天宝诗人诗有史，杜鹃再拜泪如水。龟堂一老旗鼓雄，劲气往往摩其垒。轻裘骏马成都花，冰瓯雪碗建溪茶。承平麾节半海宇，归来镜曲盟鸥沙。诗墨淋漓不负酒，但恨未饮月氏首。床头孤剑空有声，坐看中原落人手。青山一发愁蒙蒙，干戈况满天南东。来孙却见九州同，家祭如何告乃翁。",
            "comment": ""
        },
        {
            "title": "赠东谷上人",
            "content": "岸陵几纷纷，岐路谁了了。中有定慧人，翛然坐深窈。山空诸念消，月堕孤禅悄。一室虚白生，天鸡弄清晓。",
            "comment": ""
        },
        {
            "title": "陶山十咏和邓牧心·陶宴岭",
            "content": "右笑拂青问隐君，千岩秋色此平分。当时宴坐无人识，唯有松风共白云。",
            "comment": ""
        },
        {
            "title": "白拒霜",
            "content": "美人潇洒江水东，玉为肌骨冰为容。岂无嫣红闹别浦，自性淡伫羞迎逢。燕脂百斛斗宫饰，白帝有令毋纤稼。霜纨雾谷许在列，其敢诲冶女不共。阿环羽衣曾按舞，睡棠何事分春浓。不如淡扫粉亦却，诸姨合避虢国封。当时亲承香露渥，峡梦回首云无踪。空闻天王守太白，朝元阁下悲秋苏。我来殷勤为花寿，铅霜赠尔瑶兔舂。却向花间酌清气，叱御勿进琉璃锺。",
            "comment": ""
        },
        {
            "title": "新丰道中",
            "content": "长飚卷炎埃，澄空出秋素。迢迢铁瓮城，回首隔苍雾。酒帘颺荒市，笳鼓发深戍。倚逢问舟人，云是新丰路。篱路鸡欲栖，野水牛半流。不见抱琴人，斜阳在高树。",
            "comment": ""
        },
        {
            "title": "端午次韵怀古或疑屈原曹娥死非正命是不知杀",
            "content": "葵榴入眼明，得酒慰衰齿。胡为浪自悲，怀古泪纷季。湘江沈忠臣，越江沈孝子。沈骨不沈名，清风两江水。或云非正命，是昧舍生理。归全岂发肤，所惧本心毁。哭父天为惊，忧君国将燬。於焉偷吾生，何以立戴履。修短在百年，芳秽垂千纪。之人死犹生，滔滔真死矣。",
            "comment": "【注释】【原题】：端午次韵怀古或疑屈原曹娥死非正命是不知杀身成仁者也并为发之"
        },
        {
            "title": "陶山十咏和邓牧心·附子冈",
            "content": "洞霞疑接台峰近，石机空歌蜀道难。一种灵苗人不识，半山霜夜南痕乾。",
            "comment": ""
        },
        {
            "title": "答柴主簿二首",
            "content": "间采秋荷自制衣，相逢旧雨语依依。学穷科斗心空老，梦跨蟾蜍肉不飞。几唤江帆和雁渡，长歌岩户见云归。何须化鹤千年后，城郭人民半已非。",
            "comment": ""
        },
        {
            "title": "西湖",
            "content": "繁华已如梦，登览忽成尘。风物{左目右宾}西子，笙歌醉北人。断猿三竺晓，残柳六桥春。太一今谁问，斜阳自水滨。",
            "comment": ""
        },
        {
            "title": "云间怀古",
            "content": "薰风短棹水粼粼，老鹤疏林寂不闻。内史祠荒残碣雨，黄门书冷半堆云。猎肠斜日分桑坞，驰道秋深走鹿群。寥落一觞谁吊古，渔乡烟景客平分。",
            "comment": ""
        },
        {
            "title": "纪梦",
            "content": "江风吹梦到书楼，楼外新鸿数点秋。葛老巾山空落照，晋时带水尚东流。鱼虾市散荒烟合，鸟雀门深细草幽。何处一声长笛起，觉来独客在沧洲。",
            "comment": ""
        },
        {
            "title": "重游镜曲次韵",
            "content": "青眼重逢白发新，旧游却恐是前身。野鸠妒客招呼雨，江燕随人管领春。曾附仙舟追李郭，独提诗律继黄陈。镜中恨不移家住，山水苍苍老钓纶。",
            "comment": ""
        },
        {
            "title": "有感",
            "content": "逢春感孤羁，抱古来众吠。如何陵谷迁，芳草亦萧艾。自邻岁月晚，复觉湖海隘。野鸥不受招，兴在万里外。",
            "comment": ""
        },
        {
            "title": "陶山十咏和邓牧心·石船",
            "content": "玉笥孤帆唤不来，长风破浪忆江淮。不知海水何年陆，万斛龙骧寄断崖。",
            "comment": ""
        },
        {
            "title": "舟次吴兴二首",
            "content": "苍烟淡淡水蒙蒙，渔笛吹残夕照红。六客风流今已远。堂名空入酒名中。",
            "comment": ""
        },
        {
            "title": "九日会连云楼分韵得落字",
            "content": "冉冉海雾深，荒荒山日薄。登高集华裾，纵目天宇廓。落叶悲徂年，寒英照深酌。心醉乃文字，意行非涧壑。缅怀斜川游，此道久寂寞。胡为吹帽人，白道恋宾幕。穷途谬行藏，异代悬美恶。吾爱漉酒巾，西风不能落。",
            "comment": ""
        },
        {
            "title": "谒严子陵祠",
            "content": "客星谪下桐江湄，傲睨烟雨何年归。空遗清气满林壑，草木不受春风肥。我来维舟奠椒醑，薜荔祠荒泣山鬼。乱峰欲雪江气严，老蜃吹云日色死。白水真水御绛衣。勋臣四七攀鳞飞。冥鸿遐举不可致，天地浩荡容渔矶。季年熏貂成党狱，阿瞒朵鼎终瑟缩。东都节义何为高，七尺之台一竿竹。",
            "comment": ""
        },
        {
            "title": "送春",
            "content": "蜀魄声声诉绿阴，谁家门巷落花深。游丝不系春晖住，愁绝天涯寸草心。",
            "comment": ""
        },
        {
            "title": "喜监簿得陶山舜田",
            "content": "耕隐山中久卜邻，爱奇不厌买山勤。重华事往人何在，万古春深鸟自耘。间拂岩花问陵谷，独悬茅屋管烟云。满林剡竹供挥洒，天寿斯文正属君。",
            "comment": ""
        },
        {
            "title": "挽徐若翁",
            "content": "化鹏有便风初积，栖鹏无端日已斜。绝漠亦传垂死偈，故朝曾是劝忠家。层霄梦断关山笛，深雪魂归院落花。公论盖棺应自定，犹言遗德在东嘉。",
            "comment": ""
        },
        {
            "title": "寄七山人",
            "content": "十年疏鬓为谁斑，天借儒冠日月间。欹枕寒生双瀑涧，开门春满七星山。鹤归尚觉辽城是，鹃老空闻蜀道难。欲觅九还凭寄语，青牛何日度函关。",
            "comment": ""
        },
        {
            "title": "过徐礼郎状元坊",
            "content": "名坊临里渡，曾此产魁豪。湖带诗书润，山增科第高。劫灰遗断础，鬼火出深蒿。东海扬尘久，无人钓六鳌。",
            "comment": ""
        },
        {
            "title": "用拙为金罍徐氏赋",
            "content": "久知拙无用，饰巧以相贤。而君独用拙，好古与世悬。不见百围栎，濩落终天年。岂其弃匠石，无用用乃全。孔门七十子，愚鲁承禅传。冲质抱元素，神工谢雕镌。续凫而刻马，适以戕其天。柳州正坐巧，望星犹乞邻。一堕叔文累，挽海不可湔。",
            "comment": ""
        },
        {
            "title": "重过虎林",
            "content": "漠漠江湖梦，萧萧禾黍秋。清笳吹落日，白发过西州。池涸神龙逝，山空老凤愁。惟余关外水，寂寞自东流。",
            "comment": ""
        },
        {
            "title": "酬潘景玉",
            "content": "读史双眸夜炯然，一声江雁落灯前。马非汗血材终下，木或青黄性不全。风月未容诗入务，乾坤应许酒为年。寒城日出无穷事，老耳山中独听泉。",
            "comment": ""
        },
        {
            "title": "初夏",
            "content": "春眼不知处，溪楝日初长。旧箧题诗扇，疏帘读易香。田蛙占水旱，海燕语兴亡。复恐闲愁起，听泉过石梁。",
            "comment": ""
        },
        {
            "title": "潘山长入括",
            "content": "为官转多事，行役到寒毡。落日邻州树，西风逆水船。饭牛怀白石，访鹤入青田。我欲看行卷，仙峰雪瀑边。",
            "comment": ""
        },
        {
            "title": "陶山十咏和邓牧心·上下二镬",
            "content": "元非铸冶自成湾，乌兔烹煎那得闲。却问黄粮几番熟，不知沸鼎在人间。",
            "comment": ""
        },
        {
            "title": "垂虹桥",
            "content": "地坼东吴海脉连，画桥两跨晴川。影翻河汉蛟龙国，压江湖螮蝀天。几处征帆浮日月，四洲谯角隔风烟。三高远矣荒祠在，一笛阑干夕照边。",
            "comment": ""
        },
        {
            "title": "过北雁荡山下",
            "content": "驿路入芙蓉，秋高见早鸿。荡云飞作雨，海日射成虹。一水通龙穴，诸峰尽佛宫。如何灵运屐，不到此山中。",
            "comment": ""
        },
        {
            "title": "游九锁山·天柱峰",
            "content": "谁卓孤峰紫翠巅，流泉一脉到宫前。地邻千尺擎天柱，不拄东南半壁天。",
            "comment": ""
        },
        {
            "title": "钓台",
            "content": "曾来天上宿，梦不离寒矶。宇宙双台迥，烟波一客归。姓增江郡重，墓隔越山微。千古登临意，凄凉带夕晖。",
            "comment": ""
        },
        {
            "title": "游九锁山·大涤洞天",
            "content": "九锁绝入寰，一峰耸天柱。自从开辟来。着此洞天古。奇石千万姿，元不费神斧。帝勑守六丁，山夔孰敢侮。白书中冥冥，游者必持炬。或绚若霞敷，或蹙若波诡，或竖若旌幢，或悬若钟鼓，或虎而爪踞，或凤而翅舞。异状纷献酬。清音起系拊。不知金堂仙，恍惚在何许。褰衣下侧迳，层岚结琼乳。迳极罅转深，幽潭蓄风雨。劣容童竖入，恐触蛟龙怒。凛乎不可留，长啸出岩户。",
            "comment": ""
        },
        {
            "title": "中{左氵右霝}泉旧在扬子江心今题金山寺井曰",
            "content": "蜀波万里与淮连，扬子江心浪折天。陆羽当年亦奇士，骊龙蛰处识名泉。金鳌背上汲清泠，僧说龙移远脉灵。若定此泉为第一，惠山未必服中{左氵右霝}。",
            "comment": "【注释】【原题】：中{左氵右霝}泉旧在扬子江心今题金山寺井曰第一名泉余疑而问僧僧谓神龙所移尝示梦方丈亦愚世也然江心风涛茫渺纵有泉不复可取"
        },
        {
            "title": "六言",
            "content": "沙鸥对立机外，胡蝶相逢梦中。帆去帆来野水，花开花落春风。流水独吟花迳，好山重约云门。茶瓯疏竹孤寺，桐角斜阳远村。",
            "comment": ""
        },
        {
            "title": "竭陆宣公祠",
            "content": "冰玉为骨秋为神，堂堂内相真天人。谏草数百垂清芬，仁义一洗功利尘。刳肝沥血空排云，白日不鉴吾忠勤。奉天诏下哀痛新，将士感泣天亦闻。皇威雷动清九垠，一纸可敌百万年军。草茅学古期致君，以额扣阍九虎嗔。玉堂云雾当华津，秋耿何不批龙鳞。一尊酹古凄夕曛。鵷湖之水春复春。",
            "comment": ""
        },
        {
            "title": "溪亭",
            "content": "清秋有余思，日暮尚溪亭。鬓痕朝镜觉，书味夜灯知。梦断潮生枕，愁新雁入诗。思君心欲折，又负菊花期。",
            "comment": ""
        },
        {
            "title": "梦中作",
            "content": "昭陵玉匣走天涯，金粟堆前几暮鸦。水到兰亭转呜咽，不知真帖落谁家。",
            "comment": ""
        },
        {
            "title": "郑宗仁会宿山中",
            "content": "挑灯怀旧梦，移席近春泉。共话忽深夜，相看非少年。斗徒工末树，粦出雨余田。亦有茅檐下，饭牛人未眠。",
            "comment": ""
        },
        {
            "title": "初夏病起",
            "content": "青衫蕉鹿梦，江海一畸人。旧国愁生暮，衰年病过春。天垂湖色湛，雨洗月痕新。犹抱遗经在，心衔覆载仁。",
            "comment": ""
        },
        {
            "title": "原易",
            "content": "荥河通昆源，古出龙马瑞。包犠真天人，一见测其秘。八卦已支离，重为六十四。爻象互立名，系辞发洙泗。尽泄元气藏，柯叶布文字。有如木生癭，笺注漫百氏。樵龟与楪草，何能解人意。及兹天下疑，反以二物具。方寸不自灵，柄为冥漠据。弧矢启战争，书契长寻伪。缅思未画前，标枝无一事。日月自循环，全易在天地。所以负苓人，因之发长喟。",
            "comment": ""
        },
        {
            "title": "王监簿陶山祷雨志喜",
            "content": "城居苦热念林丘，偶向殊庭送羽流。双袖携云禹穴晓，一瓢分雨舜田秋。溪声冉冉来松壑，秋意萧萧满竹栖。我与蝇蚊争书夜，梦中犹及赴清游。",
            "comment": ""
        },
        {
            "title": "瑞安院",
            "content": "倚山宝阁照崔嵬，山鸟山云自去来。竹籁晓和幽梵合，藤花春入古松开。丹空遗灶形难蜕，草暗孤城首重回。处士凄凉犹是晋，庐山莲社许参陪。",
            "comment": ""
        },
        {
            "title": "别方槐庭山人二首",
            "content": "夜阑深语剔寒缸，别意萧萧竹半窗。明日孤帆鸿影外，东风残雪过曹江。",
            "comment": ""
        },
        {
            "title": "真娘墓",
            "content": "歌声舞影散春霞，月殉香魂几落花。休恨天家无分到，汉妃青冢落胡沙。",
            "comment": ""
        },
        {
            "title": "葛岭",
            "content": "不读霍光传，炫会桃李门。湖山变朝市，烽火满乾坤。胆落冰天骑，魂飞瘴雨村。春风吹秀麦，误国竟何言。",
            "comment": ""
        },
        {
            "title": "赠泰霞真士祈雨之验",
            "content": "火旗焰焰烧刊垠，蒺藜满道风扬尘。槁苗无花不作谷，老农扶杖田头哭。哭声不为填沟渠，室罄何以供官轮。檄龙呗佛寂不应，晰蜴那能擅权柄。泰霞真士鞭风霆，绿章叩天天亦惊，玄云沛雨起肤寸，点点都是盘中饭。须臾收斂归无声，翩然驾虬出山城。我闻调元功自古，亢为常暘伏常雨。庙堂有道司牧良，坐看玉烛开金穰。淮南捕蝗蝗更在，饥蛟齿入陆成海。肥羊日日供大官，论功乃使专黄冠。",
            "comment": ""
        },
        {
            "title": "游仙坛",
            "content": "窈窕悬僧庐，空山断诸想。上邻境泬寥，下瞰色苍莽。猿鹤无宿期，今古契真赏。坐中风雅谈。林壑散清响。凉飚洒我发，白云随我杖。",
            "comment": ""
        },
        {
            "title": "杂咏十首酬汪镇卿",
            "content": "青莲不随劫，金鼎能回枯。吾道寄流水，此外何所须。岂不念百年，奄忽归丘墟。生死同书夜，逆天讵敢居。",
            "comment": ""
        },
        {
            "title": "山中早行",
            "content": "短策穿幽径，山樵半掩扉。月斜林影薄，石尺水声微。一犬隔篱吠，孤僧何处归。相逢松下立，风露满秋衣。",
            "comment": ""
        },
        {
            "title": "纳凉过林氏居",
            "content": "出郭已虚旷，入门转萧森。筠栖无六月，聊以解我襟。红日不到地，白云时满林。坐久石恨冷，酒醒荷气深。飘飘黄冠客，临流鼓瑶琴。一鼓洗我耳，再鼓空我心。山高水复迥，彷佛蓬莱音。兴尽拂衣去，城笳吹夕阴。",
            "comment": ""
        },
        {
            "title": "杂咏十首酬汪镇卿",
            "content": "百感凑孤夜，江楼起呼月。秋虫声转悲，念此众芳歇。人生非金石，青鬓忽已雪。逾淮橘心移。出山泉性汩。猗兰抱孤芳，不受宿莽没。",
            "comment": ""
        },
        {
            "title": "老松旧隐为曹许山赋",
            "content": "七十五松在，当年手植翁。龙髯云满壑，鹤泪月当空。三品非秦爵，诸郎有晋风。夜深清籁发，归佩玉丁东。",
            "comment": ""
        },
        {
            "title": "江东岩为余写容求赠诗余以其学佛者也故后章",
            "content": "丰神间整坐凝然，一笑聊凭笔意传。却有丹青难画处，独遗好丑在千年。因形有像转支离，妙笔从君压画师。若向禅中参一指，写余父母未生时。",
            "comment": "【注释】【原题】：江东岩为余写容求赠诗余以其学佛者也故后章及之"
        },
        {
            "title": "刘龙洲墓",
            "content": "一捧寂寞几秋风，云断洲空忆老龙。湖海刘郎诗骨冷，乾淳余响寄孤松。",
            "comment": ""
        },
        {
            "title": "荷钱",
            "content": "盈盈新叠碧，难借柳条穿。铸景菰浦外，买邻鸥鹭边。炎官初掌柄，水国不书年。渐长薰风价，折筩供酒船。",
            "comment": ""
        },
        {
            "title": "赠吴秀林东归",
            "content": "几夜高堂梦，不知山水长。西风归雁荡，落日过乌伤。断影云空白，孤心草欲黄。终邻负甘旨，泪洒蓼莪章。",
            "comment": ""
        },
        {
            "title": "桐角",
            "content": "田家无律吕，声寄始华桐。碧卷春风老，清吹野水空。客心寒食后，牛背夕阳中。不惹梅花恨，年年送落红。",
            "comment": ""
        },
        {
            "title": "哭薛榆溆同舍",
            "content": "桂花月亦灰，鹏枯海为陆。自我哭斯文，老泪几盈掬。故国忽春梦，故人复霜木。矫矫榆溆君，白首尚儒服。解后一写心，乾坤两眉蹙。无力能怒飞，有道欲私淑。忆游东浦云，马帐肯同宿。孤灯照寒雨，萧萧半窗竹。君器硕以方，有如舟万斛。斂华就本根，耆年谓可卜。昨别犹是人，今乃在鬼录。为善未必遐，咆呼真宰酷。往年海若怒，风涛卷人屋。脱身鲸鱼吻，长寐固应熟。寡妻泣帷荒，有子继经术。彼哉暴殄夫，食必馔金玉。一士苜蓿肠，夺之胡忍速。问天天梦梦，秋声满岩谷。",
            "comment": ""
        },
        {
            "title": "过吴门感前游",
            "content": "回首前游梦未忘，江云漠漠树苍苍。客心空老莺花月，诗貌不肥鱼稻乡。白虎气销遗瘦石，采虹影冷卧斜阳。当时已叹来麋鹿，后二千年更断肠。",
            "comment": ""
        },
        {
            "title": "杂咏十首酬汪镇卿",
            "content": "权臣坐偃月，弃官如飘蓬。及兹颠沛秋，翻然挺孤忠。一死未得所，纲罗挂秋鸿。渡淮已不食，蜕槁夷齐风。",
            "comment": ""
        },
        {
            "title": "赠玉泉真士",
            "content": "紫霞之佩缘玉筇，鞭笞鸾凤八级空。碧泓照人悬万瞳，黄冠无数趋下风。自言试邑沧海东，飘忽风雨倾槐宫。湛卢夜吼将安从，尔来和啸招葛洪。丹气不死横为虹，全胎十月还倥侗。三花自聚天无功，笑人双鬓垂秋蓬。十年白石煮不红，安得四方如云龙。",
            "comment": ""
        },
        {
            "title": "游九锁山·入九锁山门",
            "content": "肥马轻裘到此难，名标九锁翠微间。天开洞府几千载，地隔风尘此一关。谢屐空邻迷雁荡，苏诗不是梦庐山。他生修得清缘在，似扣金堂觅大还。",
            "comment": ""
        },
        {
            "title": "东山渡次胡汲古韵",
            "content": "客来持酒洒烟霏，空想高风意欲飞。老洞藏云安石卧，孤舟载雪子猷归。一川白鸟自来去，千古青册无是非。欲上危亭愁远眺，废陵残树隔斜晖。",
            "comment": ""
        },
        {
            "title": "游九锁山·松间",
            "content": "客杖偶逢山鹤引，儒冠幸免野猿嗔。吹来松气清人骨，为洗东华万斛尘。",
            "comment": ""
        },
        {
            "title": "哭德和伯氏六首",
            "content": "溪冷浣花宗武哭，池荒梦草惠连愁。行人犹说春风夜，灯影书声共水楼。",
            "comment": ""
        },
        {
            "title": "溪行",
            "content": "风高余暑尽，独策兴悠然。野色延幽步，秋声入暮年。日斜禽影乱，水薄树根悬。回首故人远，城笳吹夕烟。",
            "comment": ""
        },
        {
            "title": "孤山",
            "content": "回首咸平梦，清风自满湖。乾坤一士隐，身世此山孤。鹤去空秋影，梅开尚旧株。耳孙今白发，持酒酹寒芜。",
            "comment": ""
        },
        {
            "title": "妾薄命六首",
            "content": "国难义当驰，送君远行役。黎明别江郊，更上北山脊。江云妾眼迷，江风妾衣坼。魂去形独留，兀然化为石。化石君徜知，勿复念衾席。愿持如石心，为国作坚壁。",
            "comment": ""
        },
        {
            "title": "萱草",
            "content": "近种鹿葱碧，初抽鹄觜黄。千年入风雅，一草寄纲常。澹日空阶影，余春宫佩香。此时忧正切，对尔可能忘。",
            "comment": ""
        },
        {
            "title": "拜岳王墓",
            "content": "寥落一杯在，英雄万古冤。孤忠悬白日，遗恨寄中原。树老残霞澹，尘深断碣昏。东南天半壁，往事泣寒猿。",
            "comment": ""
        },
        {
            "title": "哭郭同舍",
            "content": "寂寞青灯旧，流离白发新。病犹依故国，死乃见全人。残墨家无子，高风墓有邻。斯文堪一哭，落日冷湖滨。",
            "comment": ""
        },
        {
            "title": "宿七里滩",
            "content": "寥落空江上，买鱼开酒尊。乱山含雪意，孤艇寄枫根。滩近不成梦，鸿飞欲断魂。偶呼英帽语，一犬吠前村。",
            "comment": ""
        },
        {
            "title": "禹庙",
            "content": "万国曾朝会，群山尚郁盘。严祠镇玄璧，故代守黄冠。窆入云根古、梁归雨气寒。年年送春事，来指藓碑看。",
            "comment": ""
        },
        {
            "title": "秋日言怀次韵",
            "content": "禹穴风烟老尚游，青门回首已瓜畴。海槎片影星河曙，城角一声天地秋。临水忽余火鬓落，看云还悟此生浮。杖藜拟访神仙宅，中有长眉不挂愁。",
            "comment": ""
        },
        {
            "title": "别方槐庭山人二首",
            "content": "半生书剑孤心老，万里山川两眼醒。空向西陵问佳气，舜田禹穴草青青。",
            "comment": ""
        },
        {
            "title": "冬青花",
            "content": "冬青花，花时一日肠九折。隔江风雨晴影空，五月深山护微雪。石根云气龙所藏，寻常蝼蚁不敢穴。移来此种非人间，曾识万年觞底月。蜀魂飞绕百鸟臣，夜半一声山竹裂。",
            "comment": ""
        },
        {
            "title": "春暮",
            "content": "乾坤万事上眉端，寂历东风独倚阑。白发余春能几醉，绿阴细雨不多寒。香飘苔迳花谁惜，影落沙泉鹤自看。碧眼野僧知我意，素琴携就竹西弹。",
            "comment": ""
        },
        {
            "title": "秋日榴花",
            "content": "彼美石氏姝，相逢绿阴早。借问此何时，清霜下百草。舞裙冷猩红，自作背时好。谁家返魂香，招以华素颢。水霞晚犹鲜，山日寒更杲。燕逝蝉无声，园林迹如扫。饰明以惊昏，岂昧出处道。飘零余寸丹，耿耿岁华老。",
            "comment": ""
        },
        {
            "title": "王德辅邀饮新醅予与陈用宾老辄先醉座上分韵",
            "content": "朔风号枯林，吹寒入肌髓。江湖客影孤，况复怀万里。白战不持铁，何以破愁垒。惟有无功乡，岁墓足可恃。良朋邀我游，瓦盘列山卉。轧轧鸣珠泉，滟滟浮翠蚁。初疑变气候，渐觉忘我尔。一觞复一觞，颓然两衰齿。桓桓诸少年，互爵方未已。虽醉不敢哗，谐谈亦书史。所以柴桑翁，浊醪有妙理。我渴梦西冷，攀条嚼冰蕊。醒来步虚廊，天空月在水。",
            "comment": "【注释】【原题】：王德辅邀饮新醅予与陈用宾老辄先醉座上分韵得水字"
        },
        {
            "title": "杂咏十首酬汪镇卿",
            "content": "汉日落西崦，孤彗明中州。玄德负英猛，欲挽无万牛。龙凤一已逝。期人复安求。区区守江左，老此以菟裘。大义固不识，卑哉孙仲谋。",
            "comment": ""
        },
        {
            "title": "雪后",
            "content": "开帘残酒醒，雪意尚垂垂。夜色沈奎久，春容变柳迟。寒塘鸥自聚，荒岁鹤同饥。便欲诛茅隐，何山有紫芝。",
            "comment": ""
        },
        {
            "title": "游九锁山·龙洞",
            "content": "云湿林腥隐右扉，不知何代有龙归。却疑此洞地无底，下挟沧溟作雨飞。",
            "comment": ""
        },
        {
            "title": "鹿城晚眺",
            "content": "古城仙鹿远，百感赴斜曛。海气千年聚，山形九斗分。神鸦饥吸藓，宰木蠹藏云。何处鸣钲发，春屯又易军。",
            "comment": ""
        },
        {
            "title": "王修竹监簿名楼曰与造物游命予赋",
            "content": "秦望诸峰入几看，仙居缥缈五云端。天高地迥三千界，月白风清十二阑。碧海气清珠佩湿，明河影落玉箫寒。超然身在鸿蒙上，何必蓬莱跨紫鸾。",
            "comment": ""
        },
        {
            "title": "新春",
            "content": "衰颜凭酒润，故国得春新。兵革儿童长，风霜天地仁。草心悬落日，柳眼看行人。扰扰红尘者，知谁效角巾。",
            "comment": ""
        },
        {
            "title": "闻蝉二首",
            "content": "翼绡微动自宫商，几曳残声送夕阳。唤得槐柯芳梦觉，薰风一曲换西凉。",
            "comment": ""
        },
        {
            "title": "杂咏十首酬汪镇卿",
            "content": "垂垂大夏颠，一木枝无力。精卫悲沧溟，铜驼化荆棘。英风傲几砧，滨死犹铁脊。血染沙场秋，寒日亦为碧。",
            "comment": ""
        },
        {
            "title": "过殿山湖",
            "content": "泖口乘寒浪，湖心散积愁。菰蒲疑海接，凫雁与天浮。泽国无三伏，风颿又一州。平生谩为客，奇绝在兹游。",
            "comment": ""
        },
        {
            "title": "宿台州城外",
            "content": "荒驿丹丘路，秋高酒易醒。霜增孤月白，江截乱峰青。旅雁如曾识，哀猿不可听。到家追此夕，三十五邮亭。",
            "comment": ""
        },
        {
            "title": "故宫",
            "content": "惊风吹雨过，历历大槐踪。王气销南渡，僧坊聚北宗。烟深凝碧树，草没景阳钟，愁见花甎月，荒秋咽乱蛩。",
            "comment": ""
        },
        {
            "title": "留寄沈介石高士",
            "content": "名山隔风雨，几度梦空驰。谷口重来路，云根旧别时。玄门尊老宿，白发长婴儿。欲问还丹事，林深鹤已知。",
            "comment": ""
        },
        {
            "title": "妾薄命六首",
            "content": "绣鸳不胜春，飘若凌波仙。荣华一回首，荆棘森我前。君恩花上露，妾心井中泉。井泉誓不波，下照青青天。",
            "comment": ""
        },
        {
            "title": "梦回",
            "content": "梦回荒馆月笼秋，何处砧声唤客愁。深夜无风莲叶响，水寒更有未眠鸥。",
            "comment": ""
        },
        {
            "title": "酬谢皋父见寄",
            "content": "人山采芝薇，豺虎据我丘。入海寻蓬莱。鲸鲵掀我舟。山海两有碍，独立凝远愁。美人渺天西，瑶音寄青羽。自言招客星，寒川钓烟雨。风雅一手提，学子屦满户。行行古台上，仰天哭所思。余哀散林木，此意谁能知。夜梦绕勾越，落日冬青枝。",
            "comment": ""
        },
        {
            "title": "送葛居士住栖碧庵",
            "content": "越山巉巉越台孤，井以双鲤曾走吴。满坡丛竹遗旧箭，回首霸业空烟芜。诗人访古凌绝壁，危栖竟欲老深碧。声摇孤枕海涛壮，影伴瘦筇山月白。了然道者亦离尘，一龛松下分秋云。祗今虎豹满平陆，练骨谁与笺青旻。琴心剑气角寂寞，醉墨淋漓风雨落。九十九峰归梦寒，玉笙泠泠跨飞鹤。",
            "comment": ""
        },
        {
            "title": "酬合沙徐君寅",
            "content": "归鹤悠悠度海迟，间来野寺看僧棋，乡心荔子薰风国。客路槐花细雨时。天地一身愁自语，江湖诸老澹相知。乌丝醉后淋漓墨。片月娟娟照砚池。",
            "comment": ""
        },
        {
            "title": "挽浙西提举李公",
            "content": "文献凋零半垄云，荆花旧宅冷溪滨。欲知礼乐千年事，曾寄行藏八袠身。旌节自天惊隔世，衣冠入地见全人。鹄袍犹忆谈经处，风雨宫槐暗落薪。",
            "comment": ""
        },
        {
            "title": "闻蝉二首",
            "content": "近交纸薄云翻手，旧梦冠空雪满颠。却忆画船曾听处，夕阳高柳断桥边。",
            "comment": ""
        },
        {
            "title": "昌原怀古",
            "content": "牛头一星化为石，千仞棱层垂铁脊。隆隆隐隐佳气藏，列峰环拱效圭璧。玉棺何代埋云根，三朝万乘子复孙。典册辉煌照九土，岁时园庙严骏奔。轮支自古几翻覆，山灵不守松柏秃。离离荒草鬼火青，麦饭无人洒林麓。我来吊古欲雪天，梵宫金碧栖寒烟。残僧相对语寂寞，苔梅隔岭春年年。",
            "comment": ""
        },
        {
            "title": "过陶岭有钱王井又三里有钱王石庵",
            "content": "沙井泉初试，石庵苔已荒。不知更宋代，犹自说钱王。古冢木根怪，春山云气香。诗成无纸笔，驻马语残阳。",
            "comment": ""
        },
        {
            "title": "闻家则堂大参归自北寄呈",
            "content": "滨死孤臣雪满颠，冰毡齿尽偶生全。衣冠万里风尘老，名节千年日月悬。清泪秋荒辽海鹤，古魂春冷蜀山鹃。归来亲旧惊相问，禾黍离离夕照边。",
            "comment": ""
        },
        {
            "title": "寄周计院",
            "content": "海桑变纷纷，秀色见孤屿。山林华发尊，党遂深衣古。独余钧天梦，翛然在岩户。翳翳桂魄秋，沈沈槐梦雨。江涛岂不深，修鳞挂纲罟。不知义井船，秋风系何许。",
            "comment": ""
        },
        {
            "title": "杨妃菊",
            "content": "昭阳旧恨逐风飘，岁晚山中霜露饶。彭泽归来空自老，中原舞破为谁娇。返魂碧海熏初炷，宿酒沈香晕不消。亦是前身曾捧砚，品题因得入诗瓢。",
            "comment": ""
        },
        {
            "title": "次韵谢诸公见寿",
            "content": "千载东篱有晋香，客床风雨梦浔阳。白头湖海孤心在，青眼诗书旧味长。哭兀已知欢此夏，温柔何必老为邻。殷勤还祝南山寿，岁岁梅花岁岁觞。",
            "comment": ""
        },
        {
            "title": "秦望山",
            "content": "镌石奇功席卷来，眼中沧海一琼杯。神山只有灵鳌背，徐福楼船不见回。",
            "comment": ""
        },
        {
            "title": "舟中书事",
            "content": "村酒沽来浊可斟，扁舟过雨系枫林。午春吹稻海田熟，秋蔓引瓜茅屋深。天地暗尘归客鬓，江湖斜日动乡心。衰年自笑为形役，空羡间鸥卧水阴。",
            "comment": ""
        },
        {
            "title": "许郢州故宅",
            "content": "读君丁卯集，想此建桥时。荒草一区宅，清风七字诗。吴云含静熊，郢树寄余悲。落日空怀古，长歌知不知。",
            "comment": ""
        },
        {
            "title": "答郑即翁",
            "content": "初阳蒙雾出林迟，贫病虽兼气不衰。老爱归田追靖节，狂思入海访安期。春风门巷杨花后，旧国山河杜宇时。一种闲愁无着处，酒醒重读寄来诗。",
            "comment": ""
        },
        {
            "title": "仙坛寺西林",
            "content": "古坛仙鹤杳，野鹿自成群。松气浮清晓，经声出白云。石穿僧屋过，水到寺门分。人世无穷事，山中了不闻。",
            "comment": ""
        },
        {
            "title": "长至日",
            "content": "观物间中得化机，相随野鹤立多时。遗编蠹老芸空辟，旧念灰寒管不吹。夜气清明非药鼎，春风消息在梅枝。三杯美酒微微醉，细和尧夫击壤诗。",
            "comment": ""
        },
        {
            "title": "赠天目吴君实",
            "content": "诗兴翩翩度雪溪，岩云犹护旧留题。梦回残月苍梧晓，家在春风秀麦西。萱草堂深衣屡寄，桃花观冷酒重携。故山石镜无人问，空与寒猿照影啼。",
            "comment": ""
        },
        {
            "title": "故衣",
            "content": "箧中出故衣，络纬声四壁。昔年慈母线，一一手所历，眷眷游子心，恻恻虚堂夕。逝水不返流，孤云杳无迹。空令揽衣人，一线泪一滴。衣弊奈有时，母恩无穷期。终邻寸草心，何以报春晖。朝寒纵砭骨，念此不忍披。且复返所藏，永寄霜露思。",
            "comment": ""
        },
        {
            "title": "荷花",
            "content": "净根元不竞芳菲，万柄亭亭出碧漪。乘露醉肌浑欲洗，无风清气自相吹。制裳香冷微云护，倾盖盟深独月知，却笑满城纷绣谷，帘溪此意更同谁。",
            "comment": ""
        },
        {
            "title": "赋双松堂呈薛监簿",
            "content": "宿觉山中有双松，一朝劫炉鳞鬣空。端明堂前有双松，至今古色摩苍穹。此物受命本千岁，扶持若有神始终。天留贞质表文献，厖言幻学宁女容。昔贤种松如种德，柯叶余事根本丰。百年封植雨露饱，厥声大肆鸣笙镛。掀髯相视雪贸贸，拥盖对立云童童。不知天地有黄落，玄冥失柄春无功。闻孙峨冠立松下，典刑如侍乾淳翁。昂藏见谓廊庙具，夭矫亦有山林风。棱棱铁面不可犯，麾去秦爵如飞蓬。采衣奉酒列清影，森森头角皆虬龙。",
            "comment": ""
        },
        {
            "title": "陶山十咏和邓牧心·右若耶溪",
            "content": "晴峰无数蘸清流，窈窕寒生六月秋。百练不须欧冶剑，沼吴人在采莲舟。",
            "comment": ""
        },
        {
            "title": "寄怀",
            "content": "图上追三笑，诗中寄七哀。孤栖非绝物，多难亦成才。岁俭米生竹，春寒衣上苔。不知辽海客，化鹤几时回。",
            "comment": ""
        },
        {
            "title": "道中",
            "content": "程入江乡宿，新炊饭带沙。乱山愁外笛，孤驿梦中家。野水平菰叶，春风足楝花。西来三两客，闲说旧京华。",
            "comment": ""
        },
        {
            "title": "元日即事",
            "content": "宿雾深城海日迟，十年冉冉镜中丝。江湖旧梦衣冠在，天地春风鼓角知。杜曲桑麻归已晚，尚平婚嫁毕何时。野人问我行藏事，自向庭前采柏枝。",
            "comment": ""
        },
        {
            "title": "冬青花",
            "content": "隔江风雨清影空，五月深山护微雪。石根云气龙所藏，寻常蝼蚁不敢穴。移来此种非人间，曾识万年觞底月。",
            "comment": ""
        },
        {
            "title": "句",
            "content": "君不记，犬之年，羊之月，辟历一声天地裂。",
            "comment": ""
        },
        {
            "title": "读文山集",
            "content": "黑风夜撼天柱折，万里飞尘九溟竭。谁欲扶之两腕绝，英泪浪浪满襟血。龙庭戈鋋烂如雪，孤臣生死早已决。纲常万古悬日月，百年身世轻一发。苦寒尚握苏武节，垂尽犹存杲卿舌。膝不可下头可截，白日不照吾忠切。哀鸿上诉天欲裂，一编千载虹光发。书生倚剑歌激烈，万壑松声助幽咽。世间泪洒儿女别，大丈夫心一寸铁。",
            "comment": ""
        },
        {
            "title": "游九锁山·神仙隐迹",
            "content": "仙子浑无涉世劳。屐痕一尺寄孤高。几人失脚风波裹，可是云根立得牢。",
            "comment": ""
        },
        {
            "title": "新昌道上",
            "content": "江湖犹是客，岁月已成翁。仙路重云外，人家落木中。山痕经烧黑，土脉入泉红。又得春风信，孤花照驿东。",
            "comment": ""
        },
        {
            "title": "答陈植父",
            "content": "衡门愁绝坐诗穷，瘦策荒途况此翁。流水年华孤月在，黄花心事几人向。乡书杳杳迎江雁，客枕萧萧避井桐。昨夜莼鲈应入梦，扁舟归去及秋风。",
            "comment": ""
        },
        {
            "title": "答山中侃上人",
            "content": "竹房分半席，流水白云间。丹灶余千载，青鞋第几山。有时多解悟，无发得高间。因笑尘中客，重逢改旧颜。",
            "comment": ""
        },
        {
            "title": "石门洞",
            "content": "临溪双石如层城，中有洞天门不扃。杖藜穿莎入微迳，古藤络树春冥冥。渴猿引子下饮涧，山瓢我亦分清泠。一重一掩翳复郎，朱门金榜开殊庭。众峰环拱受约束，何年神造驱五丁。缥缈楼台钟磬寂，薜荔纷披窗户青。黄冠羽服者谁子，琼台坐阅南华经。客来揖坐松下石，呼茶味沦枸杞灵。笑遣青衣导予步，峰回路转银河倾。初看绝壁走云雾。倏听万壑驱风霆。不知何代擘青峡，明珠万斛皆龙腥。",
            "comment": ""
        },
        {
            "title": "飞来峰",
            "content": "何年移竺国，秀色发棱层。清极不知夏，虚中欲悟僧。树幽岚气重，泉落乳花凝。犹忆烹茶处，间来话葛藤。",
            "comment": ""
        },
        {
            "title": "与邵德芳同舍三首",
            "content": "年少同游古辟雍，文光万太扫秋虹。不须旧事谈如梦，灯下相看亦梦中。",
            "comment": ""
        },
        {
            "title": "次韵山中见寄",
            "content": "物外高栖岂好奇，爱凉坐到雨来时。四愁岁月空平子，三乐乾坤自启期。晋代诸贤曲水会，镐京遗泽变风诗。世交翻覆如云雨，野鹤孤心老竹知。",
            "comment": ""
        },
        {
            "title": "简卫山齐",
            "content": "虎林一倾盖，草窗雪初残。酒酣夜剪烛，妙语铿琅玕。回首隔吴越，清风渺难攀。焉知白首余，远访沧波间。大鹏九万里，神骏十二闲。天风非不高，乃乐烟水宽。乾坤寄一齐，江湖浮九山。何当蹑飞佩，跨鹤青云端。",
            "comment": ""
        },
        {
            "title": "越中送徐君寅归闽",
            "content": "此地同为客，当秋独送君。斜阳留薄醉，远道惜轻分。老泪遗陵木，乡山出海云。天南有回雁，音信倘相闻。",
            "comment": ""
        },
        {
            "title": "飞云渡",
            "content": "人烟荒县少，澹澹隔秋阴。帆影分南北，潮声变古今。断峰僧塔远，初日海门深。小立芦风起，乘槎动客心。",
            "comment": ""
        },
        {
            "title": "昆岩",
            "content": "神斧何年凿，南山片石盘。玉藏仙笥古，翠落县门寒。老木天边瘦，归云雨外残。市尘吹不到，朝夕静相看。",
            "comment": ""
        },
        {
            "title": "寄呈方蛟峰尚书",
            "content": "野鹤松根认履声，梦中钧乐尚泠泠。南山老翠几千尺，北斗寒芒第一星。泉石好春归健笔，乾坤正气寄遗经。神功未展潜蛟在，还卷风雷付六丁。",
            "comment": ""
        },
        {
            "title": "江心寺",
            "content": "佛借龙宫五百年，平分城树与村烟。丛林忽涌中流地，双塔曾擎半壁天。石色带云笼客袖，磬声和月落渔船。袈袍不限侵门水，十载何人坐象筵。",
            "comment": ""
        },
        {
            "title": "送友人孔济之之金华",
            "content": "余子纷纷气可吞，青霄万里合孤骞。藻芹池冷三年客，丝竹堂高几世孙。前辈修名似山斗，斯文清气在乾坤。故人要路如相问，为说苍苔独闭门。",
            "comment": ""
        },
        {
            "title": "寄四明陈楙阳",
            "content": "高人谢世纷，诛茅在绝壁。十年不下山，旧路掩深棘。出门复踟蹰，触步有崩石。下临千仞渊，毒鳞正纷籍。腥风鼓洪涛，石齿鸣咋咋。失势倘一落，万绠那可及。不如息我躯。猿鹤与朝夕。",
            "comment": ""
        },
        {
            "title": "陶山十咏和邓牧心·舜田",
            "content": "闻说东夷有圣人，历山何处此耕云。露苗犹洒当年泣，寂寞春风鸟自耘。",
            "comment": ""
        },
        {
            "title": "杂咏十首酬汪镇卿",
            "content": "踆乌不傍飞，斂景下蒙谷。征途险在前，而况车折轴。夸父追羲和，欲挽丹砂毂。意远力不任，化作邓林木。漫漫夜何如，长歌饭觳觫。",
            "comment": ""
        },
        {
            "title": "陶山十咏和邓牧心·葛仙翁石床",
            "content": "钧天梦破珊瑚枕，岩壑春供悲翠屏。一卷典庭云半席，夜深读与岭猿听。",
            "comment": ""
        },
        {
            "title": "山窗新糊有故朝封事稿阅之有感",
            "content": "偶伴孤云宿岭东，四山欲雪地炉红。何人一纸防秋疏，却与山窗障北风。",
            "comment": ""
        },
        {
            "title": "宝林寺鳗井",
            "content": "云根藏海眼，灵物此中蟠。吐沫晴岩雨，飞阴夏木寒。何年化龙去，半日待潮看。消长从谁问，微吟倚石阑。",
            "comment": ""
        },
        {
            "title": "李两山侍郎仲氏儒而医解后会稽索诗识别",
            "content": "我怀两山翁，夙抱经济略。曾驱部使车，所至问民瘼。昆阳斗大州，渔吏久竭泽。三尺行风霆，四知厉冰蘖。公余接寒士，捉膝谈礼乐。以我独闭门，前茅访林壑。当途尽挟贵，以道可敦薄。浮云於我如，霖雨用汝作。如何岁龙蛇，斯人竟冥漠。平生诗万篇，耿耿志谁托。颇闻仲氏贤，风骨似其伯。尔来一披雾，月梁慰离索。纷纷鸡鹜中，夭矫见孤鹤。阳秋皮裹鉴，玉素指下脉。犹有刀圭功，可敌廓庙爵。四百有四病，如禽应弦落。",
            "comment": ""
        },
        {
            "title": "赋梅一花得使字",
            "content": "玄冥雨霜叶槁地，谁为乾坤挽仁气。苔枝老丑春力微，绡出蛟宫剪初试。芳信不消三两点，已压春风二十四。百花头上头更高，空谷天寒弄幽致。太素忽开浑沌苞，阳奇首泄河图祠。山林骨格知无双，冰雪精神真寡二。道人纸帐卧江月，却爱独清同此意。浅波照影自相耦，忆何孤山作春事。斜阳冻蝶愁未知，海上先锋青鸟使。",
            "comment": ""
        },
        {
            "title": "云门即事",
            "content": "最爱林中过客稀，坐分片石澹忘归。僧闲时与云来往，鹤老不知城是非。潇洒山光秋入画，清寒花气晓侵衣。一溪截断红尘景，西有任公旧钓矶。",
            "comment": ""
        },
        {
            "title": "渔笛",
            "content": "楚竹声何远，苍茫想钓舟。横当半逢月，吹破一江秋。落叶纷前浦，惊鸣过别洲。曲终枕蓑卧，无梦到凉州。",
            "comment": ""
        },
        {
            "title": "舟次吴门",
            "content": "怀古心犹壮，临流影自孤。湖烟迷檇李，城木出姑苏。草暗春惊鹿，菰香秋试鲈。青楼旧时月，无复听吴歈。",
            "comment": ""
        },
        {
            "title": "僧门",
            "content": "一间每笑不如僧，及到僧门间未能。昨夜褐袍风雨裹，隔溪犬吠入林灯。",
            "comment": ""
        },
        {
            "title": "游九锁山·翠蛟亭",
            "content": "百雷斗我前，八溟覆我后，谁哉擘巨崖，纵此翠蛟走。又疑蜀川下，万骑赴峡口。凭阑神为摇，清寒逼两肘。久乃与之忘，一洗耳目垢。骨冷春木臞，魂惊夜猿吼。神仙亦爱奇，临流并琼玖。乘鲤琴高风，捉月太白手。跳入水晶宫，身世亦何有。缅怀玉扃翁，不受荒幻诱。尔来谒空祠，采苹奠玄酒。百年等一沤，道先天地寿。逝者固如斯，川上叹鲁叟。",
            "comment": ""
        },
        {
            "title": "半云庵",
            "content": "天地等蘧庐，结庐复何事。一间亦寄耳，况乃寄所寄，我身正似云，於此适相值。买邻不用钱，平分有余地。岂不爱专壑，孤立圣所惧。平生志八荒，泽物乃吾素。我行云不随，云行我复住。出处两何心，得非以时故。造物无全功，苍生竟谁吁。石床坐忘言，各分一半愧。",
            "comment": ""
        },
        {
            "title": "连云楼",
            "content": "我心适无事，看云起南山。层檐接空影，而不碍往还。昔年凡鳞化，乘此青冥间。肤寸未膏物，黄埃满人寰。刚风忽吹断，小寄白石间。岂不自怡悦，良田变茅菅。何当鞭丰隆，上扣虎豹关。",
            "comment": ""
        },
        {
            "title": "雨土",
            "content": "丰凶不可问，疑入瘴乡春。高汉枯无润，刚风吹作尘。园林霜后色，樵牧雾中身。四望荒荒白，谁为洗日人。",
            "comment": ""
        },
        {
            "title": "归白石故庐",
            "content": "四邻井灶出荒墟，独鹤归来认旧庐。一迳苍苔供瘦策，半簪华发伴残书。斜阳苍陌语初燕，新水池塘生细鱼。小立春风邻寂寞，忽吹花片入襟裾。",
            "comment": ""
        },
        {
            "title": "郑氏西庄",
            "content": "不踏红尘道，结庐依水乡。远峰开宿雨，高树表初阳。犊卧野门寂，雁飞秋稻香。午桥花竹地，回首已凄凉。",
            "comment": ""
        },
        {
            "title": "舟次吴兴二首",
            "content": "钓舟远隔菰蒲雨，酒幔轻飘菡萏风。彷佛层城鳌背上，万家帘幕水晶宫。",
            "comment": ""
        },
        {
            "title": "翁氏仁寿堂次韵",
            "content": "黄叶青苔书掩关，无端两鬓为诗斑。胸吞云梦不知岸，堂在崆峒岂有山。卷道暮年荆璞在，传家遗墨浦珠还。王良去后盐车厄，老骥空怀十二闲。",
            "comment": ""
        },
        {
            "title": "侍应平坡侍郎郊行口占二首",
            "content": "春霖卷流芳，霁旭浮远野。白首贞元人，相期古松下。",
            "comment": ""
        },
        {
            "title": "项羽里",
            "content": "英雄盖世竟何为，故里凄凉越水涯。百二势倾争逐鹿，八千兵散独乘骓。计疏白璧孤臣去，泪落乌江后骑追。遗庙荒林人酹酒，至今春草舞虞姬。",
            "comment": ""
        },
        {
            "title": "馆娃宫",
            "content": "苧罗山女入宫新，四壁黄金一笑春。步辇醉归香迳月，隔江还有卧薪人。",
            "comment": ""
        },
        {
            "title": "天台隐者",
            "content": "俗驾不曾到，瘦筇时复携。肺肝清涧饮，鬓发老岩栖。野巷犹鸡犬，春城自鼓鞞。未应人世外，别有武陵溪。",
            "comment": ""
        },
        {
            "title": "灯市感旧",
            "content": "旧梦仙山驾海鳌，飞梅如剪柳如缫。千门疑是繁星落，九陌不知明月高。零乱遗钿空宿草，升平叠鼓散春涛。寒灯寥落残书在，独抱荒愁寄浊醪。",
            "comment": ""
        },
        {
            "title": "宋武帝居今为寿丘寺",
            "content": "青衣梦破满林烟。一掷乾坤亦偶然。僧屋翠微看月上，江上犹似永初年。",
            "comment": ""
        },
        {
            "title": "归自越避寇海滨寒食不得祭扫",
            "content": "持酒无因洒墓松，禽声花色惨东风。去年此日身为客，及到乡山又客中。",
            "comment": ""
        },
        {
            "title": "金山寺",
            "content": "吴楚风烟画裹看，中流树色拥禅关。一星化石江成陆，双塔摩空寺裹山。衲寄云林清海怪，泉移蛟窟照僧间。千年天堑今如掌，寂寞寒潮自往还。",
            "comment": ""
        },
        {
            "title": "中秋山中对月",
            "content": "收拾山河片影圆，举杯笑酌结邻仙。万家弦管谁无月，一壑楼台别有天。丹桂梯寒醒旧梦，玄霜杵熟授长年。此秋此夜无清句，花亦笑人空醉眠。",
            "comment": ""
        },
        {
            "title": "项羽庙",
            "content": "夜半追兵入楚营，鸿门玉碎卯金兴。江东父老犹羞见，地下如何见范增。",
            "comment": ""
        },
        {
            "title": "神山寺访僧",
            "content": "独客无清伴，高僧住别村。空山卓锡影，断石系舟痕。风细松生籁，沙虚竹走根。小亭间坐久，落日啸孤猿。",
            "comment": ""
        },
        {
            "title": "送胡汲古归严陵觐亲",
            "content": "胡君白云心，乡梦搅幽夕。挑灯起我言，相对竟恻恻。问君何时归，心已寄飞翼。我归万山遥，君归一水直。十年湖海间，耕砚苦不穑。居然保章甫，晨省无愧色。高堂椿树苍，萱花在堂北。再拜捧寿卮，晴芳满瑶席。埙篪夜床温，冠盖春巷塞。万古天伦中，真乐非外借。明朝浙东西，片云渺何极。",
            "comment": ""
        },
        {
            "title": "寄陈用宾",
            "content": "水竹翛翛称客居，有时挟筴自观鱼。为儒老入他州籍，怀古幽探异穴书。日暮碧云归已晚，岁寒青桂看如初。文章自古多憎命，狗监无劳诵子虚。",
            "comment": ""
        },
        {
            "title": "答唐玉潜",
            "content": "畎亩孤心老未衰，一篱瘦菊一瓢诗。黄埃赤日谩多事，苍狗白云能几时。山酒柏香春寿母，桉书芸冷夜呼儿。横琴妙在无弦处，何必知音有子期。",
            "comment": ""
        },
        {
            "title": "秋夜",
            "content": "片日相随过竹居，风生荷叶酒醒初。窗扉半掩秋虫急，犹有残灯守故旧。",
            "comment": ""
        },
        {
            "title": "送果上人游五台",
            "content": "万里参师最上关，五台高处雪花寒。出门有碍邻吾老，独枕残书梦杏坛。",
            "comment": ""
        },
        {
            "title": "渔舍观梅",
            "content": "冷云漠漠护篱阴，潇洒苔枝出竹林。影落寒矶和雪钓，香浮老瓦带春斟。几凭水驿传芳信，祗许沙鸥识素心。回首西湖千树远，扁舟寂寞梦中寻。",
            "comment": ""
        },
        {
            "title": "宴德初书楼",
            "content": "楼高不二寻，已作百尺想。中有湖海豪，开襟纳万象。颇延素心人，谈笑落清响。邻花吹午香，檐竹荐秋爽。於中了行藏，此外断俯仰。西楼富薰天，歌钟乐华敞。",
            "comment": ""
        },
        {
            "title": "吴中会故人",
            "content": "一声新雁荻花秋，片月吴松共客舟。却忆去年今夜月，思君独上越山楼。",
            "comment": ""
        },
        {
            "title": "读秦纪",
            "content": "琅玕台上晚云平，虎视眈眈隘八宏。万里不知人半死，三山空觅草长生。兆来鬼璧沙丘近，威动神鞭海石惊。书外有书焚不尽，一编圯上汉功名。",
            "comment": ""
        },
        {
            "title": "次翁秀峰",
            "content": "花柳湖西别此翁，十年鬓雪忽重逢。唐陵愁问永和帖，楚水梦闻长乐钟。黄妳秋灯余旧癖，素侯野服拜新封。世情云雨何时了，千古青青太平峰。",
            "comment": ""
        },
        {
            "title": "练川道中次胡汲古韵",
            "content": "客中还又客，回首忆并州。一枕江湖梦，五更风雨舟。水寒荷叶老，虫响豆花秋。几度看云坐，吾生亦觉浮。",
            "comment": ""
        },
        {
            "title": "游九锁山·过石壁丹泉二亭",
            "content": "华表鹤归处，林深别有天。云阴生石壁，杉影落丹泉。宇宙名山在，神仙古洞悬。归来凡骨换，寂照起三田。",
            "comment": ""
        },
        {
            "title": "丹阳泉",
            "content": "扬子江中{左奭右斗}夜月，慧山亭上漱朝烟。遥看丹气霏微裹，二十泉中第四泉。",
            "comment": ""
        },
        {
            "title": "与邵德芳同舍三首",
            "content": "葵心恋日还终在，橘性逾淮已不同。谁识鲈江持钓手，曾搴月窟一枝红。",
            "comment": ""
        },
        {
            "title": "次曹近山见寄",
            "content": "扣角歌残夜正长，懒将龟夹卜行藏。风烟万里别离梦，草木一溪文字香。仙泣铜盘辞渭水，鹤归华表认辽阳。愁来偶上西楼立，耿耿寒奎色照霜。",
            "comment": ""
        },
        {
            "title": "石翁妪",
            "content": "束艾楚俗愚，铸金秦民怖。何年斲云根，偶立此翁妪。千春衣莓苔，偕老食风露。世人轻结发，覆水或旦暮。乃羽无情缘，永与天壤固。停舟一访古，久欲祛此锢。父老向我言，曾是梁朝墓。衣冠化黄土，古丘亦成路。当年殉金棺。兹物独如故。阅世如过客，兴亡了不悟。时借牛砺角，敲火戏童竖。",
            "comment": ""
        },
        {
            "title": "惠山泉",
            "content": "第二名泉在，深云护石阑。九峰灵气泄，三伏细流寒。远脉松长润，余香茗欲残。荒祠怀陆羽，一掬酹空坛。",
            "comment": ""
        },
        {
            "title": "鹤林寺",
            "content": "流水苍松石迳斜，瓮城城外梵王家。仙林不返云巢鹤，僧钵曾移海国花。剥落苔碑秋卧草，荒凉竹院午敲茶。当时一掷乾坤手，曾向山窗倚暮霞。",
            "comment": ""
        },
        {
            "title": "题长春子自画",
            "content": "辟谷曾吞日月华，春风不老聚三花。玄关一窍通无极，白发余生笑有涯。野鹤相看盟秀竹，洞云何处食灵瓜。披图彷佛榴皮迹，珍重还如东老家。",
            "comment": ""
        },
        {
            "title": "访朱月峰不值",
            "content": "见说携琴去，西风半日程。云留秋渡冷，月过别峰明。落叶惊疏鬓，黄花照澹情。思君不能寐，一雁叫深更。",
            "comment": ""
        },
        {
            "title": "述怀次柴主簿",
            "content": "独闭柴门木石亲，诗筒剥啄不妨频。青灯风雨多离梦，白发江湖少故人。谩读楚骚招太乙，谁听郢曲和阳春。书香剑气俱寥落，虚老乾坤父母身。",
            "comment": ""
        },
        {
            "title": "南山有孤树",
            "content": "南山有孤树，寒乌夜绕之。惊秋啼眇眇，风挠无宁枝。托身未得所，振羽将逝兹。高飞犯霜露，卑飞独茅茨。乾坤岂不容，顾影空自疑。徘徊向残月，欲堕已复支。",
            "comment": ""
        },
        {
            "title": "喜刘邦瑞迁居采芹坊二首",
            "content": "乡心几梦海坛居，半老儒冠计未疏。岸竹色侵春压酒，墙花香度晓翻书。卜邻俎豆三迁后，负郭田畴二顷初。雨过新蔬青可摘，小船篱外卖溪鱼。",
            "comment": ""
        },
        {
            "title": "草花",
            "content": "不入群芳谱，生机屑化工。十年多旷土，一种自春风。蛙吠残阳影，萤明细雨丛。令人怀洛艳，锦幄照帘栊。",
            "comment": ""
        },
        {
            "title": "别王监簿",
            "content": "玄发相逢雪满颠，一番欲别一凄然。离亭落日马嘶渡，旧国西风入唤船。湖海已空弹铗梦，山林犹有著书年。蓬莱不隔青禽们，还折南枝寄老仙。",
            "comment": ""
        },
        {
            "title": "哭德和伯氏六首",
            "content": "草枯霜白泣原鴒，五十三年老弟兄。风雨对床缘未了，荆花重合在来生。",
            "comment": ""
        },
        {
            "title": "妾薄命六首",
            "content": "繁华随逝水，日暮朱楼空。哀哀徐州妾，事主不及终。空房辍膏沐，明妆欲谁容。春风燕子来，秋风燕子去。",
            "comment": ""
        },
        {
            "title": "葛坛即事",
            "content": "半壑松云识稚川，携琴曾此写风泉。日乌月兔神丹古，春蚓秋蛇醉墨鲜。世事荣枯成一笑，人生好丑在千年。下方城郭法如海，输与山中枕石眠。",
            "comment": ""
        },
        {
            "title": "梦中作",
            "content": "珠亡忽震蛟龙睡，轩敝宁忘犬马情。亲拾寒琼出幽草，四山风雨鬼神惊。",
            "comment": "【注释】原题注：元兵破宋，河西僧杨胜吉祥军有功，因得於杭置江淮诸路释教都总统，所以管辖诸路僧人，时号杨总统。尽发越上宋诸帝山陵，取其骨，取其骨，渡浙江筑塔于宋内朝旧址。其余骸骨弃草莽中，人莫敢收。适先生与同舍生郑朴翁等数在越上，痛愤乃不能已，遂相率为采药者至陵上，以草囊拾而收之。又闻理宗颅骨为北军投湖水中，因以钱购渔者求之，幸一网而得，乃盛二函，托言佛经葬于越山，且种冬青树识之。在元时作诗，不敢明言事，但以梦中作为题。下篇冬青花亦此意也。"
        },
        {
            "title": "陪王监簿宴广寒游次韵",
            "content": "银桥颖驾海天长，丹粟离离照翠觞。影浸山河琼殿冷，舞深风露羽衣香。亦知广莫元无野，却笑温柔别有乡。手折一枝惊昨梦，素娥邻老授玄霜。",
            "comment": ""
        },
        {
            "title": "太学同舍徐应穮誓沈井后十年众为营墓立碑私",
            "content": "高名不与魄俱沈，鱼腹孤忠耿至今。翠碣已书身后谥，寒泉犹照死时心。神游旧月山河改，梦断疏槐风雨深。埋骨誓终从武穆，栖霞岭树隔秋阴。",
            "comment": "【注释】【原题】：太学同舍徐应穮誓沈井后十年众为营墓立碑私谥正节先生"
        },
        {
            "title": "多景楼故址",
            "content": "灰飞百尺景愁人，断础残芜但鹿群。对峙金焦两拳石，平分淮浙半江云。乾坤几沸萧公镬，风浪空藏郭氏坟。野衲不知兴废事，梵宫金碧自纷纷。",
            "comment": ""
        },
        {
            "title": "送叶伯几之奉化",
            "content": "亲携琴册出烟萝，海国儒风近若何。笔挟龙渊灵不尽，官邻雪窦冷偏多。诗书千载关经济，师友三年要琢磨。老去喜逢奎运转，送君犹拂旧冠峨。",
            "comment": ""
        },
        {
            "title": "访武伯山居",
            "content": "照书双眼碧，天欲寿斯文。白发前朝士，青山半屋云。迟花春后见，远瀑夜深闻。回看重华梦，荒田自鹿麇。",
            "comment": ""
        },
        {
            "title": "杂咏十首酬汪镇卿",
            "content": "子有忧世心，蒿然见眉睫。崇交拟昔人，西风寄三叠。作诗匪雕锼，要与六义涉。臣甫再拜鹃，高风或可蹑。肯作蟋蟀鸣，悲凉和秋叶。",
            "comment": ""
        },
        {
            "title": "赠会稽尹医师",
            "content": "相逢湖海说医灵，学更参玄世味轻。蓟子他年游碧落，空留药市会稽城。",
            "comment": ""
        },
        {
            "title": "饯盛影则教授",
            "content": "空明仙人朝帝所，跨鹤凌虚堕霜羽。洞中石髓流不乾，圣泉写入君肺腑。潘江陆海一目尽，自提修绠汲千古。碧芹水泠涵夜灯，丹凤山空鸣晓鼓。有时白战风骚场，小巫见之缩双股。饭虽不足仁义腴，墙阴老荠羹春苦。丈夫出处各有道，天地网常要撑拄。俗吏惟知骋刀笔，腐儒亦或拘训诂。云雾窗寒森宝书，广文袖有修月斧。离亭酒短秋帆开，雁荡峰前桂花雨。",
            "comment": ""
        },
        {
            "title": "访二陆故居",
            "content": "风流怀二陆，才名动三吴，期人不可作，千载空烟芜。当时聘俊笔，万象争先驱。有如明月璧，美价倾鸿都。世运有翻覆，韫匵真良图。惜哉去就乖，毁此千金躯。人生皆有死，百年同须臾。独遗文字芳，乃与天壤俱。凄凄昆山寒，冉冉谷水枯。白鹤久已寂，黄犬谁复呼。荒祠挂残阳，扁舟入菰蒲。",
            "comment": ""
        },
        {
            "title": "新晴偶出",
            "content": "琴床茶鼎澹相依，偶为寻僧出笔扉。风动松枝山鹊语，雪消菜甲野虫飞。看花春入桄榔杖，听瀑寒生薜荔衣，古寺无人云漠漠，溪行唤得小船归。",
            "comment": ""
        },
        {
            "title": "答柴主簿二首",
            "content": "相隔云江有梦寻，篇诗寄旧重兼金。册林未遂鹿麋性，风雨空愁葵藿心。老气十年看剑在，秋声一夜入灯深。铜槃消息无人问，寂寞西楼待雁音。",
            "comment": ""
        },
        {
            "title": "礼闱",
            "content": "枫陛将亲策，兰宫此并驰。凡鳞风雨花，澹墨鬼神司。染柳春衣净，看花晓马迟。偶来追昨梦，戍屋草离离。",
            "comment": ""
        },
        {
            "title": "王德玉癀上赋牡丹",
            "content": "露洗檀心迥绝尘，猩袍曾受百花臣。东风唤起清平曲，西洛移来富贵春。金缕杯深如劝客，香霞幄暖欲薰人。年年此地开芳席，看到儿孙色更新。",
            "comment": ""
        },
        {
            "title": "禹穴",
            "content": "古迹微茫久，云深锁薜萝。洞前青壁坼，世外素书多。猿狎垂山木，龙灵起井波。相传通海眼，鱼网得金斜。",
            "comment": ""
        },
        {
            "title": "焦山寺",
            "content": "山裹中流小梵林，宝莲鳌背翠沈沈。半空但觉烟岚合，三面不知风浪深。仙井浴丹开晓日，海门浮玉澹秋阴。洞深瑶草无人采，瘗鹤残碑浸碧浔。",
            "comment": ""
        },
        {
            "title": "立春郊行次唐玉潜",
            "content": "道人清事饭溪蔬，无酒闲愁已破除。五夜雪声梅角底，一春烟景竹筇初。园林芳信醒愁蝶，田野丰年入梦鱼。冰下流泉清老耳，东风先已到郊居。",
            "comment": ""
        },
        {
            "title": "寄怀",
            "content": "风雨知何夕，干戈寄此身。青灯少年梦，白发异乡春。水驿逢花使，丹田守谷神。行窝随处乐，聊自得吾真。",
            "comment": ""
        },
        {
            "title": "独夜",
            "content": "客鬓双蓬老拾遗，一灯明灭酒醒时。百年回首忽成梦，万窃有声皆是诗。残夜月枝乌未稳，故乡水草雁多饥。夹衣初试新霜冷，欲折黄花寄所思。",
            "comment": ""
        },
        {
            "title": "立秋日作",
            "content": "苦热如焚想雪山，清商一夕破愁颜。炎光断雨残虹外，凉意平芜远树间。忙踏槐花犹入梦，老催蒲扇共投闲。城头遥望累累冢，辽海荒寒鹤未还。",
            "comment": ""
        },
        {
            "title": "过风门岭",
            "content": "客来自风门，飕飕撼两袖。溪回众峰新，畈绝一岭又。行行春晶微，怪禽啼白书。流年感花稀，古道表松秀。",
            "comment": ""
        },
        {
            "title": "闻蛩",
            "content": "凄苦难成调，秋风入细弦。草根语深夜，灯下感流年。落叶已满径，征人犹在边。寒衣何日寄，思妇不成眠。",
            "comment": ""
        },
        {
            "title": "怀叶邓二友",
            "content": "中岁修玄学，悬崖结屋危。幻风露路袭，浅户虎狼窥。九锁洞中志，一瓢身后诗。定知明月夜，双鹤影相随。",
            "comment": ""
        },
        {
            "title": "答周以农",
            "content": "一灯细语煮茶香，云影霏霏满石床。万里梦魂形独在，十年诗力鬓俱苍。山空络纬秋青雨，水落蒹葭足夜霜。未会漆园观物意，酒阑犹发次公狂。",
            "comment": ""
        },
        {
            "title": "辟雍",
            "content": "冠带百年梦，昔游今重嗟。璧池春饮马，槐市暝藏鸦。堂鼓晨昏寂，廊碑风雨斜。石经虽不火，岁岁长苔花。",
            "comment": ""
        },
        {
            "title": "酬潘景玉",
            "content": "唤起离愁落木声，抱饥犹自向书耕。江湖有梦追前事，天地无根笑此生。岁晏断鸿羁客影，夜深残火故人情。幸来相就分岑寂，闲对梅花酌翠觥。",
            "comment": ""
        },
        {
            "title": "宝积寺僧舍古梅一树皆荣而顶独枯即席为赋",
            "content": "铁虬偃蹇八尺强，云屋深深吹玉香。开遍枝南与枝北，顶顽不受春风德。悄如枯禅坐瞿昙，霓旌羽葆来毵毵。世情冷暖异荣朽，道眼看来两何有。炎州岭上识袒衣，参横月落皆玄机。老僧与客一笑顷，醉籍莓苔弄疏影。醒来忽忆孤山前，系舟老树飞雪天。翠羽无声江色冻，夜兰秉烛浑疑梦。",
            "comment": ""
        },
        {
            "title": "会严陵邵德芳同舍邀宿玄同齐道旧有作",
            "content": "市槐梦忽醒，乔柯落风雨。何人斧为薪，遗根尚依土。缅怀赤炜初。郁若翠蛟舞。其下有桥门，雍雍冠带聚。万物递衰盛，千载一仰俯。射策君先登，气勇不再鼓。邅回三舍间，我亦跻寸武。云雷膏尚屯，有志良独苦。空山少芝薇，大泽多纲罟。尔来涉长途，征衣拂天姥。遥泛松江舟，薰风采芳杜。故人隐云间，九山青照户。相逢各华颠，旧事不敢吐。悠哉抱玄同，高卧标枝古。",
            "comment": ""
        },
        {
            "title": "哭德和伯氏六首",
            "content": "风尘何处托清魂，家世梅花水月村。旧箧已无封禅稿，独邻渴病似文园。",
            "comment": ""
        },
        {
            "title": "赋冬岭孤松得秀字",
            "content": "灵丹九转无仙授，槁色千林何可救。冻蛟出壑苍髯秀，劲气独与玄冥斗。秦官五辈空遗臭，陶径单传无别胄。天寒落日啼猿狖，如见襄阳古耆旧。花开花谢当春书，蒲柳秋唯恐后。此地不知黄落候，一盖高风撑宇宙。贞心耿耿神明佑，六阴虽朋不敢寇。朔风扬威雪贸贸，君子之伤君子守。明堂一柱难独构，青牛伏龟千岁寿。",
            "comment": ""
        },
        {
            "title": "古松",
            "content": "雷电空山夜，髯蛟起石泉。乔阴无六月，老气欲千年。斸药人能寿，巢枝鸟亦仙。天风灵籁发，彷佛奏虞弦。",
            "comment": ""
        },
        {
            "title": "毗陵太平院壁间画山水熟视之有飞动势殆仙笔",
            "content": "山风不动云四寂，万顷波涛生素壁。三峡夜怒摇星河，九溟书沸卷霹雳。谁将江海一笔吞，华阳入砚玄波翻。灵鳌东转坤轴动，惊浪出没蛟与鼋。毫端分寸千万里，人心之险亦如此。老僧阅世如阅画，面壁凝然悟玄理。嗟余老作汗漫游，寒光飞动六月秋。乃知瞿塘在平陆，安得竹叶吹成舟。",
            "comment": "【注释】【原题】：毗陵太平院壁间画山水熟视之有飞动势殆仙笔也因题"
        },
        {
            "title": "题海上人栖云楼",
            "content": "水村烟景隔晴霏，十二阑干在翠微。一壑暮年间独倚，半檐秋影澹相依。柏炉贝叶香犹润，纸帐梅花梦不飞。会得此中无所住，来来去去总玄机。",
            "comment": ""
        },
        {
            "title": "栝城",
            "content": "寒芒曾动少微星，一水溶溶叠嶂横。落日渔舟吹远笛，断烟戍屋带荒城。沙鸥欲近如招隐，关树无多亦厌兵。却忆莺花亭外路，太平箫鼓沸春声。",
            "comment": ""
        },
        {
            "title": "游九锁山·洞霄宫",
            "content": "洞天有别云，福地无凡土。嘉名此兼擅，灵气适专聚。峰峦互重掩，云雾自吞吐。飘然乘泠风，一瓣谒环宇。住山老黄冠，迎客琪树午。鱼鱼美少年，华裾集齐鼓。往者修练人，飞升接高武。尔来何寂寥，山川亦今古。甲第拟王侯，亿万富仓庾。所以气体移，学道不精苦。吾闻郭许俦，卓庵老林莽。终日对白云，餐松饮石乳。",
            "comment": ""
        },
        {
            "title": "虎丘寺",
            "content": "突兀僧房倚翠微，金精幻虎霸图非。琼田万顷山如涌，铁壁千寻泉自飞。堂在经声通老石，楼开塔影落秋衣。千年幽独嗟谁氏，断刻苔深带夕晖。",
            "comment": ""
        },
        {
            "title": "游九锁山·栖真洞",
            "content": "闻有真人白日升，洞天千古卓崚嶒。顶高绝似撑华盖，穴暝初疑入武陵。秋静石枰空晕藓，寒生泉缝忽悬冰。依依谷口斜阳在，已觉熏风湿杖藤。",
            "comment": ""
        },
        {
            "title": "久雨",
            "content": "闭门荒草合，宿雨掩春华。西海无回日，东风几落花。雾冥猿自啸，荡冷雁犹家。谁是补天手，空怀练石娲。",
            "comment": ""
        },
        {
            "title": "黄耳冢",
            "content": "筠筒音断水云村，吠入空林枸杞根。我亦天涯音信杳，卢令诗在为招魂。",
            "comment": ""
        },
        {
            "title": "哭德和伯氏六首",
            "content": "棣陨双葩泪洒红，百年已短更匆匆。祗今风雪栖栖景，地老天荒一个鸿。",
            "comment": ""
        },
        {
            "title": "元日得家书喜",
            "content": "爆竹声残事事新，独邻临镜尚儒巾。寒窗琴册灯花晓，衰鬓江湖柏酒春。道在老天扶客健，书来稚子识家贫。旧山亦有间风月，归与渔樵作主人。",
            "comment": ""
        },
        {
            "title": "和王德游夜感",
            "content": "小池荷净雨初晴，世念消磨未到僧。衣带长江空北固，觚棱旧月隔西兴。一春空负花前酒，独夜相知竹下灯。自笑老来甘鹢退，少年云路健追鹏。",
            "comment": ""
        },
        {
            "title": "客怀",
            "content": "道出箫台北，青鞋第几山。看云生远思，临水觉衰颜。石室猿空老，花时燕独还。春光已愁寂，况复在兵间。",
            "comment": ""
        },
        {
            "title": "锦屏山",
            "content": "锦障郁嵯峨，秀出城之西。直是神气积，宛若屏障开。苍翠接重壤，上与浮云齐。幽花被晴壁，古树欹层崖。下有张夫子，读书事幽栖。于今几百岁，衣冠世多才。伟哉据名胜，林泉足徘徊。兹晨幸休暇，杖屦同攀跻。和风袭轻裾，好鸟鸣喈喈。勇往遽忘疲，穷深陟崔嵬。极目万里外，顿觉群山低。长啸倚苍松，畅然舒我怀。",
            "comment": ""
        },
        {
            "title": "双桧堂为鲁圣可行可赋",
            "content": "鱼头公子冰雪姿，根柢忠信华文辞。乃翁手植岂无意，贞固已作层霄期。气含芝术体松柏，容成山下神仙宅。清阴冉冉生庭除，绿雾纤纤护琴册。风檐对语如索诗，君家伯仲谐埙篪。养成材器丰且硕，蓄泄云雨蟠蛟螭。黄州谪臣坐诗累，杳杳蛰龙空九地。苍根留取千载芳，何物丑秦盗名字。",
            "comment": ""
        },
        {
            "title": "羞墓",
            "content": "远望车尘汗雨流，自知覆水已难收。为君富贵妾羞死，富贵如君不自羞。",
            "comment": ""
        },
        {
            "title": "柳下渔次韵",
            "content": "瓦瓯一醉万事了，醒来然竹清溪晓。半蓑烟雨披春寒，堤上落红已如扫。荒矶白鸟无离愁，明月清风满幽抱。却邻灞水长亭西，几树柔条不得老。汉槎丙穴今已非，网罟相寻纵鳞少。何如卷钓两忘机，鱼向树根吹絮饱。",
            "comment": ""
        },
        {
            "title": "五月五日寓嘉禾学宫顾东浦载酒相遇二博士偕",
            "content": "嘉禾古三辅，积水何苍茫。旧游梦历历，况此逢端阳。束艾肖人形，倾葵抱天常。萧萧老逢掖，得依夫子墙。鵷湖无五月，宿雨生微凉。客从东浦来，手持紫霞觞。采蒲泛纤玉，沃我书传香。殷勤两博士，杂出肴与浆。书囊谈未了，一醉齐彭殇。酒醒忽不乐，起看北斗芒。岁月感疏鬓，风烟渺殊方。明当理征棹，斜日鲈鱼乡。",
            "comment": "【注释】【原题】：五月五日寓嘉禾学宫顾东浦载酒相遇二博士偕来饮就醉翌日留日留诗为别"
        },
        {
            "title": "剑池",
            "content": "凿开神斧是何年，珠雁金凫锁冷烟。薜荔带云悬古木，辘轳卷月出秋泉。岩前洗剑精疑伏，林下烹茶味亦禅。高倚石阑清啸发，恐惊池底老龙眠。",
            "comment": ""
        },
        {
            "title": "浙中饥甚六月一雨颇慰",
            "content": "雨余灯火坐茅齐，此夕田家有好怀。造物心终扶畎亩，苍生命已堕颠崖。燕山漕粟初航海，浙水移家半人淮。贞观三钱谁复识，拥衣数起望台阶。",
            "comment": ""
        },
        {
            "title": "纳凉",
            "content": "黄卷无端作睡媒，火云万朵郁崔嵬。暑如酷吏何当去，薰自重华知几来。脚踏层冰思远壑，手遮赤日厌飞埃。披襟坐石不能夜，忽听南山起怒雷。",
            "comment": ""
        },
        {
            "title": "寄葛秋岩",
            "content": "吴地繁华半劫灰，故山秋远梦频回。琵琶亭老春风棹，桑落洲寒夜雨杯。岁月悠悠人几换，关河渺渺雁空来。酒酣欲寄登临眼，黄叶斜阳满废台。",
            "comment": ""
        },
        {
            "title": "舜庙",
            "content": "声断薰弦万壑幽，三千年事水空流。衮衣剥落星辰古，野庙凄凉鹿豕秋。孝友风微惟故井，神明胄冷尚荒州。九疑回首孤云远，老泪斑斑楚竹愁。",
            "comment": ""
        },
        {
            "title": "薛德之之江东简熊西玉诸公",
            "content": "乍逢还又别，龙竹葛陂阴。野水流春远，江云入暮深。新知满湖海，遗老在山林。解后如相问，凭君道素心。",
            "comment": ""
        },
        {
            "title": "访僧邻庵次韵",
            "content": "拂石题诗满袖岚，寻僧又过竹溪南。乾坤浩荡酒乡寄，山水苍寒琴意参。老燕未归同是客，孤云无住孰为庵。寂寥午夜松风响，疑是神仙接尘谈。",
            "comment": ""
        },
        {
            "title": "妾薄命六首",
            "content": "陌上桑欲稀，室中蚕正饥。妾心知采桑，安知使君谁。结发为人妇，几年守空帏。妇义不移天，相邀何乃痴。老姑倚门外，不待盈筐归。为妾谢使君，风化关庭闱。",
            "comment": ""
        },
        {
            "title": "杂咏十首酬汪镇卿",
            "content": "老来屏人事，北窗寄高眠。飘飘御风远，银阙开九天。虎豹不见嗔，岂予有仙缘。玉座覆红云，香炉霏紫烟。黄冠立小兆，冉冉导我前。下土蚁虱臣，微衷怀欲宣。兵戈幸休息，饥馑方连绵。洪惟大生德，寔制水旱权。愿言回哀眷，与世苏倒悬。皇灵闵臣请，曰其启丰年。再拜谢阙下，回飚堕林泉。夜雷声殷殷，甘泽朝盈田。沈思喜且惊，魂交非偶然。士抱当世忧，天犹为之邻。况此咎证臻，庸非燮理愆。贞观有房杜，斗米曾三钱。",
            "comment": ""
        },
        {
            "title": "青感",
            "content": "柳花衮雪春冥冥，溪风一夜吹为萍。萍随风去渺流水，人生无根亦如此。故山入梦草芊芊，半窗疏雨寒食天。晓来白发稀可数，多少朱颜化黄土。高原冉冉青烟斜，麦饭洒松能几家。子规叫残金粟暮，茧纸兰亭已飞去。",
            "comment": ""
        },
        {
            "title": "登谢客岩",
            "content": "巀嶭镇九斗，赑屃挟五丁。飞霞适何来，缥缈开殊庭。永怀谢康乐，坐啸山水城。旷代得真契，登临有余情。松风洒六月，使我毛骨清。猿鸟亦仙意，人生胡营营。石麟卧荒麓，问此谁氏茔。野老向我言，其人昔公卿。珠玉照黄坏，送者冠盖倾。华朽变百年，所宝非修名。乃知钟鼎贵，不如芝薇馨。所以世外人，返老还吾婴。倚杖空叹息，洞口云冥冥。",
            "comment": ""
        },
        {
            "title": "蔡琰归汉图",
            "content": "文姬别胡地，一骑轻南驰。伤哉贤王北，一骑挟二儿。二儿抱父啼，问母何所之。傍鞭屡回首，重会知无期。孰云天壤内，野心无人彝。凡物以类偶，湿化犹相随。穹庐况万里，日暮惊沙吹。惜哉辩琴智，不辩华与夷。纵邻形势迫，难掩节义亏。独有思汉心。写入哀弦知。一朝天使至，千金赎蛾眉。雨露洗腥瘢，阳和变愁姿。出关拜汉月，照妾心苦悲。妾心倘未白，何以觐彤墀。狐死尚首丘，越鸟科南枝。如何李都尉，没齿阴山陲。",
            "comment": ""
        },
        {
            "title": "疏懒为四明何君赋",
            "content": "野意云同散，闲门草自新。不知世网密，为谢客车频。风月兼忘我，山林亦恕人。咸阳欢黄犬，荣辱古为邻。",
            "comment": ""
        },
        {
            "title": "次王修竹监簿送羽士过龙瑞宫",
            "content": "龙迎葱佩出珠宫，镱水凉生碧树中。崖裂千寻根到海，剑悬七尺气横空。书间谩写琴三叠，晓发犹余鼓一通。猿鹤无期云自在，人间何更有空同。",
            "comment": ""
        },
        {
            "title": "刘伶墓",
            "content": "碧落当年堕酒星，醉中万事一浮萍。亦知人世无穷事，一醉松根不肯醒。",
            "comment": ""
        },
        {
            "title": "与邵德芳同舍三首",
            "content": "聚散云萍亦偶然，十年曾此系秋船。当时别意芙蓉老，不道相逢又十年。",
            "comment": ""
        },
        {
            "title": "商妇吟",
            "content": "良人沧海上，孤帆渺何之。十年音信隔，安否不得知。长忆相送处，缺月随我归。月缺有圆夜，人去无回期。回期倘终有，白首宁怨迟。寒蛩苦相吊，青灯鉴孤帏。妾身不出帏，妾梦万里驰。",
            "comment": ""
        },
        {
            "title": "游九锁山·凤洞",
            "content": "日澹梧枝洞锁苔，人间矰缴几惊猜。九苞自是冲霄物，曾为箫韶一出来。",
            "comment": ""
        },
        {
            "title": "梦中作",
            "content": "珠凫玉雁又成埃，斑竹临江首重回。犹忆年时寒食祭，天家一骑捧香来。",
            "comment": ""
        },
        {
            "title": "题陆秀夫负帝蹈海图",
            "content": "紫宸黄阁共楼船，海气昏昏日月偏。平地已无行在所，丹心犹数中兴年。生藏鱼腹不见水，死抱龙髯直上天。板荡纯臣有如此，流芳千古更无前。",
            "comment": ""
        },
        {
            "title": "妾薄命六首",
            "content": "盈盈梁家姝，奕奕晋朝使。斛珠不论货，得奋巾栉侍。一笑金谷春，列屋俱斂避。岂知锦步温，已复为愁地。念主惠妾深。缘妾为主累。",
            "comment": ""
        },
        {
            "title": "晓意",
            "content": "僧钟觉曙鸟，纷飞弄林光。宿云渐离石，我起开秋房。南山忽入几，相对各老苍。我老几何年，山曾见鸿荒。流泉送日月，危石支兴亡。问山山无言，啼猿起前冈。",
            "comment": ""
        },
        {
            "title": "问桂",
            "content": "空吟招隐句，林下立多时。秋信在何处，天香开几枝。山河深夜影，水石隔年期。曾是搴英客，清愁欲语谁。",
            "comment": ""
        },
        {
            "title": "陈子植草庐成求予赋",
            "content": "老矣杜陵客，草堂倚江干。故人相幽筑，皇天悯生还。君家付楚炬，结构当时嘻。谓得风雅力，竹木供大官。城边夜归鹤，杳杳发长欢。朱甍昔峨峨，碧草今曼曼。何去荫白茅，容膝有余安。我哀丧乱余，人烟半凋残。风凄狐兔警，露重星斗寒。丈夫坐一室，此念驰九寰，所以草堂人，安得千万间。",
            "comment": ""
        },
        {
            "title": "用韵寄陈振先同舍",
            "content": "心事凄凉寄雁声，石田苔满未妨耕。西风戍角催年换，残夜江楼见日生。煮茗敲冰贫有味，看花隔雾老无情。湖山犹忆笙歌底，笑领春香绿满觥。",
            "comment": ""
        },
        {
            "title": "溪亭",
            "content": "清秋有余思，日暮尚溪亭。高树月初白，微风酒半醒。独行穿落叶，闲坐数流萤。何处渔歌起？孤灯隔远汀。",
            "comment": ""
        },
        {
            "title": "陶山十咏和邓牧心·集仙桥",
            "content": "流来一水截人寰，虹背秋寒十二阑。白鹤飞边人影绝，天风吹佩玉珊珊。",
            "comment": ""
        },
        {
            "title": "陶山十咏和邓牧心·石广",
            "content": "一室元无斧凿痕，闲云四壁守孤猿。空山静阅古今过，不老乾坤是此门。",
            "comment": ""
        },
        {
            "title": "题陆大参秀夫广陵牡丹诗卷后",
            "content": "南海英魂叫不醒，旧题重展墨香凝。当时京洛花无主，犹有春风寄广陵。",
            "comment": ""
        },
        {
            "title": "京口月夕书怀",
            "content": "山风吹酒醒，秋入夜灯凉。万事已华发，百年多异乡。远城江气白，高树月痕苍。忽忆凭楼处，淮天雁叫霜。",
            "comment": ""
        },
        {
            "title": "杂咏十首酬汪镇卿",
            "content": "凤德嗟已衰，宣尼欲浮海。赖有载道经，神功补元宰。删诗挽风变，系易忧世骇。春秋笔削严，西秦书乃采。微义将警周，逆悲大运改。悠悠千古心，后死文乃在。",
            "comment": ""
        },
        {
            "title": "和监簿山中自寿",
            "content": "梅传春信菊延秋，万壑千岩引胜游。明月半船招贺监，清风满袖挹浮丘。意间自得琴书乐，身隐犹怀畎亩忧。但得八荒皆寿域，饭疏饮水亦何求。",
            "comment": ""
        },
        {
            "title": "夜意",
            "content": "澹然无一事，至乐在书床。老石栖云定，疏松过雨香。砧清秋巷迥，灯白夜堂凉。此意无人会，重城醉梦乡。",
            "comment": ""
        },
        {
            "title": "故相贾氏",
            "content": "当年构华居，权焰倾卫霍。地力穷斧斤，天章焕丹雘。花石拟平泉，川途致兹壑。唯闻丞相嗔，肯后于下乐。我来陵谷余，山意已萧索。苍生堕颠崖，国破身孰托。空悲上蔡犬，不返华表鹤。丈夫保勋名，风采照麟阁。胡为一声钲，聚铁铸此错。回首耒草碑，荒烟掩余怍。",
            "comment": ""
        },
        {
            "title": "古松",
            "content": "独占宽闲地，不知摇落天。山林犹古色，风雪自穷年。龟伏灵根寿，禽巢绝顶仙。栋梁非所屑，几见海成田。",
            "comment": ""
        },
        {
            "title": "王监簿南墅新楼落成",
            "content": "玉佩珊珊不可招，眼空尘界等秋毫。山林贞白三层迥，湖海元龙百尺高。自笑行藏关气数，肯将歌舞换风骚。卷帘最爱南山近，坐听松声起碧涛。",
            "comment": ""
        },
        {
            "title": "送果上人游五台",
            "content": "飘飘孤锡度风沙，南北由来本一家。参透五台峰顶雪，却归大庾看梅花。",
            "comment": ""
        },
        {
            "title": "侍应平坡侍郎郊行口占二首",
            "content": "试耕黄犊健，入社白鸥真。柳外呼舟去，水风吹葛巾。",
            "comment": ""
        },
        {
            "title": "枯树",
            "content": "凋悴缘何事，青青忆旧丛。有枝撑夜月，无叶起秋风。暑路行人惜，寒巢宿鸟空。倘留心不死，嘘拂待春工。",
            "comment": ""
        },
        {
            "title": "客意",
            "content": "独夜愁如此，殊乡老奈何。故人经乱少，归梦入秋多。衣敝邻砧动，书沈海雁过。灯前空拂剑，酒薄不成歌。",
            "comment": ""
        },
        {
            "title": "别所亲",
            "content": "人生重离别，况此双鬓蓬。亭柳非故色，昨夜吹霜风。临分复携手，野色犹蒙蒙。愁深转无语，写入潺湲中。一水分两支，来共高高峰。出山暂相失，到海终相逢。",
            "comment": ""
        },
        {
            "title": "五日次韵",
            "content": "客乡吊古重登临，隔水斜阳鸟语深。赐葛尚余唐阙梦，倾葵犹抱楚臣心。蒲边腊酿供华发，楝后春风在绿阴。桃印灵符何必佩，乾坤正气古犹今。",
            "comment": ""
        },
        {
            "title": "孙供奉",
            "content": "绯衣受天恩，日瞻唐殿驾。朱三尔何为，欲使两膝下。",
            "comment": ""
        },
        {
            "title": "喜刘邦瑞迁居采芹坊二首",
            "content": "井乡聚散笑匆匆，岁月无情忽两翁。灯火城南听夜雨，桑麻杜曲忆春风。百花新意皆归燕，万里离愁独寄鸿。重约扁舟寻禹穴，夕阳疏树乱云东。",
            "comment": ""
        },
        {
            "title": "精卫",
            "content": "形微意良苦，前身葬长鲸。天高不可诉，宿愤何时平。欲填东海深，能使西山倾。山倾海乃深，日夜空悲鸣。",
            "comment": ""
        },
        {
            "title": "寄芗林故人",
            "content": "狺狺多楚狗，何处续离骚。草径无尘入，秋峰与节高。",
            "comment": ""
        },
        {
            "title": "妾薄命六首",
            "content": "夫君仕虢州，不幸早岁折。负骸归青齐，道远囊复竭。投栖不见容，落日人烟绝。高议无展禽，辱身顾岂屑。野露杂涕洟，皇天鉴孤孽。肯惜一臂残，涴此全华洁。",
            "comment": ""
        },
        {
            "title": "梦中作",
            "content": "一捧自筑珠丘陵，双匣犹传竺国经。独有春风知此意，年年杜宇泣冬青。",
            "comment": ""
        },
        {
            "title": "避寇海滨",
            "content": "偶动乘桴兴，孤筇立海头。兵尘何处避，春色使人愁。腥浪翻蛟室，痴支结蜃楼。神山空缥缈，水弱不胜舟。",
            "comment": ""
        },
        {
            "title": "寄林编修",
            "content": "大雅凋零尚此翁，醉乡一笑寄无功。衣冠洛社浮云散，弓剑桥山落照空。东鲁有书藏古壁，西湖无树挽春风。巾车莫过青华北，城角吹愁送暮鸿。",
            "comment": ""
        },
        {
            "title": "催梅",
            "content": "参横月落几相思，第一春风向此期。乘兴竹筇霜后路，寄声篱落水边枝。禁中鼓绝花奴老，海上宫深鸟使迟。独抱素心谁是伴，罗浮仙梦隔天涯。",
            "comment": ""
        },
        {
            "title": "寄别诸公",
            "content": "盍簪谭旧梦，持酒送余春。天地绿阴雨，江湖白发人。时平销剑气，客久积衣尘。又出重关北，斜阳独问津。",
            "comment": ""
        },
        {
            "title": "哭德和伯氏六首",
            "content": "伯兮癯似松间鹤，季也孤於云水僧。昨夜梦中闻笑语，觉来秋在影堂灯。",
            "comment": ""
        },
        {
            "title": "秦吉了",
            "content": "尔禽畜於人，性巧作人语。家贫售千金，宁死不离主。",
            "comment": ""
        },
        {
            "title": "方玄英故居",
            "content": "舣舟鸬鹚港，白云满高原。借问玄英居，遗构无复存。精灵几百载，山鬼凭幽昏。独遗文字香，隐隐草树根。转盼东山麓，彷佛见柴门。啼猿助凄恻，亦复销我魂。渔父捉归桡，牛羊下前村。长揖者谁子，未识情已温。云十有六叶，咸通之耳孙。缅思幽人后，风雅天所敦。",
            "comment": ""
        },
        {
            "title": "送喻舜举归寿乃翁七十",
            "content": "闻君有奇气，千岩在胸中。岁晚携甘旨，归以献乃翁。乃翁松柏姿，深村侣樵农。风尘了不识，七十颜如童。举桉各华发，抱孙戏花丛。境闲意易足，食淡神常丰。乃知世纲外，宇宙皆空同。仰山千岁酒，采袖围春风。",
            "comment": ""
        },
        {
            "title": "哭德和伯氏六首",
            "content": "空遗破砚孤心苦，只博生绡两鬓华。小婢灯前泣秋雨，竹房不见夜呼茶。",
            "comment": ""
        },
        {
            "title": "送横舟真士游茅山",
            "content": "海鲵吹腥浪千尺，野渡横舟人不识。春风未暖六经灰。闲抱黄庭煮白石。缘章夜彻九虎关，坐使业海生青莲。蟾蜍窟冷手自探，西湖一鹤梅花仙。四时茫茫行大块，君向何山飞羽佩。双袖携云发天台，孤竹骑龙穷地肺。瓣香持谒三茅君，上清祠笈开琼文。",
            "comment": ""
        },
        {
            "title": "蜀头陀客吴岁久持行精勤有道者也",
            "content": "三峡无归梦，间云澹石床。半生修白社，孤影寄朱方。觉路心如月，高年顶不霜。翻邻来往者，终日为谁忙。",
            "comment": ""
        },
        {
            "title": "杂咏十首酬汪镇卿",
            "content": "沦恶易如坠，进善难如登。危哉方寸地，风雨吹冥冥。尺水增丈波，鳅鳝亦不鲸。海桑空变易，天地终清宁。",
            "comment": ""
        },
        {
            "title": "知宗柑诗用韵颇险予既知之复取所未用之韵续",
            "content": "书阅扬州贡，功观禹化覃。香包分橘柚，秋色动江潭。破暑花凝雪，凌寒叶染蓝。金衣爱日照。珠实碧波涵。未止诸侯计，曾闻四皓谈。颜欢陆续母，业世李衡男。送客愈吟桂，书时坡韵儋。洞庭夸浙右，温郡冠江南。节物清霜重，家山绿蒂含。青黄山篱落，朱绿耀林岚。昔贡千金颗。遥驰万里函。新宜荐寝庙，香可供瞿昙。夔子那能比，罗浮未许参。何人传是陆，端类列非聃。在品宁为四，蒙恩或赐三。乡情寄初熟，旅况忆幽探。嘉拜亲开合，珍藏交洗甔。行将解印绶，归种当田蚕。根向横阳觅，泥寻斥卤担。荒芜耘径草，封植伴溪楠。不用千头富。聊资一饷湛。茅齐辟杜甫，仟井汲苏耽。佳境妙餐蔗，闲庭胜莳苷。雁千古峡荔，奴视四明蚶。欲继花为谱，应同柳驻骖。御偷篱著棘，愁冻灌吴泔。掩映青云叶，光华碧玉篸。酿成浮瓮蚁，蒸辟蠹蟫。护蒂期存乳，留皮欲去痰。恨无亲可遗，忪惨白岩庵。",
            "comment": "【注释】【原题】：知宗柑诗用韵颇险予既知之复取所未用之韵续赋一首三十韵"
        },
        {
            "title": "苏小小墓",
            "content": "歌扇风流忆旧家，一丘落月几啼鸦。芳魂不肯为黄土，犹幻燕支半树花。",
            "comment": ""
        },
        {
            "title": "陶山十咏和邓牧心·任公子钓右",
            "content": "巨犗长竿钓海波，空遗矶石卧荒坡。千年无此垂纶手，多少饥民向浙河。",
            "comment": ""
        },
        {
            "title": "中和节",
            "content": "柳下一瓢酒，湖风散积阴。晴舒生物命，春酌化工心。莺语调寒燠，花妆定浅深。悠然情性会，宇宙入孤吟。",
            "comment": ""
        }
    ]
}