{
    "dynasty": "宋",
    "author": "赵时韶",
    "poems": [
        {
            "title": "枯树",
            "content": "斧斤不死老苍虬，未肯甘心只麽休。尚未阿婆三五态，前时涂抹趁风流。",
            "comment": ""
        },
        {
            "title": "竹夫人",
            "content": "玉骨冰肌夏月凉，更无人妒得专房。醉翁爱作身边伴，只恐西风又隔休。",
            "comment": ""
        },
        {
            "title": "梅债",
            "content": "拟把吟篇倚阁休，见梅时复上心头。家贫寺免抨{朝月换攴}苦，诗债还添一段愁。",
            "comment": ""
        },
        {
            "title": "闲居书怀",
            "content": "檐溜垂筹未收，一年乐事负春游。新添华发羞开镜，贪看青山懒下楼。天地至今多冈象，功名到底总蚍蜉。祗因知得清闲好，事大如山付醉休。",
            "comment": ""
        },
        {
            "title": "古杭道中",
            "content": "离家才是两三程，便觉片衣缀软尘。湖海相逢迂阔好，江山不厌往来频。溪鱼有孕羹偏美，村酒无灰味却真。纡辔小儿莫相笑，柴桑终不负头巾。",
            "comment": ""
        },
        {
            "title": "永阳道中",
            "content": "十年前此地，书剑记曾来。士说红鹰瓜，农夸白芋魁。溪浑鱼放子，林动雉惊媒。评品全人少，山坡独有梅。",
            "comment": ""
        },
        {
            "title": "庚辰春疥西峰壁",
            "content": "山中亦有薇堪采，海上那无节可持。野老不知人事改，相逢犹话旧年时。",
            "comment": ""
        },
        {
            "title": "寻梅",
            "content": "春在溪桥第几家，槎牙老树竹篱遮。再三辨认枝头雪，万一无香恐未花。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "为有清癯骨相寒，月明时候正相关。本来面貌无尘俗，更向冰池自照看。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "山园小梅得疏影横斜水清浅暗香浮动月黄十四",
            "content": "精神淡伫霜犹薄，肤貌参差发未温。试向南枝看春色，夜来缠着两三分。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "山园小梅得疏影横斜水清浅暗香浮动月黄十四",
            "content": "风雨潇潇日又曛，因香认得半溪云。平生不作朦胧事，立待明时折赠君。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "山园小梅得疏影横斜水清浅暗香浮动月黄十四",
            "content": "春在枝头有浅深，疏疏冷冷小溪阴。好风一阵香如洗，明月三更影不沉。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "新雨感应琴斋檐溜忽得双鱼",
            "content": "詹流非沼非池躺，跃出双鱼亦自奇。不是县於庭上落，便因生出斧来去。听琴莫笑音非古，叶梦须知稔可期。谩说佩金佳谶在，陶腰似觉未消伊。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "繁华朽腐休相溷，冷淡幽闲大逼真。断得世间烟火气，前身恐是首阳人。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "闲居感怀和屏山韵",
            "content": "还我山林且买邻，荆榛不碍自由身。梅兄竹弟相依旧，李婢桃奴一任新。湖海到今无剑客，江山如作老诗人。不知尚父缘何事，白首投竿起渭滨。",
            "comment": ""
        },
        {
            "title": "文中子",
            "content": "一脉斯文击大儒，干戈满地独诗书。南风有操无人识，身在汾亭心在虞。",
            "comment": ""
        },
        {
            "title": "梅癖",
            "content": "几度溪桥恋影香，冲风冒雨也思量。尽教人笑成梅癖，死不将诗到涤棠。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "山前抹出连云树，窗外施来带月枝。数点塞鸿相伴好，一声羌笛不须吹。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "夜客",
            "content": "候虫鸣砌冷萧萧，半点残灯瘵寂寥。桐叶軃秋黄不彻，那堪小雨学芭蕉。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "气味风标见似人，群芳合让作先生。尽烧龙脑三千斛，不抵花心一点清。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "落梅",
            "content": "鹿胎点点上轻裘，脑片飘飘入宝篝。更向佳人妆额看，梅花到底也风流。",
            "comment": ""
        },
        {
            "title": "梦梅",
            "content": "梦醒春风笑一场，揽衣推枕起思量。草塘梦句有何好，梦到梅花字字香。",
            "comment": ""
        },
        {
            "title": "余出留远曾先生门墙因侍留耕先生座间出示有",
            "content": "乾坤秀气孕三奇，勋人间有口碑。台近常阴遗法在，楼辉秋萼起人思。后先玉季金昆政，多少丹山碧水诗。世事荡来尚胶轕，赖君一手纷丝。",
            "comment": "【注释】【原题】：余出留远曾先生门墙因侍留耕先生座间出示有怀楼居仓使救荒之诗僭越用韵"
        },
        {
            "title": "梅答",
            "content": "向背稀稠各自宜，荣枯开谢且随时。春风最是无凭据，到底真心不属伊。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "一夜霜风吃紧吹，晓惊飞鸟蹴花枝。谁知窗外纷纷意，正是山阴雪下时。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "日梅",
            "content": "红日移阴上粉墙，烘乾花底夜来霜。不须水月黄昏景，疏影风前午更香。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "小桥飘泊淡生涯，曾送清香入酒杯。疏影不随流水去，夜深和月过溪来。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "不须檀板与金樽",
            "content": "醒来拍手倚雕栏，啜茗哦诗子细看。纵有浅斟低唱者，个别清意不相干。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "寂寞篱边野水涯，三花雨蕊带春来。且图冷淡为生活，不傍门庭闹热开。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "粉蝶如合断魂",
            "content": "一自英台魄化时，生来长是宿营芳菲。伤心只欠含章梦，不得枝头作雪飞。",
            "comment": ""
        },
        {
            "title": "布谷",
            "content": "社前社后雨纷纷，山北山南处处闻。田父不知墙壁字，此声便是劝农文。",
            "comment": ""
        },
        {
            "title": "叹梅",
            "content": "梅花千古长如许，堪叹十年人事非。记得大平楼上醉，一枝和月插头归。",
            "comment": ""
        },
        {
            "title": "扫苔有感",
            "content": "阶前叠叠碧成团，微雨新来洗几番。猛省呼童都扫却，怕人地上作钱看。",
            "comment": ""
        },
        {
            "title": "霜禽欲下先偷眼",
            "content": "翠羽啁嘈农晓风，海仙时遣探险丛。徘徊睥睨知何意，怕干时人挟弹弓。",
            "comment": ""
        },
        {
            "title": "占尽风情向小园",
            "content": "月下相逢当丽人，嫣然体态皎然身。谁知一角闲田地，包括乾坤不尽春。",
            "comment": ""
        },
        {
            "title": "木鱼用韵",
            "content": "香积厨边想像中，俨然摇鬣出吴松。不随红蓼头钓，常逐者梨饭后钟。尘土几年成涸鲋，风波平地欲成龙。若教占作维祥梦。忧国书生亦愿丰。",
            "comment": ""
        },
        {
            "title": "感梅",
            "content": "清清白白天然态，皎皎翘翘玉立身。雪虐霜饕千万变，此花到底是全人。",
            "comment": ""
        },
        {
            "title": "问梅",
            "content": "溪南千树雪纷纷，桥北才开一两分。汝是山林高洁者，如何到此也寒温。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "花下朦胧作桂看，细评香影一般般。唤醒二十年前梦，依旧身游在广寒。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "折梅",
            "content": "行到颓墙与断桥，试和明月拗枝头。江南多少闲儿女，带着梅花便带愁。",
            "comment": ""
        },
        {
            "title": "恋梅",
            "content": "月下敲推到夜深，情知未称惜花心。玉儿已死云英嫁，谁唱梅词伴我吟。",
            "comment": ""
        },
        {
            "title": "雁和彦山韵",
            "content": "叫月声声到枕儿，稻粱虽饱岂能肥。夜深且傍潇湘宿，明日晴空万里飞。",
            "comment": ""
        },
        {
            "title": "贽管竹楼",
            "content": "天生贤佐福闽州，衮舄荧煌尚墨头。司马公留民可活，管夷吾在世何优。东南人物几华屋，今古乾坤一竹楼。三万卷书三尺剑，男儿事业要伊周。",
            "comment": ""
        },
        {
            "title": "吟梅",
            "content": "安得梅开向四时，骚人日日可吟诗。年来万事心都懒，只有吟梅兴未衰。",
            "comment": ""
        },
        {
            "title": "云峰",
            "content": "淡似衡山雾已开，浓如雨意黯阳台。黄错天际迷归鸟，错认林梢不下来。",
            "comment": ""
        },
        {
            "title": "闻杜鹃",
            "content": "雨过山山翠欲流，杜鹃要好莫啼休。锦城宫殿多烟草，枉与春风作对头。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "一权倚竹偏宜雪，半树歌檐转怕风。客意不平花又拗，和愁挂在夕阳中。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "浮来山",
            "content": "秦鬼驱卯沙，聚结无苍翠。谁云海上移，能与潮浮至。洞嘘蛟黾腥，庙画风雷异。云母今有无，庶为仙药饵。",
            "comment": ""
        },
        {
            "title": "縠波",
            "content": "鲛人机轴巧，织出水晶宫。浣濯有新雨，卷舒无定风。晴岚轻染绿，斜日半浇红。渔父无端甚，轻舠截个中。",
            "comment": ""
        },
        {
            "title": "贽管竹楼",
            "content": "我公自是活神明，皦日当空鬼魅惊，参辈虽多萧相少，跖徒自浊伯夷清。吴儿久借乾坤造，闽囝重逢父母生。胜说谦尊能下士，青门还念种瓜平。",
            "comment": ""
        },
        {
            "title": "浮山用平叔韵",
            "content": "拦擞襟尘访梵宫，入门物色补陀踪。松虽未老曾留鹤，山不在高堪卧龙。案上楞岩寻旧跋，枕边纸被认新缝。客题不要纱宠壁，遮莫轻敲饭后钟。",
            "comment": ""
        },
        {
            "title": "蚊雷",
            "content": "朝来伏地悄无声，入夜轰轰屋底鸣。堪笑不能惊蛰户，空将胡蝶梦魂惊。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "前山日落已棲鸦，老树差牙竹半遮。沙岸寒雪迷晚眺，祗疑金色界中花。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        },
        {
            "title": "芭蕉",
            "content": "摇摇如扇叶，风颤午窗阴。素不生枝节，人皆见赤心。",
            "comment": ""
        },
        {
            "title": "蜂",
            "content": "蜜成只解供樽俎，蜡就徒能照绮罗。堪叹汝生无受用，铣铣刺刺欲如何。",
            "comment": ""
        },
        {
            "title": "庚辰春疥西峰壁",
            "content": "三五年时折桂来，也曾班底戴花回。而今四十还流落，却被人呼老秀才。",
            "comment": ""
        },
        {
            "title": "燕",
            "content": "穷檐稳稳好巢成，莫向朱门附丽人。青杏屋梁虽好看，笙歌未必可安身。",
            "comment": ""
        },
        {
            "title": "林下",
            "content": "山前山后雪漫漫，输与田夫野老看。驿路自知荆棘甚，一枝远赠故人难。",
            "comment": ""
        },
        {
            "title": "山园小梅得疏影横斜水清浅暗香浮动月黄十四",
            "content": "万籁沉沉境寂寥。寻香不见过溪头。小奚摸索枝头笑，谁把明珠蓦地投。",
            "comment": "【注释】【原题】：山园小梅得疏影横斜水清浅暗香浮动月黄十四诗"
        }
    ]
}