{
    "dynasty": "宋",
    "author": "李思聪",
    "poems": [
        {
            "title": "朱陵洞",
            "content": "灵峰七十二巑岏，紫盖芙蓉杳蔼间。影浸潇湘盘地脉，秀擎翼轸插天关。真君玉册光千古，赤帝璇宫镇八蛮。好比吾皇大桩算，万年松在最高山。",
            "comment": ""
        },
        {
            "title": "金城山",
            "content": "杏花洞天路崎岖，曾见千年百斛奴。试问金城山里事，只言仙境似蓬壶。",
            "comment": ""
        },
        {
            "title": "云山",
            "content": "水石光涵千里色，川林阴翠湿芝兰。杏花坞接投龙洞，瀑溅苍崖鹤骨寒。",
            "comment": ""
        }
    ]
}