{
    "dynasty": "宋",
    "author": "薛映",
    "poems": [
        {
            "title": "戊申年七夕五绝",
            "content": "碧天如水月如钩，金露盘高玉殿秋。青鸟潜来报消息，一时西望九花虯。",
            "comment": ""
        },
        {
            "title": "曲水亭",
            "content": "台盘疏石渠，激流环四面。夏屋有余清，羽觞随意转。宾告醉言归，主称情未惓。虽非禊饮辰，岂谢兰亭讌。",
            "comment": ""
        },
        {
            "title": "送高学士知越",
            "content": "晋朝名理汉循良，胡粉宫闱紫界墙。得请仍辞史官笔，忆归重换会稽章。閒寻岳寺茶香细，盛会江楼鱠缕长。官是秋曹俱老大，异时同约棹沧浪。",
            "comment": ""
        },
        {
            "title": "戊申年七夕五绝",
            "content": "汉殿初呈楚舞时，月台风榭镇相随。如何牛女佳期夕，又待銮舆百子池。",
            "comment": ""
        },
        {
            "title": "清风十韵",
            "content": "爽气乘秋至，凉飙荡暑初。泠泠含远籁，槭槭动轻裙。翠幕波无际，修篁韵有余。潜惊塞草绿，作拂井桐疏。素发悲郎将，霜纨感婕妤。窗光流熠耀，帘影乱蟾蜍。尘袭青丝骑，香飘绀幰车。故宫经馺娑，别馆度储胥。薄暮来金埒，凌晨上玉除。宁同起穷巷，{左貝右拳下手换貝}欲赋愁予。",
            "comment": ""
        },
        {
            "title": "戊申年七夕五绝",
            "content": "月露庭中锦绣筵，神光五色一何鲜。世间工巧如求得，四至卿曹亦偶然。",
            "comment": ""
        },
        {
            "title": "句",
            "content": "黄鹄晨霞傍楼起，头陀秋草绕碑荒。",
            "comment": ""
        },
        {
            "title": "戊申年七夕五绝",
            "content": "银河耿耿露溥溥，彩缕金针玉佩环。天媛贪忙为灵匹，几时留巧与人间。",
            "comment": ""
        },
        {
            "title": "戊申年七夕五绝",
            "content": "月放冰轮傍绛河，丁期宝婺夜经过。嫦娥不惜宫中桂，乞与天香分外多。",
            "comment": ""
        }
    ]
}