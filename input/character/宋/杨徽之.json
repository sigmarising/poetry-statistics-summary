{
    "dynasty": "宋",
    "author": "杨徽之",
    "poems": [
        {
            "title": "汉阳晚泊",
            "content": "傍桥吟望汉阳城，山遍楼台彻上层。犬吠竹篱沽酒客，鹤随苔岸洗衣僧。疏钟未彻闻寒漏，斜月初沈见远灯。夜静邻船问行计，晓帆相与向巴陵。",
            "comment": ""
        },
        {
            "title": "翠光亭",
            "content": "钓舟浮浅濑，冈舍晚重林。云放千峰出，花藏一径深。",
            "comment": ""
        },
        {
            "title": "送梦英大师",
            "content": "独携瓶锡欲春残，深入终南路屈盘。万象幽玄吟里见，一心圆寂定中观。翠微寺在杉松老，紫阁峰高水石寒。莫凭危栏临北望，满城烟草是长安。",
            "comment": ""
        },
        {
            "title": "句",
            "content": "杳杳烟芜何处尽，摇摇风柳不胜垂。",
            "comment": ""
        },
        {
            "title": "句",
            "content": "戍楼烟乍直，战地雨长腥。",
            "comment": ""
        },
        {
            "title": "句",
            "content": "春归万年树，月满九重城。",
            "comment": ""
        },
        {
            "title": "寒食寄郑起侍郎",
            "content": "清明时节出郊原，寂寂山城柳映门。水隔淡烟脩竹寺，路经疏雨落花村。天寒酒薄难民醉，地迥楼高易断魂。回首故山千里外，别离心绪向谁言。",
            "comment": ""
        },
        {
            "title": "句",
            "content": "浮花水入瞿塘峡，带雨云归越嶲州。",
            "comment": ""
        },
        {
            "title": "留宿廖融山斋",
            "content": "清和春尚在，欢醉日何长。谷鸟随柯转，庭花夺酒香。初晴岩翠滴，向晚树阴凉。别有堪吟处，相留宿草堂。",
            "comment": ""
        },
        {
            "title": "句",
            "content": "青帝已教春不老，素娥何惜月长圆。",
            "comment": ""
        },
        {
            "title": "禁林宴会之什",
            "content": "星移岁律应青阳，得奉群英集玉堂。龙凤双飞观御札，云霞五色咏天章。禁林渐觉清风暖，仙界元知白日长。诏出紫泥封去润，朝回莲烛赐来香。二篇称奖恩尤重，万国传闻道更光。何幸微才逢盛事，愿因史册纪余芳。",
            "comment": ""
        },
        {
            "title": "句",
            "content": "新霜染枫叶，皎月借芦花。废宅寒塘水，荒坟宿草烟。",
            "comment": ""
        },
        {
            "title": "峨眉",
            "content": "嘉州山水地，二蜀最为美。翠岭叠峨眉，长岭叠峨眉，长澜涌锦水。",
            "comment": ""
        },
        {
            "title": "嘉州作",
            "content": "俗遇腊辰持药献，吏逢衙日隔花参。耆宿因来问封部，竹篱西畔是云南。",
            "comment": ""
        },
        {
            "title": "句",
            "content": "江流幡冢雨，路入汉家山。",
            "comment": ""
        },
        {
            "title": "句",
            "content": "少孤主易感。",
            "comment": ""
        },
        {
            "title": "赠谭先生",
            "content": "古观重重绕翠微，杉松深处掩双扉。云生万壑投龙去，海隔三山放鹤归。花洞宴游春日永，石坛朝礼曙星稀。每听高论长生理，拟向尘中便拂衣。",
            "comment": ""
        },
        {
            "title": "句",
            "content": "新霜染枫叶，皓月腊芦花。",
            "comment": ""
        },
        {
            "title": "句",
            "content": "少年牢落今何幸，叨遇君王问姓名。",
            "comment": ""
        },
        {
            "title": "句",
            "content": "山云收雨半川晴。",
            "comment": ""
        },
        {
            "title": "句",
            "content": "开尽菊花秋色老，落残桐叶雨声寒。",
            "comment": ""
        },
        {
            "title": "句",
            "content": "偶题岩石云生笔，闲绕庭松露湿衣。",
            "comment": ""
        },
        {
            "title": "句",
            "content": "废宅寒塘水，荒坟宿草烟。",
            "comment": ""
        }
    ]
}