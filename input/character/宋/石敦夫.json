{
    "dynasty": "宋",
    "author": "石敦夫",
    "poems": [
        {
            "title": "游北山",
            "content": "春色著人如酒浓，我来却值雨蒙蒙。千岩磊落风尘表，万井参差罨画中。游子三三仍五五，落花白白更红红。须知满目皆真理，面壁何劳学苦空。",
            "comment": ""
        },
        {
            "title": "水濂洞",
            "content": "洞门千尺挂飞流，碎玉联珠冷喷湫。万古无人能手卷，紫萝为带月为钩。",
            "comment": ""
        },
        {
            "title": "临江仙",
            "content": "窥檐蟾影白，照坐烛花红。",
            "comment": ""
        },
        {
            "title": "章安祥符寺御坐",
            "content": "章安古县治，湫隘仍嚣尘。何为金玉舆，下游江海滨。奸臣肆欺诞，明主怀忧勤。祸乱防未然，斯言可书绅。",
            "comment": ""
        }
    ]
}