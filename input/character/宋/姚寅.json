{
    "dynasty": "宋",
    "author": "姚寅",
    "poems": [
        {
            "title": "养蚕行",
            "content": "南村老婆头欲雪，晓傍墙阴采桑叶。我行其野偶见之，度问春蚕休日结。老婆敛手复低眉，未足四眠那知得。自从纸上扫青子，朝夕餧饲如婴儿。只今上筐十日许，食叶如风响如雨。夜深人静不敢眠，自绕休头逐饥鼠。又闻野崇能相侵，典衣买纸烧蚕神。一家心在阴雨里，只恐叶湿缲难匀。明朝满簇收银蚕，轧轧车声快如剪，小姑促汤娘剥纰，嬉嬉始觉双眉展。缲成折雪不敢闲，锦上织成双凤团。天寒尺寸不得著，尽与乃翁输县官。君不见长安女儿嫩如水，十指不动衣罗绮。我曹辛苦徒尔耳，依旧绩麻冬日里。",
            "comment": ""
        },
        {
            "title": "投戴岷隐分教",
            "content": "重席先生间世才，相逢青眼必须开。手遮红日汗如雨，不是雪中乘兴来。",
            "comment": ""
        }
    ]
}