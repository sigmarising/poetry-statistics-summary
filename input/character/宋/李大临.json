{
    "dynasty": "宋",
    "author": "李大临",
    "poems": [
        {
            "title": "西园辩兰亭和韵",
            "content": "沙石香丛叶叶青，却因声误得蝉名。骚人佩处唯荆渚，识者知来遍蜀城。消得作亭滋九畹，便当入室异群英。非逢至鉴分明说，汩没人间过此生。",
            "comment": ""
        },
        {
            "title": "谒濂溪周虞部",
            "content": "帘前翠霭逼庐山，门掩寒流尽日闲。我亦忘机澹荣利，喜君高躅到松关。",
            "comment": ""
        },
        {
            "title": "送张职方出守高安",
            "content": "白首为郎舍，清朝剖使符。一麾荣父子，千里接江湖。",
            "comment": ""
        },
        {
            "title": "题招提院静照堂",
            "content": "地胜堂新构，僧闲昼杜门。山林谁乐静，城市亦非喧。客到空弹指，风来不动幡。祗应常宴坐，对镜一无言。",
            "comment": ""
        }
    ]
}