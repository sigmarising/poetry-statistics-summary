{
    "dynasty": "宋",
    "author": "邢仙老",
    "poems": [
        {
            "title": "诗赠晚学李君",
            "content": "旋滴岩头石里泉，研朱将点洞灵篇。祇看壁外数千卷，胜走人间三百年。何事投心求妙友，便须穷力到真仙。竹间松径逍遥境，雅使仙翁瓷意眠。",
            "comment": ""
        },
        {
            "title": "诗赠晚学李君",
            "content": "久掩山斋看古经，但矜猿鹤事高情。炉中且喜丹砂死，岩下近闻朱草生。堪鄙尘寰驰妄理，莫教流俗听希声。清溪有路无人识，独弄沧浪一濯缨。",
            "comment": ""
        },
        {
            "title": "诗赠晚学李君",
            "content": "诘曲川原几里深，偶寻岩壑在前林。长怀万古典坟乐，果称几年泉石心。将看道经延白日，偷收岩药化黄金。山中所访逍遥客，为报白云深处寻。",
            "comment": ""
        },
        {
            "title": "诗赠晚学李君",
            "content": "秋景澄清物象希，山家沈寂俗难齐。常听岭瀑连云泻，时有林猿隔岫啼。月黑笈明灵武动，夜寒囊破蹇驴嘶。此身已脱人间世，赢得烟萝自在题。",
            "comment": ""
        },
        {
            "title": "诗赠晚学李君",
            "content": "眼前龙虎实纷纭，说破丹砂世莫闻。故脱衣冠寻旧隐，便将猿鹤入深云。间编野录前朝事，静校仙经古篆文。满腹分明惟是识，尘寰谁认紫阳君。",
            "comment": ""
        },
        {
            "title": "诗赠晚学李君",
            "content": "虚皇天诏下仙家，不久星横借客槎。壁上风云三尺剑，林前龙虎一炉砂。行乘海屿千年鹤，坐折壶中四季花。为爱阴符问玄义，更随骊海入烟霞。",
            "comment": ""
        },
        {
            "title": "诗赠晚学李君",
            "content": "无言隐几闭松扃，万古襟怀独自灵，点笔时研三郑篆，弹冠尝动一簪星。青童去撅南山木，野客来寻北帝经。天道不须窥牖见，满门山岳自青青。",
            "comment": ""
        },
        {
            "title": "诗赠晚学李君",
            "content": "山家何物是知音，也胜人间枉用心。学就万年龟喘息，习成千岁鹤呻吟。冲和久养灵通兽，关节常调不死禽。独对翠微谁更问，鼎分三足伴光阴。",
            "comment": ""
        },
        {
            "title": "诗赠晚学李君",
            "content": "日转蓬窗影渐移，罗浮旧隐到多时。瀛州伴侣无消息，风撼岩前紫桂枝。",
            "comment": ""
        },
        {
            "title": "诗赠晚学李君",
            "content": "人稀境尽绝尘埃，野客寻源或到来。怪石结成真洞府，乱山堆就假楼台。久穷至理难期老，独放真机学未该。得共山翁话虚寂，不妨岩下且徘徊。",
            "comment": ""
        },
        {
            "title": "诗赠晚学李君",
            "content": "世事功名不足论，好乘年少入真门。浑如一梦庄仙蝶，况是千年柱史文。须向黄庭分内外，不交周易秘乾坤。他年陵谷还迁变，家住蓬瀛我尚存。",
            "comment": ""
        },
        {
            "title": "诗赠晚学李君",
            "content": "翠微堆里隐云烟，石缚藤萝小洞天。常篆丹符驱木魅，每呼山鬼汲溪泉。养成玉座千年石。煉过河车九转铅。记得潜虚真伴侣，出门争赠买山钱。",
            "comment": ""
        },
        {
            "title": "诗赠晚学李君",
            "content": "丹雄初伏櫃方灵，万里蓬壶第一程。神室下封添夜火，金砂新浴煉真形。稚川箧里藏丹诀，鸿宝方中检药名。既得仙人小龙虎，便寻根本到长生。",
            "comment": ""
        }
    ]
}