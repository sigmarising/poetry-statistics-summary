{
    "dynasty": "宋",
    "author": "彦修",
    "poems": [
        {
            "title": "宿武夷宫",
            "content": "学仙独访武夷君，老树垂藤弄夕曛。我欲幔亭拚一醉，不知何处奏宾云。",
            "comment": ""
        },
        {
            "title": "宿武夷宫",
            "content": "月满空山雪满溪，幽人何处吹龙笛。醒来和月倚虚窗，鹤翻松露滴云石。",
            "comment": ""
        },
        {
            "title": "宿武夷宫",
            "content": "偶过群仙入武夷，苍崖瑶草白云飞。不知何处猿啼月，岩上松花落满衣。",
            "comment": ""
        },
        {
            "title": "夜宿武夷宫",
            "content": "巢松老鹤鸣丹井，笼月梅花摇素影。竹敲白露幔亭寒，吟弄紫箫山月冷。山月箫声清且幽，幔亭不见昔人游。我来欲此腾云雾，笑指三山十二楼。",
            "comment": ""
        }
    ]
}