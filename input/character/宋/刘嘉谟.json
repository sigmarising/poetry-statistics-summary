{
    "dynasty": "宋",
    "author": "刘嘉谟",
    "poems": [
        {
            "title": "定海桥",
            "content": "昔日松江上，潮翻定海来。而今旧桥水，不到半江回。",
            "comment": ""
        },
        {
            "title": "顾公祠",
            "content": "博洽倾当世，江东孔子儒。荒墟访遗庙，老稚辄名呼。",
            "comment": ""
        },
        {
            "title": "北津口水阁",
            "content": "沉沉卧虹底，小阁贴平湖。鱼戏风堪掬，鸥驯欲就呼。",
            "comment": ""
        },
        {
            "title": "大明桥",
            "content": "东望扶桑路，聊为万顷看。世无黄叔度，君试倚阑干。",
            "comment": ""
        },
        {
            "title": "笠泽亭",
            "content": "荷笠扁舟上，持纶巨泽中。无劳问名字，便是此亭公。",
            "comment": ""
        }
    ]
}