{
    "dynasty": "宋",
    "author": "唐弼",
    "poems": [
        {
            "title": "三洲岩",
            "content": "峒里光阴经几春，峒前苍木垂千寻。不知空谷当年事，谁识庞眉处士心。残月照人吞远徼，晚风吹梦入幽岑。我来须访神仙宅，好听云端环佩音。",
            "comment": ""
        },
        {
            "title": "和经略直阁寺丞赠刘升之蛰龙岩二首",
            "content": "古人事业不关书，圣处工夫咏舞雩。窈窕崖居辱题品，南阳端有卧龙无。",
            "comment": ""
        },
        {
            "title": "和经略直阁寺丞赠刘升之蛰龙岩二首",
            "content": "倚天寒碧锁嵌空，咫尺丹霄有路通。莫向明时缩头角，风云只在笑谈中。",
            "comment": ""
        }
    ]
}