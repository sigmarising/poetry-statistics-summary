{
    "dynasty": "宋",
    "author": "叶林",
    "poems": [
        {
            "title": "至道宫",
            "content": "犹存巨镬记熙丰，翠蔼春深古路通。千百舂锄一株树，野田飞下雪花风。",
            "comment": ""
        },
        {
            "title": "登石室二首",
            "content": "石径春深叠古苔，洞天无钥为谁开。白云本是无心物，风趁松花作雨来。",
            "comment": ""
        },
        {
            "title": "赋洞霄宫隐居十年后",
            "content": "琼馆高居势复完，烟重翠叠几峰峦。山从舞凤由来远，洞隔投龙欲去难。处处有泉那用汲，岩岩维石宛如磐。品题今古知多少，閒把唐僧五字看。",
            "comment": ""
        },
        {
            "title": "呈住山介石",
            "content": "造物有青眼，名山无赧容。声名动猿鹤，道法伏菟龙。望气从关尹，瞻云自华封。悬知仙隐地，可以不迎逢。",
            "comment": ""
        },
        {
            "title": "登石室二首",
            "content": "远游贞白二仙家，今日追寻路不赊。七十二丛秋色里，有人曾约去看花。",
            "comment": ""
        },
        {
            "title": "石室洞",
            "content": "低垂石室洞，杖屦易跻攀。有路穿云窟，无门对月关。谁骑仙鹿去，我笑国蜗跧。若使今犹昨，清宵闻佩环。",
            "comment": ""
        }
    ]
}