{
    "dynasty": "宋",
    "author": "释觉",
    "poems": [
        {
            "title": "偈二首",
            "content": "是即彻底是，从来脱体先天地。非即彻底非，万别千差共一机。是也是不著，非也非不及，此时佛祖从何立。晓天霜重泄真机，一颗圆明色非色。妙体全标处，分明只自知。",
            "comment": ""
        },
        {
            "title": "偈二首",
            "content": "仰之弥高，不隔丝毫。要津把断，佛祖难逃。鑽之弥坚，真体自然。鸟啼华笑，在碧岩前。瞻之在前，非正非偏。十方坐断，威镇大千。忽焉在后，一场漏逗。堪笑云门，藏身北斗。",
            "comment": ""
        }
    ]
}