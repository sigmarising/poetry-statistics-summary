{
    "dynasty": "宋",
    "author": "潜说友",
    "poems": [
        {
            "title": "和贾魏公冬大雪诗",
            "content": "云气峥嵘众俊林，圣朝事事合天心。梅根依傍蒙嘉泽，竹力低垂愧重任。有美江山只如旧，无尘宇宙幸逢今。坐令清昼閒铃索，白战工夫效汝阴。",
            "comment": ""
        },
        {
            "title": "手中乌啄食",
            "content": "灵乌浑觉不相猜，啄食翩翩手上来。自笑老躯顽似石，被渠认作出生台。",
            "comment": ""
        },
        {
            "title": "再和",
            "content": "突兀琼楼照武林，淋漓黄榜快群心。成功共说平淮度，经世谁如钓海任。后乐园应看最好，娄丰年又数从今。太平君子方宵旰，想读豳风到凌阴。",
            "comment": ""
        },
        {
            "title": "和贾魏公冬大雪诗",
            "content": "海水飞花到上林，气形和处总由心。采薇指日休兵甲，宿麦连云办辇任。炽炭酒行怀往昔，老枝诗句诏来今。燮调妙用谁知用，端在崇阳与抑阴。",
            "comment": ""
        },
        {
            "title": "再和",
            "content": "句落孤山压老林，横枝解识燮调心。众贤戛击宗韶頀，外域流传洗靺任。不有鹿矶功许大，好坏能兔苑乐如今。非才久愧班东上，抱瓮何当学汉阴。",
            "comment": ""
        }
    ]
}