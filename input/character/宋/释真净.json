{
    "dynasty": "宋",
    "author": "释真净",
    "poems": [
        {
            "title": "寄无为居士",
            "content": "世俗事无尽，养高心自閒。蔬园通绿野，林坞带青山。丹灶忘添火，云庵懒著关。别应修省术，七十见朱颜。",
            "comment": ""
        },
        {
            "title": "留题绍公寂照轩",
            "content": "幽轩名寂照，四海坐中閒。景物有迁色，主人无异颜。野泉澄槛外，香蔼起帘间。凉夜谁相问，寥寥月满山。",
            "comment": ""
        },
        {
            "title": "送人之南岳",
            "content": "境幽南岳寺，路向碧岩分。远近松相接，高低钟共闻。灵禽时奏乐，香石日笼云。想到经行处，超然趣不群。",
            "comment": ""
        },
        {
            "title": "送张签判游开先",
            "content": "步入青松裹，迢迢一径通。渐分华藏界，深隐法王官。道与神仙别，人非世俗同。欲知西祖意，庭柏老春风。",
            "comment": ""
        }
    ]
}