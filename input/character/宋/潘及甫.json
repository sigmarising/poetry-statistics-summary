{
    "dynasty": "宋",
    "author": "潘及甫",
    "poems": [
        {
            "title": "送友",
            "content": "聚首浑无益，送君将奈何。已经贫病后，一任别离多。鬓发新霜雪，衣裳旧薜萝。不堪明月夜，挥手唱骊歌。",
            "comment": ""
        },
        {
            "title": "送程给事知越州",
            "content": "积年欣慕逸群才，今日皇都喜重陪。行著绣衣归茂苑，醉才仙履上蓬莱。青云有路千峰见，碧海无波万里开。我欲傍淮先卜筑，隔江招隐望胥台。",
            "comment": ""
        }
    ]
}