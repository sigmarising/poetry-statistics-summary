{
    "dynasty": "宋",
    "author": "高晞远",
    "poems": [
        {
            "title": "失调名",
            "content": "梦绕荆溪，蟹肥春瓮满。",
            "comment": ""
        },
        {
            "title": "心远堂",
            "content": "种竹期十年，栽橘盈千头。虽云多远虑，无乃为身谋。高人绝尘累，俟德居此丘。泰宇无畦畛，虚空有天游。仁义尚蘧庐，道德成安流。结茅依翠微，极目际平畴。白云度寥廓，黄鹄下沧洲。百世此周览，我志尚可求。只应柴桑翁，真趣共悠悠。",
            "comment": ""
        }
    ]
}