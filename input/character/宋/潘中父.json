{
    "dynasty": "宋",
    "author": "潘中父",
    "poems": [
        {
            "title": "题钓台",
            "content": "焚坑祸作逃轩绮，明哲保身宁饥死。溺冠嫚骂又一春，织奋鼓刀恬不耻。子房托疾封留归，齐鲁大臣那可知。此意寥寥二百载，阿谀往往居帝师。吕兴天幸有光武，下士谦恭冠千古。布衣本以道义交，不问故人登九五。朅来过我路几程，征衫犹作战血腥。睡馀伸足稍加腹，安得细事关天星。归兴宜审苞桑戒，勿念洁身增叹慨。君持柔道理乾坤，我把丝纶老湍濑。",
            "comment": ""
        }
    ]
}