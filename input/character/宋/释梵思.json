{
    "dynasty": "宋",
    "author": "释梵思",
    "poems": [
        {
            "title": "颂古九首",
            "content": "唤应寻常谁不晓，及乎按剑总茫然。分明好个神仙诀，父子从来不许传。",
            "comment": ""
        },
        {
            "title": "颂古九首",
            "content": "杈下要分生死路，霍山直拔透重关。虽然赚我三千里，瞎却众生眼万千。",
            "comment": ""
        },
        {
            "title": "颂古九首",
            "content": "腊月二十五，云门一曲新。一回闻举著，笑杀洛阳人。",
            "comment": ""
        },
        {
            "title": "颂古九首",
            "content": "一喝非唯三日聋，龙威虎势也潜踪。从前汗马无人识，只要重论盖代功。",
            "comment": ""
        },
        {
            "title": "颂古九首",
            "content": "春有百花秋有月，夏有凉风冬有雪。若无闲事在心头，便是人间好时节。",
            "comment": ""
        },
        {
            "title": "颂古九首",
            "content": "黄鹤楼前鹦鹉洲，夕阳西去水东流。要知诸佛居何处，风叶萧萧月满楼。",
            "comment": ""
        },
        {
            "title": "颂古九首",
            "content": "婆子几年寻剑客，赵州勘破有譊讹。解使不由来富贵，风流何在著衣多。",
            "comment": ""
        },
        {
            "title": "颂古九首",
            "content": "摘杨花，摘杨花，打鼓弄琵琶。昨日栽笳子，今日种冬瓜。",
            "comment": ""
        },
        {
            "title": "偈",
            "content": "趯翻先死海，踏倒涅槃岸。世上无活人，黄泉无死汉。",
            "comment": ""
        },
        {
            "title": "颂古九首",
            "content": "春雪满空来，触处是花开。不知园里树，那个是真梅。",
            "comment": ""
        }
    ]
}