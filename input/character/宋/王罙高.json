{
    "dynasty": "宋",
    "author": "王罙高",
    "poems": [
        {
            "title": "水调歌头",
            "content": "千枝蔓仙牒，眉宇肖苍龙。就中天赋英杰，玉磬照金锺。满袖春风和气，散在苕溪霅水，讴歌颂儿童。好个庙堂样，貂弁马头公。烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。",
            "comment": ""
        },
        {
            "title": "水调歌头",
            "content": "今夕是何夕，南极见祥光。自天飘下佳气，五色覆黄堂。为借盐梅妙手，暂对裤襦欢颂，森戟护凝香。馀事剩吟咏，金薤灿琳琅。眷田园，松径旧，菊畦荒。欲乘风驭归去，策杖纵相羊。物外乾坤自在，壶里无尘日月，千岁傲羲皇。天意未应许，军国要平章。",
            "comment": ""
        }
    ]
}