{
    "dynasty": "宋",
    "author": "吴涛",
    "poems": [
        {
            "title": "句",
            "content": "文书堆裹形骸苦，竹木阴中日月閒。",
            "comment": ""
        },
        {
            "title": "在杭日作",
            "content": "时乖事转拙，端居徒含情。不似阶前草，春来随意生。",
            "comment": ""
        },
        {
            "title": "仲春",
            "content": "雨余寒气浅，园林作春媚。不知海棠花，新来著花未。",
            "comment": ""
        },
        {
            "title": "句",
            "content": "心缘黄纸红旗动，气为青云白石降。",
            "comment": ""
        },
        {
            "title": "暮春",
            "content": "游子春衫已试单，桃花飞尽野梅酸。怪来一夜蛙声歇，又作东风十日寒。",
            "comment": ""
        },
        {
            "title": "山居",
            "content": "村翁习性不浮华，只种桑麻不种花。闻道野梅开欲遍，好山春色过山家。",
            "comment": ""
        },
        {
            "title": "句",
            "content": "窗间常作三独坐，琴上时弹一再行。",
            "comment": ""
        }
    ]
}