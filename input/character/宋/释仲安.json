{
    "dynasty": "宋",
    "author": "释仲安",
    "poems": [
        {
            "title": "颂古四首",
            "content": "一段风光画不成，洞房深处畅予情。频呼小玉元无事，只要檀郎认得声。",
            "comment": ""
        },
        {
            "title": "颂古四首",
            "content": "解劈当胸箭，因何只半人。为从途路晓，所以不全身。",
            "comment": ""
        },
        {
            "title": "颂古四首",
            "content": "法王法令没周遮，一片虚凝绝点瑕。槌下不开诸圣眼，几多骐骥困盐车。",
            "comment": ""
        },
        {
            "title": "颂古四首",
            "content": "百丈堂前辨野狐，紫罗帐里撒真珠。谁家别馆池塘里，一对鸳鸯水上浮。",
            "comment": ""
        }
    ]
}