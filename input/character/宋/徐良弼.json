{
    "dynasty": "宋",
    "author": "徐良弼",
    "poems": [
        {
            "title": "东峰亭",
            "content": "东峰亭上共徜徉，列嶂低衔夕照黄。酒兴未阑归骑促，一鸥轻泛白云乡。",
            "comment": ""
        },
        {
            "title": "句",
            "content": "青春不再汝知乎。",
            "comment": ""
        },
        {
            "title": "秋霜阁",
            "content": "秋霜阁下水潺潺，一片清泉漱玉寒。试把尘襟来此濯，要看披腹吐琅玕。",
            "comment": ""
        },
        {
            "title": "桃花洲",
            "content": "历骋禅扉到暮钟，苦无胜事可深穷。归来唤渡青溪上，唯有山桃满路红。",
            "comment": ""
        },
        {
            "title": "妙相寺清节轩",
            "content": "此君高节抗浮云，环寺幽亭分外清。凌历雪霜真有守，招邀日月处多情。更无一点红尘到，但觉中襟爽气生。争似南墙相对处，萧萧流水绕除鸣。",
            "comment": ""
        }
    ]
}