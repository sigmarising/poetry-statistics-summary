{
    "dynasty": "宋",
    "author": "卢革",
    "poems": [
        {
            "title": "校书朱君示及园居胜概新篇一轴皆有標目轧成",
            "content": "姑苏右浙会，园榭森相望。之子脱名锁，自主无何乡。虚堂布遗经，周孔之文章。静斋播风雅，弦音日洋洋。吮豪濯曲溪，泚墨散芳塘。抱琴独登台，望山闲涉罔。钓渚阅游泳，竹路排青苍。亭幽小勺迥，红白相低昂。予此谢病归，旅吴岁月长。常闻君园胜，欲往两足僵。开缄味题咏，恍若披图详。吾闻玉川子，破屋洛之阳。东野废官守，止坐丛濑傍。岂如吾子乐，游息蔼有方。朝延日清明，百官良弛张。子既难其进，论撰亦有光。退之谓子厚，穷久道益强。文辞烨垂后，将相未可当。穷愁乃著书，心志能浑刚。倘来奚足卹，令名期自将。",
            "comment": "【注释】【原题】：校书朱君示及园居胜概新篇一轴皆有標目轧成长调格诗奉记清{左足右属}。"
        },
        {
            "title": "诗一首",
            "content": "疊嶂最惊目，排青隐星络。双溪颇醒心，激素出林薄。",
            "comment": ""
        },
        {
            "title": "送程给事知越州",
            "content": "金门人访竹林人，云向蓬莱驻书轮。百越江山初作主，五湖图史未生尘。劝耕定带齐船雨，卷白应留燕榭春。论道频年有虚席，捕风一声好收身。",
            "comment": ""
        }
    ]
}