{
    "dynasty": "宋",
    "author": "宋度宗",
    "poems": [
        {
            "title": "赐陈郁",
            "content": "文窥先汉，诗到盛唐。侍余左右，知汝忠良。",
            "comment": ""
        },
        {
            "title": "新凉",
            "content": "新凉灯火又相亲，遍阅群书不厌勤。缓视微吟真乐处，那知宫漏夜将分。",
            "comment": ""
        },
        {
            "title": "句",
            "content": "尧舜传心惟以一，禹汤受命本乎中。",
            "comment": ""
        },
        {
            "title": "题诸色扇二首",
            "content": "履霜知地冻，赏雪念民寒。山岚迷晓月，海浪起晴云。鹭起莲边晓，鸥栖蓼外凉。西风欹翠盖，晓露浥红裳。艳红酣霁圃，冷翠媚秋池。声幽梧叶雨，香冷菊花风。院子供新茗，园丁献异花。",
            "comment": ""
        },
        {
            "title": "晚望",
            "content": "鸥鹭归烟渚，秋江挟晚晴。老渔闲舣艇，坐待月华生。",
            "comment": ""
        },
        {
            "title": "桂",
            "content": "秋桂庭前霁影凉，万重深翠护深黄。恭迎两殿临清赏，寿斚浓浮月殿香。",
            "comment": ""
        },
        {
            "title": "进圣训",
            "content": "宠颁御墨十行新，天赐光华被小臣。家学传心当谨守，恩深何以报君亲。",
            "comment": ""
        },
        {
            "title": "离卦赞",
            "content": "日月丽天，德备中正。明以继明，圣而益圣。",
            "comment": ""
        },
        {
            "title": "自警二首",
            "content": "私既克，理是从。中则正，公则平。操则存，德日新。",
            "comment": ""
        },
        {
            "title": "艮卦赞",
            "content": "兼山曰艮，德在知止。君子体之，思不出位。",
            "comment": ""
        },
        {
            "title": "凝华殿帖子",
            "content": "帝德巍巍，温恭允塞。心传精微，惟尧是则。",
            "comment": ""
        },
        {
            "title": "赐状元张镇孙以下诗",
            "content": "临轩再策岂虚文，要语诒谋敢弗遵。昭格天心惟至敬，封培邦本在深仁。详延是喜见洋对，来誉知为蹇蹇臣。始进便当思远到，会须华国有儒珍。",
            "comment": ""
        },
        {
            "title": "恭和御制赐牟子才韵",
            "content": "视草词臣地位高，玉堂深夜许焚膏。文华瑞世呈仪凤，顾问承恩直禁鼇。喜有奇才追宋轼，光膺圣制胜唐綯。重修盛典煕朝事，千古青编记宠褒。",
            "comment": ""
        },
        {
            "title": "授衣",
            "content": "从来人事顺天时，九月才更即授衣。可笑萦裘临岁晚，履霜犹自未知几。",
            "comment": ""
        },
        {
            "title": "春秋赞",
            "content": "微显阐幽，三体五例。严乎成言，褒贬一字。",
            "comment": ""
        },
        {
            "title": "日新",
            "content": "大哉盘铭，日新其德。一盟一思，惟汤是则。",
            "comment": ""
        },
        {
            "title": "题诸色扇二首",
            "content": "秾华照水澄秋静，冷艳欺风醉露凉。一枝翠叶凝秋色，万粟金英喷古香。月筛秾影虚窗静，秋染繁英净几香。千叶喜容迎晓日，万铃黄色映朝霞。日丽柳塘莺语滑，雨收桃岸燕飞忙。",
            "comment": ""
        },
        {
            "title": "周礼赞",
            "content": "肇建六典，条章焕明。万世之则，太平之基。",
            "comment": ""
        },
        {
            "title": "社日雨",
            "content": "风催社日雨霏雰，处处鸡豚乐祀神。见说丰年於此卜，不妨垫湿社翁巾。",
            "comment": ""
        },
        {
            "title": "赏春",
            "content": "珠帘翠幕千门晓，丽日和风万国春。乍雨乍晴虽莫测，无非天地发生仁。",
            "comment": ""
        },
        {
            "title": "自警二首",
            "content": "孳孳为善，无怠讲习。心思唐虞，圣道可人。",
            "comment": ""
        },
        {
            "title": "句",
            "content": "归仁由克已，学道在存心。",
            "comment": ""
        }
    ]
}