{
    "dynasty": "宋",
    "author": "李彭",
    "poems": [
        {
            "title": "渔歌/渔父",
            "content": "万古黄龙真夭矫。斩新勘破台山媪。佛手驴蹄人不晓。无关窍。胡家一曲非凡调。",
            "comment": ""
        },
        {
            "title": "渔歌/渔父",
            "content": "南院嫡孙唯此个。西河狮子当门坐。绢扇清凉随手簸。君知麽。无端吃棒休寻过。",
            "comment": ""
        },
        {
            "title": "渔歌/渔父",
            "content": "掌握千差都照破。石霜这汉难关锁。水出高源酬佛陀。哩棱逻。须弥作舞虚空和。",
            "comment": ""
        },
        {
            "title": "渔歌/渔父",
            "content": "宝觉禅河波浩浩。五湖衲子来求宝。忽坚拳头宜速道。茫然讨。难逃背触君须到。",
            "comment": ""
        },
        {
            "title": "春日怀秦髯",
            "content": "山雨萧萧作快晴，郊园物物作清明。花如解语迎人笑，草不知名随意生。晚节渐于春事懒，病躯却怕酒壶倾。睡余苦忆旧交友，应在日边听流莺。",
            "comment": ""
        },
        {
            "title": "渔歌/渔父",
            "content": "贬剥诸方真净老。顶门眼正形枯槁。一点深藏人莫造。由来妙。光明烜赫机锋峭。",
            "comment": ""
        },
        {
            "title": "渔歌/渔父",
            "content": "骂佛骂人新孟八。是非窟里和身拶。不惜眉毛言便发。门庭滑。红炉大韛能生效。",
            "comment": ""
        },
        {
            "title": "渔歌/渔父",
            "content": "积翠十年丹风穴。当时亲得黄龙钵。掣电之机难把撮。真奇绝。分明水底天边月。",
            "comment": ""
        },
        {
            "title": "渔歌/渔父",
            "content": "选佛堂中川藞苴。衲僧卑孔头垂下。独秀握来无一把。杖头挂。从教四海禅徒讶。",
            "comment": ""
        },
        {
            "title": "渔歌/渔父",
            "content": "绝唱灵源求和寡。先牛寻得西家马。顾陆笔端难拟画。千林谢。吟风摆雪真萧洒。",
            "comment": ""
        },
        {
            "title": "渔歌/渔父",
            "content": "孤硬云峰无计较。大愚滩上曾垂钓。佛法何曾愁烂了。桶箍爆。通身汗出呵呵笑。",
            "comment": ""
        }
    ]
}