{
    "dynasty": "宋",
    "author": "蔡渊",
    "poems": [
        {
            "title": "仲弟未归岁晚有怀",
            "content": "明月照席寒，生我愁百端。冉冉岁云徂，游子不顾还。相送荷花碧，相望枫叶丹。高楼日千回，散步东林隈。攀条复揽秀，日暮空徘徊。金杯白玉台，犹能对寒梅。寄书岂不早，三月千里道。敢怨归轩迟，但念堂中老。春风萱草生，更树堂前庭。",
            "comment": ""
        },
        {
            "title": "自咏",
            "content": "屈指抠衣四十年，自怜须鬓已皤然。久知轩冕应无分，但觉西山若有缘。下学功夫惭未到，先天事业敢轻传。祗今已饱烟霞疾，更乞清溪着钓船。",
            "comment": ""
        },
        {
            "title": "初度谩成",
            "content": "揆予初度又今时，老桂吹香满翠微。回首六千馀里外，惊心四十九年非。闲寻旧藁黏吟卷，怕损团花理战衣。一饭君恩何以报，貔貅按堵马秋肥。",
            "comment": ""
        },
        {
            "title": "赠谈命余圆机",
            "content": "甲子难周日与时，不句全阙是圆机，只将八字纵横看，祝福无差妙太虚。",
            "comment": ""
        }
    ]
}