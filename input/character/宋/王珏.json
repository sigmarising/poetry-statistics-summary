{
    "dynasty": "宋",
    "author": "王珏",
    "poems": [
        {
            "title": "空明洞",
            "content": "瑶草琪花半已空，洞门寂寂自春风。千秋只鹤无时返，安得蓬莱有路通。",
            "comment": ""
        },
        {
            "title": "题希夷堂赠周道正",
            "content": "仙骨清泠道气浓，饵芝深隐括苍东。醉游鳌顶三山绿，吟对神炉九转红。千古遗音生指下，一天星斗在壶中。萧然不许尘埃到，顾我频来兴未穷。",
            "comment": ""
        }
    ]
}