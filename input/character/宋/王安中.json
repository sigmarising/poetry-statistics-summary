{
    "dynasty": "宋",
    "author": "王安中",
    "poems": [
        {
            "title": "蝶恋花",
            "content": "翠袖盘花金拈线。晓炙银簧，劝饮随深浅。复幕重帘谁得见。馀醺微觉红浮面。别唤清商开绮宴。玉管双横，抹起梁州遍。白苎歌前寒莫怨。湘梅萼里春那远。",
            "comment": ""
        },
        {
            "title": "小重山",
            "content": "重举金猊多炷香。仙方调绛雪，坐初尝。醉鬟娇捧不成行。颜如玉，玉碗共争光。飞盖莫催忙。歌檀临阅处，缓何妨。远山横翠为谁长。人归去，馀梦绕高唐。",
            "comment": ""
        },
        {
            "title": "御街行",
            "content": "清霜飞入蓬莱殿。别进云裘软。却回宸虑念多寒，诏语日边亲遣。冰蚕绵厚，金雕锦好，永夜缝宫线。红旌绛旆迎星传。喜气欢声远。庙堂勋旧使台贤，领袖坐中争绚。天香馥郁，君恩岁岁，一醉春生面。",
            "comment": ""
        },
        {
            "title": "玉蝴蝶",
            "content": "御水毂纹风皱，画桥横处，沙路晴时。曲坞藏春，朱户翠竹参差。过墙花、娇无限思，笼槛柳、低不胜垂。海棠枝。为东君爱，未敢离披。迟迟。日华融丽，悠扬丝管，掩冉旌旗。喜入繁红，坐来开尽不须吹。听莺迁、还思上苑，约凤浴、应展新池。促归期。燕飞蝶舞，特地熙熙。",
            "comment": ""
        },
        {
            "title": "菩萨蛮",
            "content": "浦烟迷处回莲步。步莲回处迷烟浦。罗绮媚横波。波横媚绮罗。细眉双拂翠。翠拂双眉细。歌意任情多。多情任意歌。",
            "comment": ""
        },
        {
            "title": "浣溪沙",
            "content": "慵整金钗缩指尖。晓霙犹自入疏帘。绿窗清冷脸红添。妒粉尽饶花六六，回风从斗玉纤纤。不成香暖也相兼。",
            "comment": ""
        },
        {
            "title": "点绛唇",
            "content": "岘首亭空，劝君休堕羊碑泪。宦游如寄。且伴山翁醉。说与鲛人，莫解江皋佩。将归思。晕红萦翠。细织回文字。",
            "comment": "【注释】据《苕溪渔隐丛话后集 》，这首词是送人归襄阳之作 。襄阳为古代军事重镇 ，历代文人墨客多有吟咏，故此词多用有关襄阳的典故。起首两句 ，系用晋代名将羊祜镇守襄阳的故事。岘山，一名岘首山，在襄阳城南，为游赏胜地。关于羊祜《晋书·羊祜传》记述如下，祜性爱山水，每遇佳日，必登临岘山，置酒言咏，终日不倦。后“襄阳百姓于岘山祜平生游憩之所建碑立庙 ，岁时飨祭焉。望其碑者莫不流涕 ，杜预因名为堕泪碑”。故李白诗云 ：“岘山临汉江，水绿沙如雪。上有堕泪碑，青苔久磨灭。”（《襄阳曲四首》其三）岘山上建有岘山亭，一名岘首亭。宋神宗熙宁元年，史中辉守襄阳，第二年“因亭之旧广而新之 ”，熙宁三年十月，欧阳修为作《岘山亭记》云 ：“山故有亭，世传以为叔子（羊祜字）之所游止也。接下来两句，用山简故事。晋永嘉三年，山简镇襄阳，当时四方寇乱，天下分崩，五威不振，朝野危惧。“简优游卒岁，唯酒是耽。”（《晋书·山简传 》）《 世说新语·任诞》亦云 ：“山季伦（简字）为荆州，时出酣畅，人为之歌曰 ：‘山公时一醉，径造高阳池。日暮倒载归，酩酊无所知。’“高阳池在岘山南 。故李白《襄阳歌》云：“笑杀山公醉似泥 。”末句“ 且伴山翁醉”，亦有韦庄《春暮》诗“不学山公醉 ，将何自解颐 ”之意 。因用典巧妙，“宦游如寄”等句中流露出的末世情怀，隐然有了作者自况的意味。北宋末年，外患频仍，亡国之祸迫在眉睫，作者晚年仕宦颇不如意，屡遭贬谪。词的下片就思念者说。因好友韩济之归襄阳，作者即拟思妇口吻而戏赠之。下片前两句用“丧佩”和鲛人之典。李善注引《韩诗内传》：“郑交甫遵彼汉皋台下 ，遇二女 ，与言曰：‘愿请子之佩。’二女与交甫 。交甫受而怀之 ，超然而去，十步循探之，即亡矣 。回顾二女，亦即亡矣。”汉皋台，即汉皋山，一名万山，在襄阳城西，北临汉江。神女解佩处，后名解佩渚 ，是汉江中的一个沙洲。孟浩然《万山潭作》所云“ 游女昔解佩，传闻于此山”，即指此 。鲛人，是神话传说中居于海底的怪人 。《博物志 》卷二云：“ 南海水有鲛人 ，水居如鱼，不废织绩，其眼能泣珠 。”词中借韩妻口吻寄语水居之人，勿解佩诱我丈夫。下面三句再申思夫之意，将对丈夫的深切思念织入锦字回文诗以寄 ，用的是窦滔妻苏蕙的故事 。据《 侍儿小名录》载《璇玑图叙》云：“前秦安南将军窦滔，有宠姬赵阳台，歌舞之妙，无出其右 。”而其妻“苏氏（即苏蕙）年二十一，滔镇襄阳，与阳台之任，绝苏氏之音问；苏悔恨自伤，因织锦回文，题诗二百余首，计八百余字，纵横反覆，皆为文章，名曰《璇玑图》。遣苍头赍至襄阳，滔览锦字，感其妙绝，因送阳台之关中，而具车从迎苏氏，恩好愈重。”“晕红萦翠 ”，写得活色活香与其《堞恋花·长春花》词的“晕粉揉绵”有异曲同工之妙。这首词受江西诗派影响，连用四个典故，句句不离襄阳，不但每个典故都用得巧妙贴切，而且增加了小词的意义含量。"
        },
        {
            "title": "蝶恋花",
            "content": "未帖宜春双彩胜。手点酥山，玉筋人争莹。节过日长心自准。迟留碧瓦看红影。楼外尖风吹鬓冷。一望平林，�莓刍ㄏ嘤场Ｂ浞凵冈魄缥炊ā３�酲只凭阑干醒。",
            "comment": ""
        },
        {
            "title": "徵招调中腔/徵招",
            "content": "红云茜雾笼金阙。圣运叶、星虹佳节。紫禁晓风馥天香，奏九韶、帝心悦。瑶阶万岁蟠桃结。睿算永、壶天风月。日观几时六龙来，金缕玉牒告功业。",
            "comment": ""
        },
        {
            "title": "临江仙",
            "content": "凤拨鵾弦鸣夜永，直疑人在浔阳。轻云薄雾隔新妆。但闻儿女语，倏忽变轩昂。且看金泥花那面，指痕微印红桑。几多馀暖与真香。移船犹自可，卷箔又何妨。",
            "comment": ""
        },
        {
            "title": "江神子/江城子",
            "content": "荷花遮水水漫溪。柳底垂。乱蝉嘶。舍辔何妨，临水照征衣。一扇香风摇不尽，人念远，意凄迷。骑鲸仙子已相知。数归期。赋新诗。更想翟公，门外雀罗稀。陶令此襟尘几许，聊欲向，北窗披。",
            "comment": ""
        },
        {
            "title": "卜算子",
            "content": "燕尾道冠儿，蝉翼生衫子。敧枕看书卧北窗，簟展潇湘水。团扇弄薰风，皓质添凉意。谁与文君作粉真，只此莲花是。",
            "comment": ""
        },
        {
            "title": "破子清平乐/清平乐",
            "content": "烟云千里。一抹西山翠。碧瓦红楼山对起。楼下飞花流水。锦堂风月依然。後池莲叶田田。缥缈贯珠歌里，从容倒玉尊前。",
            "comment": ""
        },
        {
            "title": "蝶恋花",
            "content": "秾艳夭桃春信漏。弄粉飘香，枫叶飞丹後。酒入冰肌红欲透。无言不许群芳斗。楼外何人揎翠袖。剪落金刀，插处浓云覆。肯与刘郎仙去否。武陵回路相思瘦。",
            "comment": ""
        },
        {
            "title": "卜算子",
            "content": "客舍两三花，并脸开清晓。一朵涓涓韵已高，一朵纤纤袅。谁与插斜红，拥髻争春好。此意遥知梦已传，月落前村悄。",
            "comment": ""
        },
        {
            "title": "北山移文哨遍/哨遍",
            "content": "世有达人，潇洒出尘，招隐青霄际。终始追。游览老山栖。藐千金、轻脱如屣。彼假容江皋，滥巾云岳，缨情好爵欺松桂。观向释谈空，寻真讲道，巢由何足相拟。待诏书来起便驺驰。席次早焚烈芰荷衣。敲朴喧喧，牒诉匆匆，抗颜自喜。嗟明月高霞，石径幽绝谁回睇。空怅猿惊处，凄凉孤鹤嘹唳。任列壑争讥。众蜂竦诮，林惭涧愧移星岁。方浪枻神京，腾装魏阙，徘徊经过留憩。致草堂灵怒蒋侯麾。扃岫幌、驱烟勒新移。忍丹崖碧岭重滓。鸣湍声断深谷，逋客归何计。信知一逐浮荣，便丧素守，身成俗士。伯鸾家有孟光妻。岂逡巡、眷恋名利。",
            "comment": ""
        },
        {
            "title": "虞美人",
            "content": "星郎才思生雕管。四海声名满。尊前新唱更新妍。况有玉人相劝、拚酡颜。芙蓉幕下同时客。年少那重得。且寻幽梦赋高唐。莫为浮名容易、却相妨。",
            "comment": ""
        },
        {
            "title": "小重山",
            "content": "椽烛乘珠清漏长。醉痕衫袖湿，有馀香。红牙双捧旋排行。将歌处，相向更催妆。明月映东墙。海棠花径密，迸流光。迟留春笋缓催汤。兰堂静，人已候虚廊。",
            "comment": ""
        },
        {
            "title": "菩萨蛮",
            "content": "中军玉帐旌旗绕。吴钩锦带明霜晓。铁马去追风。弓声惊塞鸿。分兵闲细柳。金字回飞奏。犒饮上恩浓。燕然思勒功。",
            "comment": ""
        },
        {
            "title": "鹧鸪天",
            "content": "茜雾红云捧建章。鸣珂星使渡银潢。亲将圣主如丝语，传与陪都振鹭行。香袅袅，佩锵锵。升平歌管趁飞觞。明时玉帐恩相续，清夜钧天梦更长。",
            "comment": ""
        },
        {
            "title": "临江仙",
            "content": "六六云从龙戏月，天颜带笑尝新。年年回首建溪春。香甘先玉食，珍宠在枫宸。赐品暂醒歌里醉，延和行对台臣。宫瓯浮雪乳花匀。九重清昼永，宣坐议东巡。",
            "comment": ""
        },
        {
            "title": "玉楼春",
            "content": "秋鸿只向秦筝住。终寄青楼书不去。手因春梦有携时，眼到花开无著处。泥金小字蛮笺句。泪湿残妆今在否。欲寻巫峡旧时云，问取阳关西去路。",
            "comment": ""
        },
        {
            "title": "虞美人",
            "content": "清商初入昭华琯。宫叶秋声满。草麻初罢月蝉娟。想见明朝喜色、动天颜。持杯满劝龙头客。荣遇时方得。词源三峡泻瞿塘。便是醉中宣去、也无妨。",
            "comment": ""
        },
        {
            "title": "一落索",
            "content": "欲访瑶台蓬岛。烟云缥缈。清游却到凤皇池，听檀板、新声妙。天上除书催早。人瞻元老。东风烟柳罩河堤，更何处、深春好。",
            "comment": ""
        },
        {
            "title": "蝶恋花",
            "content": "青玉一枝红类吐。粉颊愁寒，浓与胭脂传。辨杏猜桃君莫误。天姿不到风尘处。云破月来花下住。要伴佳人，弄影参差舞。只有暗香穿绣户。昭华一曲惊吹去。",
            "comment": ""
        },
        {
            "title": "一落索",
            "content": "塞柳未传春信。霜花侵鬓。送君西去指秦关，看日近、长安近。玉帐同时英俊。合离无定。路逢新雁北来归，寄一字、燕山问。",
            "comment": ""
        },
        {
            "title": "蝶恋花",
            "content": "雪霁花梢春欲到。饯腊迎春，一夜花开早。青帝回舆云缥缈。鲜鲜金雀来飞绕。绣阁纱窗人窈窕。翠缕红丝，斗剪幡儿小。戴在花枝争笑道。愿人常共春难老。",
            "comment": ""
        },
        {
            "title": "蝶恋花",
            "content": "曲径深丛枝袅袅。晕粉揉绵，破蕊烘清晓。十二番开寒最好。此花不惜春归早。青女飞来红翠少。特地芳菲，绝艳惊衰草。只殢东风终甚了。久长欲伴姮娥老。",
            "comment": ""
        },
        {
            "title": "菩萨蛮",
            "content": "雨零花昼春杯举。举杯春昼花零雨。诗令酒行迟。迟行酒令诗。满斟犹换盏。盏换犹斟满。天转月光圆。圆光月转天。",
            "comment": ""
        },
        {
            "title": "清平乐",
            "content": "花时微雨。未减春分数。占取帘疏花密处。把酒听歌金缕。斜风轻度浓香。闲情正与春长。向晚红灯入坐，尝新青杏催觞。",
            "comment": ""
        },
        {
            "title": "蝶恋花",
            "content": "千古铜台今莫问。流水浮云，歌舞西陵近。烟柳有情开不尽。东风约定年年信。天与麟符行乐分。带缓球纹，雅宴催云鬓。翠雾萦纡销篆印。筝声恰度秋鸿阵。",
            "comment": ""
        },
        {
            "title": "洞仙歌",
            "content": "深庭夜寂，但凉蟾如昼。鹊起高槐露华透。听曲楼玉管，吹彻伊州，金钏响，轧轧朱扉暗扣。迎人巧笑道，好个今宵，怎不相寻暂携手。见淡净晚妆残，对月偏宜，多情更、越饶纤瘦。早促分飞霎时休，便恰似阳台，梦云归後。",
            "comment": ""
        },
        {
            "title": "清平乐",
            "content": "花枝敧晚。过雨红珠转。欲共东君论缱绻。繁艳休将风卷。归来凝思闲窗。寒花莫□微觞。解慢不成幽梦，燕泥惊落雕梁。",
            "comment": ""
        },
        {
            "title": "菩萨蛮",
            "content": "玉纤传酒浮香菊。菊香浮酒传纤玉。弦管沸欢筵。筵欢沸管弦。出帘珠袖蔌。蔌袖珠帘出。眉晕浅山低。低山浅晕眉。",
            "comment": ""
        },
        {
            "title": "失调名",
            "content": "笑时眼迷青意贴，行时鞋露绣旁相。",
            "comment": ""
        },
        {
            "title": "蝶恋花",
            "content": "剪腊成梅天著意。黄色浓浓，对萼匀装缀。百和薰肌香旖旎。仙裳应渍蔷薇水。雪径相逢人半醉。手折低枝，拥髻云争翠。嗅蕊拈枝无限思。玉真未洒梨花泪。",
            "comment": ""
        },
        {
            "title": "木兰花/玉楼春",
            "content": "尧天雨露承新诏。珂马风生趋急召。玉符曾将虎牙军，金殿还升龙尾道。征西镇北功成早。仗钺登坛今未老。樽前休更说燕然，且听阳关三叠了。",
            "comment": ""
        },
        {
            "title": "水龙吟",
            "content": "魏台长乐坊西，画桥倒影烟堤远。东风与染，揉蓝春水，湾环清浅。浴鹭翘莎，戏鱼吹絮，落红漂卷。为游人盛踪，兰舟彩舫，飞轻棹、凌波面。乐事年来乍见。趁旌旗、谷莺娇啭。追随况有，疏帘珠袖，浓香绀幰。萧寺高亭，茂林斜照，且留芳宴。看韶华烂向，尊前放手，作梨花晚。",
            "comment": ""
        },
        {
            "title": "小重山",
            "content": "碧藕花风入袖香。涓涓清露浥，玉肌凉。折花无语傍横塘。随折处，一寸万丝长。还更擘莲房。莲心真个苦，似离肠。凌波新恨尽难忘。分携也，触事著思量。",
            "comment": ""
        },
        {
            "title": "蝶恋花",
            "content": "巧剪明霞成片片。欲笑还颦，金蕊依稀见。拾翠人寒妆易浅。浓香别注唇膏点。竹雀喧喧烟岫远。晚色溟濛，六出花飞遍。此际一枝红绿眩。画工谁写银屏面。",
            "comment": ""
        },
        {
            "title": "菩萨蛮",
            "content": "绿笺长写新成曲。曲成新写长笺绿。豪句逞才高。高才逞句豪。美容歌皓齿。齿皓歌容美。香篆小花团。团花小篆香。",
            "comment": ""
        },
        {
            "title": "浣溪沙",
            "content": "宫缬悭裁翡翠轻。文犀松串水晶明。颭风新样称娉婷。带笑缓摇春笋细，障羞斜映远山横。玉肌无汗暗香清。",
            "comment": ""
        },
        {
            "title": "一落索",
            "content": "梦破池塘杳杳。情随春草。尊前风味不胜清，赋白雪、幽兰调。秀句银钩争妙。殷勤东道。蛮笺传与翠鬟歌，便买断、千金笑。",
            "comment": ""
        },
        {
            "title": "虞美人",
            "content": "千山青比妆眉浅。却奈眉峰远。玉人元自不禁秋。更算恼伊深处、月当楼。分携不见凭阑际。只料无红泪。万千应在锦回纹。嘱付断鸿西去、问行云。",
            "comment": ""
        },
        {
            "title": "虞美人",
            "content": "文昌郎自文无比。风露行千里。试寻天上使星看。却见锦衣白昼、过乡关。边城落照孤鸿外。联璧人相对。应吟红叶送清秋。向我旧题诗处、更重游。",
            "comment": ""
        },
        {
            "title": "绿头鸭/多丽",
            "content": "魏都雄，凤皇飞观云间。佩麟符、荀池元老，暂辞西省仙班。憩甘棠、地澄远籁，咏华黍、河卷惊澜。碧草萋迷，丹毫冷落，圜扉铃索镇长闲。绣筵展、三台星近，锵玉韵珊珊。金尊滟、新醅方荐，薄暑初残。政成时、欢馀客散，後园朱户休关。度秋风、画阑枕水，挂夜月、雕栏骑山。锦帐笼香，鸾钗按曲，琵琶双转语绵蛮。劝行□、傍眉黄气，先报衮衣还。登庸际，应褒旧德，喜动天颜。",
            "comment": ""
        }
    ]
}