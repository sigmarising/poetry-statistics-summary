{
    "dynasty": "宋",
    "author": "吴思齐",
    "poems": [
        {
            "title": "拟古",
            "content": "平原一遗老，九重未知名。临危观劲节，相视胆为惊。折陊犹举手，籲天闽无成。九陨期报国，万古犹光晶。亦有布衣人，烈烈死弥贞。回风惜往日，辉映岂独清。滔滔肉食辈，泚颡徒吞声。我闻同志士，野祭激高情。配享遗斯人，忧心每如酲。",
            "comment": ""
        },
        {
            "title": "题鹿苑寺壁间记鲁简肃公罗汉见梦事",
            "content": "是法本平等，无怠亦无敬。如何证无生，却来见参政。",
            "comment": ""
        }
    ]
}