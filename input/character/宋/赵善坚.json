{
    "dynasty": "宋",
    "author": "赵善坚",
    "poems": [
        {
            "title": "化成岩",
            "content": "低帽白蕉衫，跨马北岩路。为我撤炎歊，时有清风度。投策蹑游屐，扪萝穷幽趣。怪石鸣瘦筇，狭径窘危步。云间启深洞，玲珑天巧露。僧侣罗上下，钟声答晨暮。长笑排翠谒，围棋惊振鹭。陶写屏丝竹，恐为风景污。拂藓题苍崖，纵横醉中句。兹游岂易得，载酒莫辞屡。",
            "comment": ""
        }
    ]
}