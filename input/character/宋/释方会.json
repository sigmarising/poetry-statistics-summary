{
    "dynasty": "宋",
    "author": "释方会",
    "poems": [
        {
            "title": "偈",
            "content": "杨歧无旨的，种田博饭吃。说梦老瞿昙，何处觅踪迹。",
            "comment": ""
        },
        {
            "title": "偈",
            "content": "薄福住杨歧，年来气力衰。寒风凋败叶，犹喜故人归。囉囉哩，拈上死柴头，且向无烟火。",
            "comment": ""
        },
        {
            "title": "偈",
            "content": "杨歧乍住屋壁疏，满床尽布雪真珠。缩却项，暗嗟吁。翻忆古人树下居。",
            "comment": ""
        },
        {
            "title": "偈二首",
            "content": "杨歧一要，千圣同妙。布施大众，果然失照。",
            "comment": ""
        },
        {
            "title": "偈",
            "content": "云盖是事不如，说禅似吞栗薄。若向此处会得，佛法天地悬殊。",
            "comment": ""
        },
        {
            "title": "偈二首",
            "content": "杨歧一句，急著眼觑。长连床上，拈匙把箸。",
            "comment": ""
        },
        {
            "title": "偈",
            "content": "释迦老子著跌，偷笑云盖乱说。虽然世界坦平，也是将勤补拙。",
            "comment": ""
        },
        {
            "title": "句",
            "content": "渔翁未掷钓，跃鳞冲浪来。",
            "comment": ""
        },
        {
            "title": "偈",
            "content": "雪，雪，处处光辉明皎洁。黄河冻锁绝纖流，赫日光中须迸裂，那吒顶上吃蒺藜，金刚脚下流出血。",
            "comment": ""
        },
        {
            "title": "句",
            "content": "剑为不平离实匣，药因救病出金瓶。",
            "comment": ""
        },
        {
            "title": "偈",
            "content": "踏著秤锤硬似铁，痖子得梦向谁说。须弥顶上浪滔天，大洋海里遭火爇。",
            "comment": ""
        }
    ]
}