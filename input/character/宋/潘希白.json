{
    "dynasty": "宋",
    "author": "潘希白",
    "poems": [
        {
            "title": "题云山图",
            "content": "谷口无人烟树迷，雨添新瀑下前溪。思家只作归程看，疑有春深杜宇啼。",
            "comment": ""
        },
        {
            "title": "凉夜",
            "content": "凉夜无云星自流，池塘促织早知秋。远更不受重城隔，时逐西风到小楼。",
            "comment": ""
        },
        {
            "title": "入南溪",
            "content": "沙头落月照蓬低，杜宇谁家树底啼。舟子不知人未起，载将残梦上青溪。",
            "comment": ""
        },
        {
            "title": "广德早行",
            "content": "草屦穿篱过，衣湿槿花露。千里浙东人，今踏江南路。晓程犹带夜，众星照高树。家中犹未醒，梦我青云去。",
            "comment": ""
        },
        {
            "title": "积霭",
            "content": "积霭收残雨，千峰在小楼。忽然空远思，野服上渔舟。",
            "comment": ""
        },
        {
            "title": "送蒋朴之维阳",
            "content": "隋家天子爱扬州，四十离宫取次游。荆棘久迷秦陇路，柳丝空拂汴河流。君才清似庾开府，世事难于孙仲谋。莫为青衫维骑马，却将风景付閒愁。",
            "comment": ""
        }
    ]
}