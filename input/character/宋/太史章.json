{
    "dynasty": "宋",
    "author": "太史章",
    "poems": [
        {
            "title": "题宴坐石",
            "content": "白云曾罩定中身，石上云归不见人。应有山神常守获，松风时为埽埃尘。",
            "comment": ""
        },
        {
            "title": "题幽石",
            "content": "痕疑神所凿，不与众岩俱。镇地形何直，参天势自孤。鹤栖乔木稳，猿揽古藤粗。欲得丹青手，和云画作图。",
            "comment": ""
        },
        {
            "title": "石桥",
            "content": "涧底轻雷喷玉泉，石桥僧度是何年。灵峰斗隔人间世，真境潜分洞里天。施食曾闻龙就掌，谈空应有虎当筵。道猷雪涕非无谓，谁见湔肠挂木颠。",
            "comment": ""
        },
        {
            "title": "题望飞泉",
            "content": "既晴安得雨霏霏，百道流泉落翠微。侧帽试看绳引处，破烟千点湿人衣。",
            "comment": ""
        },
        {
            "title": "桐柏崇道观",
            "content": "神仟隐居尚深渺，径迂不欲与世通。必求峭拔出林杪，俯视左右环群峰。飞泉不测源所自，瀑注一落千丈虹。步跻石磴旋盘折，翠荫蒙密多长松。唐闻马练师，晋传葛仙翁。丹灰已死不复炽，独有翰墨留遗踪。定知华表立归鹤，谁见灵湫藏蛰龙。白云子，信亦稀，藐视声利如尘泥。仕途捷径非我乐，不死之乡终欲归。玉霄峰前烟扑扑，金庭宫外云霏霏。哀猿啸断月不古，桃杏得春还满枝。风驭寥寥何处在，孤坟棺殮只空衣。",
            "comment": ""
        }
    ]
}