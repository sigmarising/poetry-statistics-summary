{
    "dynasty": "宋",
    "author": "曹翰",
    "poems": [
        {
            "title": "内宴奉诏作",
            "content": "三十年前学六韬，英名常得预时髦。曾因国难披金甲，不为家贫卖宝刀。臂健尚嫌弓力软，眼明犹识阵云高。庭前昨夜秋风起，羞睹盘花旧战袍。",
            "comment": ""
        },
        {
            "title": "赠缘德",
            "content": "二十年来访道人，奔波寒暑备艰辛。谁知此日圆通会，便是今生出世因。炉里有丹欣得遇，法中无语幸相亲。如何至诀容传受，免向迷途强问津。",
            "comment": ""
        }
    ]
}