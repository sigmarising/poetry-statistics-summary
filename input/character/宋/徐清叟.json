{
    "dynasty": "宋",
    "author": "徐清叟",
    "poems": [
        {
            "title": "赠常庵江羽士",
            "content": "九曲溪头活计，三生石上精魂，沓沓间云何处，空山明月啼猿。",
            "comment": ""
        },
        {
            "title": "和高庙净明院梅岩御制韵二首",
            "content": "千年奎画照苍霞，酬唱官梅竹外斜。恭想皇灵天阙上，归疆犹惜洛阳花。",
            "comment": ""
        },
        {
            "title": "和高庙净明院梅岩御制韵二首",
            "content": "偶因祀事访丹霞，寺古山深石径斜。冲冻细寻梅信息，枝头喜见状元花。",
            "comment": ""
        },
        {
            "title": "赠建宁妓唐玉",
            "content": "上国新行巧样花，一枝聊插鬓云斜。娇羞未肯从郎意，故把芳容半面遮。",
            "comment": ""
        },
        {
            "title": "癸丑十月二日上天竺寺祈晴",
            "content": "金泥滑滑溅雕鞍，虔走珍祠谒宰官。积雨水添湖面阔，久阴云护岭头寒。妨收是处田家苦，开霁何时后土乾。现出日光须佛力，少令忧国雨心宽。",
            "comment": ""
        },
        {
            "title": "害贾平章",
            "content": "扑面京画尘影华，杜鹃声底客思家。久陪宰相堂中食，五拜夫人庙里花。和气薰蒸由地主，孤根容易发天葩。双壶走迸悭琼报，聊宁头纲六饼茶。",
            "comment": ""
        },
        {
            "title": "题会江驿",
            "content": "高阁盈千尽，征人借一棲。水连天上下，山会浙东西。炊甑荣枯幻，浮云出处齐。感时心欲醉，风雨更凄迷。",
            "comment": ""
        }
    ]
}