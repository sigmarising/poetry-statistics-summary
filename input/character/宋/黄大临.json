{
    "dynasty": "宋",
    "author": "黄大临",
    "poems": [
        {
            "title": "青玉案",
            "content": "千锋百嶂宜州路。天黯淡、知人去。晓别吾家黄叔度。弟兄华发，远山修水，异日同归处。樽罍饮散长亭暮。别语缠绵不成句。已断离肠能几许。水村山馆，夜阑无寐，听尽空阶雨。",
            "comment": ""
        },
        {
            "title": "青玉案",
            "content": "行人欲上来时路。破晓雾、轻寒去。隔叶子规声暗度。十分酒满，舞裀歌袖，沾夜无寻处。故人近送旌旗暮。但听阳关第三句。欲断离肠馀几许。满天星月，看人憔悴，烛泪垂如雨。",
            "comment": ""
        },
        {
            "title": "七娘子",
            "content": "画堂银烛明如昼。见林宗、巾垫羞蓬首。针指花枝，线赊罗袖。须臾两带还依旧。劝君倒戴休令後。也不须、更漉渊明酒。宝箧深藏，浓香熏透。为经十指如葱手。",
            "comment": ""
        }
    ]
}