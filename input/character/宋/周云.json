{
    "dynasty": "宋",
    "author": "周云",
    "poems": [
        {
            "title": "满庭芳",
            "content": "黄蕊封金，素英缕玉，此花端为君开。五云深处，昨夜见三台。天相勋门庆胄，嫖姚後，重产英材。蝉宫客，胸中万卷，荷橐久徘徊……。",
            "comment": ""
        },
        {
            "title": "洞仙歌",
            "content": "千崖滴翠。正秋高时侯。橙黄桔绿又重九。有蓬壶仙子、赤鲤来游，风云会，施展经纶妙手。去年称寿处，北斗天浆，今夜天浆挹南斗。听笙箫云里奏，月满琼楼，瑶台上、拥出嫦娥观酒。待脚踏层云倒天河，尽倾向霞觞，与君为寿。",
            "comment": ""
        }
    ]
}