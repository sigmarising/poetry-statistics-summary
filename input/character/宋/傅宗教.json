{
    "dynasty": "宋",
    "author": "傅宗教",
    "poems": [
        {
            "title": "无名木",
            "content": "峨峨九日峰，下有千年木。正异岁寒姿，命受兹也独。十围铁干古，百尺虬髯矗。不以姓名显，肯为封爵辱。畏名如畏虎，终焉托岩伏。何当大厦求，一枝亦自足。",
            "comment": ""
        },
        {
            "title": "秦君亭",
            "content": "隐君在何许，遗迹此山阿。春风闭门处，回首空烟萝。",
            "comment": ""
        },
        {
            "title": "思古堂",
            "content": "何人凿山腹，高堂跨崔嵬。悠悠百年事，滚滚随尘埃。弃置君莫问，且复共此杯。",
            "comment": ""
        }
    ]
}