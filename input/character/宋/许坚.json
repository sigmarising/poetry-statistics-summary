{
    "dynasty": "宋",
    "author": "许坚",
    "poems": [
        {
            "title": "题扇",
            "content": "哦吟但写胸中妙，饮酒能忘身后名。但愿长间有诗酒，一溪风月共清月。",
            "comment": ""
        },
        {
            "title": "游溧阳下山寺",
            "content": "地枕吴溪与越峰，前朝恩锡灵泉额。竹林晴见雁塔高，石室曾栖几禅伯。荒碑字没秋苔深，古池香泛荷花白。客有经年说别林，落日啼猿情脉脉。",
            "comment": ""
        },
        {
            "title": "诗一首",
            "content": "只应天上路，不为下方开。道既学不得，仙人何处来。",
            "comment": ""
        },
        {
            "title": "题简寂观",
            "content": "尝恨真风千载隐，洞天还得恣游遨。松楸古迹一坛静，鸾鹤不来青汉高。茅氏井寒丹亦化，玄宗碑断梦曾劳。分明有个长生路，不几红尘白二毛。",
            "comment": ""
        },
        {
            "title": "句",
            "content": "道既学不得，仙从何处来。卧久似慵伸雪项，立迟犹未整霜衣。",
            "comment": ""
        },
        {
            "title": "题幽栖观",
            "content": "仙翁上升去，丹井寄晴壑。山色接天台，湖光照寥廓。玉洞绝无人，老桧犹栖鹤。我欲掣青蛇，他时冲碧落。",
            "comment": ""
        },
        {
            "title": "战兵山",
            "content": "石鼓高悬蕴大音，白云峰顶始铺金。能来斯地鼓斯鼓，尽达曹溪圣祖心。",
            "comment": ""
        },
        {
            "title": "宿溧阳灵泉精舍僧以白字韵请留诗",
            "content": "近枕吴溪与越峰，前朝恩赐云泉额。竹林晴见雁塔高，石室曾栖几禅伯。荒碑字没莓苔深，古池香泛荷花白。客有经年别故林，落日啼猿情脉脉。",
            "comment": ""
        },
        {
            "title": "上舍人徐铉",
            "content": "几宵烟月锁楼台，欲寄侯门荐下才。满面尘埃人不识，谩随流水出山来。",
            "comment": ""
        },
        {
            "title": "题茅山观",
            "content": "尝恨清风千载郁，洞天今得恣游遨。松楸一色古坛静，鸾鹤不来青汉高。茅氏井寒丹已化，玄宗碑断梦仍劳。分明有个长生路，休向红尘叹二毛。",
            "comment": ""
        },
        {
            "title": "题茅山观",
            "content": "常恨清风千载郁，洞天令得恣游遨。松楸古色玉坛静，鸾鹤不来青汉高。茅氏井寒丹已化，玄宗碑断梦仍劳。分明有个长生路，休向红尘叹二毛。",
            "comment": ""
        },
        {
            "title": "题义门胡氏华书院",
            "content": "尽说灵踪妨画图，幽奇高尚义群居。山林总是神仙隐，礼乐爰修周孔书。解驾十年惟壮士，担簦千里结名庐。功成霄以非常事，对此那堪不我欺。",
            "comment": ""
        },
        {
            "title": "句",
            "content": "卧久不慵伸雪项，少迟犹未整霜衣。",
            "comment": ""
        },
        {
            "title": "登游齐山",
            "content": "星使南驰入楚重，此山偏得驻行踪。落花满地月华冷，寂寞旧山三四峰。",
            "comment": ""
        }
    ]
}