{
    "dynasty": "宋",
    "author": "王赞",
    "poems": [
        {
            "title": "和知军毛奎小洞天诗",
            "content": "使君赋佳什，笔壮过飞泉。索远寻幽地，求深访洞天。山巍云脚敛，海极日头偏。景喜岩瞻石，台虚钓隐船。高人贪胜概，清海赖无旋。拟把张槎泛，何妨谢屐穿。心闲尘不梁，客好景成妍。去去迎三岛，看看会七贤。醉眠思石枕，缓步异苔钱。再约通宵饮，相邀秉烛椽。",
            "comment": ""
        },
        {
            "title": "石淙",
            "content": "磴道山岩下，茅楹竹树中。深潭鱼可见，攒石路才通。坐听潺湲碧，县思烂熳红。平生丘壑志，览此兴何穷。",
            "comment": ""
        }
    ]
}