{
    "dynasty": "宋",
    "author": "黄应武",
    "poems": [
        {
            "title": "念奴娇",
            "content": "乾坤开辟，桂林有、元气自来融结。石磴盘空行木杪，天柱屹然中立。窟宅幽深，泉源清远，不是灵神擘。潜通後洞，张刘万古遗迹。输我长剑凌虚，六尘尽扫，银海秋波碧。志气飘飘游物外，惟有清风知得。唤起白龙，护持飙驭，稽首朝金阙。山灵欣喜，紫云已在诗壁。",
            "comment": ""
        }
    ]
}