{
    "dynasty": "宋",
    "author": "王文卿",
    "poems": [
        {
            "title": "以二十八字为吾婿他日嘱仲和书付梅隐袁庭植",
            "content": "吾法元来不妄傅，信知道法妙玄玄。君家自是神仙种，管取儿孙代代贤。",
            "comment": ""
        },
        {
            "title": "麻姑坛",
            "content": "漉酒巾笼五岳冠，懒攜琴鹤上朝端。丹房昼睡烟霞暖，紫府夜归星斗寒。诗就几教山鬼泣，剑灵那许俗人看。麻姑报道桑田变，一曲仙棋尚未残。",
            "comment": ""
        },
        {
            "title": "题棺木",
            "content": "我身是假，松板非真。牢笼俗眼，跳出红尘。",
            "comment": ""
        },
        {
            "title": "句",
            "content": "红尘富贵无心恋，紫府真仙有志攀。",
            "comment": ""
        },
        {
            "title": "句",
            "content": "报国有谁能仗节，升天由此可无梯。",
            "comment": ""
        },
        {
            "title": "逍遥峰",
            "content": "从汉仙峰一柱清，晴春登览四山明。祥云昼护神光现，瑞月宵临法乐鸣。华子冈头灵运赋，七星杉下蔡经盟。慨思今古无穷事，那得逍遥自在情。",
            "comment": ""
        }
    ]
}