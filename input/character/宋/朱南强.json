{
    "dynasty": "宋",
    "author": "朱南强",
    "poems": [
        {
            "title": "古隍行",
            "content": "茂林修竹恒苍苍，畦兰畹芷胜幽芳。在葱佳气蔼祯祥，小小一村名古隍。屋西有山名虎耳，东流挹抱长溪水。三峰笔架卓面前，背后驹骊翠屏奇。绕帘数顷祖遗田，信可容侬耕晓烟。摘山钓水美且鲜，南窗笑傲北窗眠。三馀祗把子孙教，不伯趁炎竞浮躁。先于道谊后文章，事长谦恭事亲孝。桑麻芋粟小园收，社醖茅柴逐旋笋。但得官清摇役省，此生温饱复何求。",
            "comment": ""
        }
    ]
}