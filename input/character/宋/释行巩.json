{
    "dynasty": "宋",
    "author": "释行巩",
    "poems": [
        {
            "title": "颂古十首",
            "content": "高烧榾柮暖通身，快活难禁一屋春。不是谢郎来合火，谁知门外有寒人。",
            "comment": ""
        },
        {
            "title": "颂古十首",
            "content": "错错，戏海狞龙，冲霄辽鹤。老慈明，无著莫，笑里重重露拴索。",
            "comment": ""
        },
        {
            "title": "颂古十首",
            "content": "白浪堆中下一钩，锦鳞红尾尚悠悠。渔翁不计竿头事，笑入芦花万顷秋。",
            "comment": ""
        },
        {
            "title": "颂古十首",
            "content": "恰好被人借去了，莫言邻舍不通容。团圞无缝难安笔，只抹烟云一两重。",
            "comment": ""
        },
        {
            "title": "颂古十首",
            "content": "领得沩山笑里刀，方知不枉到明招。元来树倒藤枯后，了得三年五载烧。",
            "comment": ""
        },
        {
            "title": "送空维那",
            "content": "十载中原一棹还，碧琉璃外更无山。扣舷三下知谁会，自作吴音唱月弯。",
            "comment": ""
        },
        {
            "title": "颂古十首",
            "content": "百尺竿头五两垂，穷沙绝漠任风吹。可怜无限沧浪客，犹把南针定所归。",
            "comment": ""
        },
        {
            "title": "颂古十首",
            "content": "万德不自有，十身何处藏。薰风生殿阁，化日正舒长。",
            "comment": ""
        },
        {
            "title": "颂古十首",
            "content": "柴火煎熬担在身，相逢狭路不堪论。淡烟落日青山外，满地难收刀斧痕。",
            "comment": ""
        },
        {
            "title": "偈颂三首",
            "content": "横眸碧汉，万国风清。垂手红尘，千峰日出。",
            "comment": ""
        },
        {
            "title": "颂古十首",
            "content": "学洚波澜卷未乾，几烦仙屐上林峦。天香吹落秋风老，不觉相携到广寒。",
            "comment": ""
        },
        {
            "title": "偈颂三首",
            "content": "雪峰辊扑，禾山打鼓。秘魔擎叉，道吾作舞。",
            "comment": ""
        },
        {
            "title": "偈颂三首",
            "content": "山静课花蜂股重，林空含箨笋肌明。倚阑不见成痴兀，又得黄鹂唤一声。",
            "comment": ""
        },
        {
            "title": "颂古十首",
            "content": "王殿苔生正不居，四臣无路纳嘉谟。老农如是承谁力，风暖歌声落野锄。",
            "comment": ""
        }
    ]
}