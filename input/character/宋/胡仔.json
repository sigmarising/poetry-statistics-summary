{
    "dynasty": "宋",
    "author": "胡仔",
    "poems": [
        {
            "title": "句",
            "content": "飞花红千点，芳草绿万里。",
            "comment": ""
        },
        {
            "title": "句",
            "content": "愁随竹叶消春盏，春入灯花缀夜缸。",
            "comment": ""
        },
        {
            "title": "歌风台",
            "content": "碑存溪石高嵯峨，汉字漫灭新镌讹，台非旧築行人过。赤帝当年布衣起，老妪悲啼白龙死，芒砀生云凝夜紫。一朝花发咸阳春，老剑磨血消京尘，归来故里天上人。千古斜阳愁色里，草没荒城狐掉尾，不信英雄化为鬼。",
            "comment": ""
        },
        {
            "title": "句",
            "content": "为官两部喧朝梦，在野千机促妇功。",
            "comment": ""
        },
        {
            "title": "足子苍和人诗",
            "content": "执戟老人双鬓斑，陆沉三世不迁官。穷如老鼠穿牛角，拙似点鱼上竹竿。岂有葡萄博名郡，空馀苜蓿上朝盘。荣华气象无丝许，正坐平生骨相寒。",
            "comment": ""
        },
        {
            "title": "对月用促句换韵格",
            "content": "青玻璃色莹长空，烂银盘挂屋山东，晚凉徐度一襟风。天分风月相管领，对之技痒谁能忍，吟哦自恨诗才窘。扫宽露坐发兴新，浮蛆琰琰抛青春，不妨举盏成三人。",
            "comment": ""
        },
        {
            "title": "咏黄白菊花",
            "content": "何处金钱与玉钱，化为蝴蝶夜翩翩。青丝网住芳丛上，开作秋花取意妍。",
            "comment": ""
        },
        {
            "title": "句",
            "content": "话尽春愁双紫燕，唤回午梦一黄鹂。",
            "comment": ""
        },
        {
            "title": "句",
            "content": "霞抹晚空鱼尾赤，水生春渚鸭头青。",
            "comment": ""
        },
        {
            "title": "句",
            "content": "白发惟公道，春风不世情。",
            "comment": ""
        },
        {
            "title": "满江红",
            "content": "泛宅浮家，何处好、苕溪清境。占云山万叠，烟波千顷。茶灶笔床浑不用，雪蓑月笛偏相称。争不教、二纪赋归来，甘幽屏。红尘事，谁能省。青霞志，方高引。任家风舴艋，生涯笭箸。三尺鲈鱼真好脍，一瓢春酒宜闲饮。问此时、怀抱向谁论，惟箕颍。",
            "comment": ""
        },
        {
            "title": "句",
            "content": "鹦鹉杯且酌清浊，麒麟阁懒画丹青。",
            "comment": ""
        },
        {
            "title": "句",
            "content": "钓艇江湖千里梦，客毡风雪十年寒。",
            "comment": ""
        },
        {
            "title": "水龙吟",
            "content": "梦寒绡帐春风晓，檀枕半堆香髻。辘轳初转，阑干鸣玉，咿哑惊起。眠鸭凝烟，舞鸾翻镜，影开秋水。解低鬟试整，牙床对立，香丝乱、云撒地。纤手犀梳落处，腻无声、重盘鸦翠。兰膏匀渍，冷光欲溜，鸾钗易坠。年少偏娇，髻多无力，恼人风味。理云裾下阶，含情不语，笑折花枝戏。",
            "comment": ""
        },
        {
            "title": "句",
            "content": "飞絮落花春向晚，疾风甚雨暮生寒。",
            "comment": ""
        },
        {
            "title": "咏苕溪水阁",
            "content": "三间小阁贾耘老，一首佳沈会宗。无限当时好风月，如今总属绩溪翁。",
            "comment": ""
        },
        {
            "title": "句",
            "content": "壮图鹏翼九万里，末路羊肠百八盘。",
            "comment": ""
        },
        {
            "title": "题苕溪渔隐图",
            "content": "溪边短短长长柳，波上来来去去船。鸥鸟近人浑不畏，一双飞下镜中天。",
            "comment": ""
        },
        {
            "title": "春寒",
            "content": "小院春寒闭寂寥，杏花枝上雨潇潇。午窗归梦无人唤，银叶龙涎香渐销。",
            "comment": ""
        },
        {
            "title": "和人七夕诗",
            "content": "乞巧筵开玉露秋，一钩凉月挂西楼。人间百巧方无奈，寄语天孙好罢休。",
            "comment": ""
        },
        {
            "title": "题苕溪渔隐图",
            "content": "卷起纶竿撇棹归，短篷斜掩宿渔矶。日高春睡无人唤，撩乱杨花绕梦飞。",
            "comment": ""
        },
        {
            "title": "题苕溪渔隐图",
            "content": "秋云漠漠烟苍苍，芦花初白莲叶黄。钓船尽日来往处，南村北村秔稻香。",
            "comment": ""
        },
        {
            "title": "和人咏蜡梅绝句因纪其事",
            "content": "新诗湔拂自苏黄，想见当年喜色香。草木无情遇真赏，岂知千载有馀芳。",
            "comment": ""
        },
        {
            "title": "句",
            "content": "润资宿麦两歧秀，寒勒新花几信风。",
            "comment": ""
        }
    ]
}