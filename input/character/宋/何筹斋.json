{
    "dynasty": "宋",
    "author": "何筹斋",
    "poems": [
        {
            "title": "题柯山道中",
            "content": "扁舟空载断纹琴，横膝谁知太古音。趁取暮潮归旧隐，豆花篱落正秋深。",
            "comment": ""
        },
        {
            "title": "溪轩即事",
            "content": "小立溪窗下，山光晚不同。清秋霜未降，乌桕叶先红。桥影涵深水，钟声挟远风。闲情谁领会，吟处倚梧桐。",
            "comment": ""
        },
        {
            "title": "书乡僧庵",
            "content": "静答光阴转法华，生涯更藉菊为家。山园隔树翻秋雨，石迳萦池浴晚霞。学凤尾翘无限草，似鸡冠样不胜花。萧槮安得诸王谢，竹下清谭煮露芽。",
            "comment": ""
        }
    ]
}