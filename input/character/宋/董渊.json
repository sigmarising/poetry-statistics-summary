{
    "dynasty": "宋",
    "author": "董渊",
    "poems": [
        {
            "title": "碁山院",
            "content": "风际有云多世态，海中无底是人心。可堪更问碁山话，一局闲争古到今。",
            "comment": ""
        },
        {
            "title": "瑞峰院",
            "content": "石屏树幄白云端，溪路生苔树石间。闲访禅家问尘世，总言尘事不相干。",
            "comment": ""
        },
        {
            "title": "太常山",
            "content": "势凌筹谷接苍苍，十二交龙绣作裳。虎豹关中千树色，凤凰池上万花香。白云路隔青云暮，金涧泉通玉涧凉。圣代君臣忻际会，安知磐石镇无疆。",
            "comment": ""
        },
        {
            "title": "灵峰院龙龛山和蔡君谟",
            "content": "{左石右畾}硌弥沙界，谽谺古洞天。门邻金布地，桥枕玉鸣泉。庭鹤归迷主，龛龙去失年。扫云嫌俗驾，题壁托诗仙。胜景无今古，居人有后先。不知游者驭，谁见海为田。",
            "comment": ""
        }
    ]
}