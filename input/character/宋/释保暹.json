{
    "dynasty": "宋",
    "author": "释保暹",
    "poems": [
        {
            "title": "宿宇昭师房",
            "content": "与我难忘旧，多期宿此房。眠云归未得，静夜话空长。草际沈萤影，杉西露月光。天明共无寐，南去水茫茫。",
            "comment": ""
        },
        {
            "title": "书杭州西湖涉公堂",
            "content": "孤舟孤鹤与孤云，湖上深居自不群，高卧可能容一榻，青山西岸且平分。",
            "comment": ""
        },
        {
            "title": "秋径",
            "content": "杉竹青阴合，间行意有凭。凉生初过雨，静极忽归僧。虫迹穿幽穴，苔痕接断稜。翻思深隐处，峰顶下层层。",
            "comment": ""
        },
        {
            "title": "磻溪",
            "content": "不肯随波自直钩，一朝以道佐成周。后来亦有人于此，只把渔竿空白头。",
            "comment": ""
        },
        {
            "title": "金陵怀古",
            "content": "石城秋月满，烟水冷萧萧。战气悲千古，歌声散六朝。萤飞宫草暗，霜白井桐凋。竟日秦淮上，思贤莫可招。",
            "comment": ""
        },
        {
            "title": "秋居言怀",
            "content": "默默疏林下，独知秋气浓。半生犹是客，昨夜更闻蛩。吟苦人成癖，年衰自长慵。终期拂衣去，江上有诸峰。",
            "comment": ""
        },
        {
            "title": "途次望太行山",
            "content": "盘影遮空黑。愁生入望赊。高来难客路，深去断人家。翠死寒溪水，香残别洞花。今宵何处宿，山口日将斜。",
            "comment": ""
        },
        {
            "title": "寄白阁元贞",
            "content": "一间归白阁，更不入长安，绝顶无人上，西凤彻夜寒。悬崖乘雪度，飞瀑过云看。应念驰名者，青门得路难。",
            "comment": ""
        },
        {
            "title": "登芜城古台",
            "content": "无处堪高望，城边上古台。穷秋人独立，落日雁空回，地险千峰出，霜严万木摧。迟吟不能下，满眼是尘埃。",
            "comment": ""
        },
        {
            "title": "重登文兆师水阁",
            "content": "重来久凭栏，临水景多间。高树下残照，寒潮平远山。夜吟长负宿，秋病几思间。早晚离城里，從兹寄掩关。",
            "comment": ""
        },
        {
            "title": "寄洪洲新建知县张康",
            "content": "远听弦歌乐部封，放衙乘醉半疏慵。家辞南越地千里，县管西山有几峰。人望废田禾影合，吏愁空狱藓痕重。孺亭应更悲前事，烟草萋萋叫夜蛩。",
            "comment": ""
        },
        {
            "title": "书惟凤师壁",
            "content": "草径通深院，秋来心更间。城中无旧识，门外是他山。究寂生吟思，持斋得病颜。寒宵多约我，静话出人间。",
            "comment": ""
        },
        {
            "title": "书派河徐希秀才别业",
            "content": "渺渺渡头路，客心难解携。半空山远近，寒日水东西。漾浦渔罾小，飞沙雁阵低。霜风起深夜，只是欠猿啼。",
            "comment": ""
        },
        {
            "title": "寄行肇上人",
            "content": "旧隐湖西寺，青青千万峰。来书度深雪，归梦断疏钟。开口与时避。论心似我慵。流年共衰鬓，昨夜又闻蛩。",
            "comment": ""
        },
        {
            "title": "送蒋白归越",
            "content": "会稽连照水，归意两何亲。山影到平地，湖光生四邻。虚窗寒对晓，孤棹远浮春。未可從耕钓，青云懒致身。",
            "comment": ""
        },
        {
            "title": "江行",
            "content": "渺渺沈清际，回头望即赊。幽禽飞共阔，野客泛无涯，浦暗微分树，滩遥半涨沙。今宵应有月，重得宿薦花。",
            "comment": ""
        },
        {
            "title": "石席",
            "content": "有状卷不得，间斋惜夜长。坐来消暑气，睡去入秋乡。隐隐生寒骨，沈沈发冷光。何时遂深遁，移取置山房。",
            "comment": ""
        },
        {
            "title": "送简上人之洛阳",
            "content": "间身无所滞，独去背春城。望越乡心断，迎嵩隐思生。野禅依树远，中饭傍泉清。相府如投刺，分题有竺卿。",
            "comment": ""
        },
        {
            "title": "老僧",
            "content": "鬓毛垂似雪，无语答间人。拥衲坐终日，浮生知几春。乘船应林越，提锡记游秦。半夜寒堂掩，磬声闻四邻。",
            "comment": ""
        },
        {
            "title": "忆松江",
            "content": "曾向长洲泛渺漫，沈青空阔鸟飞难，平沙杳杳夜潮落，别浦依依秋树寒。间浸客亭浮去棹，冷淹渔屋漾垂竿。归心早晚悬帆到，是处僧楼更上看。",
            "comment": ""
        },
        {
            "title": "寄徐任",
            "content": "乡园书久断，寒夜起归心。远路秦关外，啼猿剑树深。贫游年暗改，醉卧月空沈。几夕疏林下，相思废静吟。",
            "comment": ""
        },
        {
            "title": "送人自阙下归天柱",
            "content": "郤归天柱峰前去，高谢浮名似了心。林下孤灯一声磬，青猿啼断白云深。",
            "comment": ""
        },
        {
            "title": "巴江秋夕",
            "content": "巴水寒声去渺茫，半空云树落秋光。离人此夜和愁宿，不听啼猿亦断肠。",
            "comment": ""
        },
        {
            "title": "早秋间寄宇昭",
            "content": "窗虚枕簟明，微觉早凉生。深院无人语，长松滴雨声。诗来禅外得，愁入静中平。远念西林下，相思合慰情。",
            "comment": ""
        },
        {
            "title": "寄從弟",
            "content": "天外迹如萍，何人慰远情。烟霄滞秋薦，水国废春耕。旅梦寒应断，吟髭白恐生。无因话消息，一雁度江城。",
            "comment": ""
        }
    ]
}