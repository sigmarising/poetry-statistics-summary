{
    "dynasty": "宋",
    "author": "廖刚",
    "poems": [
        {
            "title": "望江南/忆江南",
            "content": "无诸好，方面镇全闽。千骑泛云归洞府，三山明玉外风尘。依约是蓬瀛。贤刺史，龙虎檀香名。金花已传当日梦，锦衣聊慰故乡情。和气万家春。",
            "comment": ""
        },
        {
            "title": "望江南/忆江南",
            "content": "蓬山晓，龟鹤倚芝庭。云覆宝熏迷舞凤，玉扶琼液荐文星。棠荫署风清。人尽道，天遣瑞升平。九万鹏程才振翼，八千椿寿恰逢春。貂衮瞩公荣。",
            "comment": ""
        },
        {
            "title": "满路花/促拍满路花",
            "content": "雨霁烟波阔，雁度陇云愁。西风庭院不胜秋。桂华光满，偏照最高楼。东山携妓约，故人千里，夜来为舣仙舟。明眸皓齿，歌舞总名流。恼人情态物中忧。阳春一曲，谁把万金酬。便好拚沈醉，此夕姮娥，共须著意攀留。",
            "comment": ""
        },
        {
            "title": "望江南/忆江南",
            "content": "柯山瑞，云路玉桥横。六月天香琼蕊秀，千年人瑞昂星明。风露湿麒麟。廊庙器，冰雪照精神。妙世文章凌贾马，致君事业富姬衡。松桧倚青青。",
            "comment": ""
        },
        {
            "title": "蓦山溪",
            "content": "论长校短，总是非闲誉。光景百年中，似难留、长江东去。随缘游戏，触□寄高情，西楼月，北窗风，鸖鹆尊前舞。故人襟韵，千里心相许。飞骑趁花时，正名园、揉风洗雨。玻璃潋滟，聊共醉红裙，阳春曲，碧云词，慷慨怀千古。",
            "comment": ""
        },
        {
            "title": "阮郎归",
            "content": "月桥风槛水边居。画楼三鼓初。草堂收拾读闲书。起看清夜徂。闲想像，尽踌躇。玉牌金字铺。梦昏纵有也成虚。那堪和梦无。",
            "comment": ""
        }
    ]
}