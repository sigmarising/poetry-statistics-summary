{
    "dynasty": "宋",
    "author": "贾似道",
    "poems": [
        {
            "title": "句",
            "content": "梅花见处多留句，谏草藏来定得名。",
            "comment": ""
        },
        {
            "title": "昌化道中",
            "content": "西风落叶路漫漫，衣袂微生旦暮寒。只隔片云家便到，远山移人梦中看。",
            "comment": ""
        },
        {
            "title": "乌青",
            "content": "乌青生来似定墨，腿脚班狸肉带黑。钳若细长似血红，合战交锋如霹雳。",
            "comment": ""
        },
        {
            "title": "独脚",
            "content": "独脚全凭绰菆功，助幫其拐可成功。切须休要饶他大，两腿俱全力不同。",
            "comment": ""
        },
        {
            "title": "琼花",
            "content": "寂寂蕃百观里花，伊谁封殖得名嘉。应知天下无他本，惟有扬州是尔家。种雪春温团影密，攒冰香重压枝斜。倚阑莫问荣枯事，付与东风管物华。",
            "comment": ""
        },
        {
            "title": "论土蜂形",
            "content": "尖翅名呼是土蜂，紫黄色者实难逢。这般色样如君得，不比常虫是毒虫。",
            "comment": ""
        },
        {
            "title": "论虾脊龟形",
            "content": "龟形虾脊不宜红，腿脚俱长力不庸。色黑体肥毛白项，金丝金线绝伦虫。",
            "comment": ""
        },
        {
            "title": "乌麻",
            "content": "乌麻头路透银丝，项阔毛班肉带黑。更若翅乌牙钳赤，得遇此虫真有益。",
            "comment": ""
        },
        {
            "title": "齐膂翅",
            "content": "中秋齐膂最为英，头项宽舒翅皱文。敦厚牙长兼脚大，金风才动不堪闻。",
            "comment": ""
        },
        {
            "title": "崇恩演福禅增偈",
            "content": "灵山一别几经春，今日重来喜见君。佛法一肩担荷却，黄鹤楼前第一尊。",
            "comment": ""
        },
        {
            "title": "红头紫",
            "content": "红头紫勇敌刚强，项赤红班腿长{外囗内昆}长。翅紫牙湾如桑剪，此虫名号促织王。",
            "comment": ""
        },
        {
            "title": "红铃二首",
            "content": "红肩红胁不为奇，连连赢得也防虞。今铃落了终难复，无情去鬭却成灰。",
            "comment": ""
        },
        {
            "title": "呆物三首",
            "content": "定知黑白全无用，须信青黄不可欺。若是狭长终有失，身形厚阔最迷痴。",
            "comment": ""
        },
        {
            "title": "咸淳三年生日口号",
            "content": "君恩犹使居湖曲，年未为高奈病何。做却潞公官职了，较来谢事不争多。",
            "comment": ""
        },
        {
            "title": "红麻头",
            "content": "红麻秉性敌刚强，赤项红班脚{外囗内昆}长。翅紫牙湾如桑剪，诸虫交口便难当。",
            "comment": ""
        },
        {
            "title": "与友人会宿城中",
            "content": "江湖相隔久，不料宿京城。终夜同谈笑，对床如弟兄。湿萤飞复落，残烛灭不明。此去仍多事，重期未必成。",
            "comment": ""
        },
        {
            "title": "草三段二首",
            "content": "麻头青项白毛丁，金翅绉绉肉带青。腿脚班黄牙似炭，当场健战众皆惊。",
            "comment": ""
        },
        {
            "title": "其八鬭败",
            "content": "此番不比寻常败，饱食泥盆待一旬。临日带饥将出鬭，依然还做上将军。",
            "comment": ""
        },
        {
            "title": "句",
            "content": "轻袂杨花落，遥装燕子髓。",
            "comment": ""
        },
        {
            "title": "论真紫色",
            "content": "紫者须当要色浓，要兼肋腿与身同。头雌腰阔阴阳翅，赢尽场中独请功。",
            "comment": ""
        },
        {
            "title": "深黄",
            "content": "黄者生来金箔黄，腿脚班黄腰{外囗内昆}长。若生一付乌牙齿，三秋饶大莫商量。",
            "comment": ""
        },
        {
            "title": "红黄",
            "content": "头似珊瑚项班红，翅如金箔肉带黄。腿脚{外囗内昆}如玉色，秋虫见了自慌张。",
            "comment": ""
        },
        {
            "title": "咸淳庚午冬大雪遗安抚潜侍郎",
            "content": "穷年枯坐似禅林，为喜祥霙写我心。归去来兮怀靖节，不能者止愧周任。西园佳话从知旧，东国诸贤复见今。满斛明珠逾美瑞，定应摹刻遍碑荫。",
            "comment": ""
        },
        {
            "title": "题促织二首",
            "content": "玉罐金笼喂养频，王孙珍爱日相亲。争雄肯负东君意，决胜宁辞一芥身。鼓翼有声如唱凯，洗□□□□生嗔。大哉天地生群物，羡尔区区志不伦。",
            "comment": ""
        },
        {
            "title": "论蟑螂形",
            "content": "易名宽翅号蟑螂，翅阔头尖牙用长。身要匾摊脚要细，只许英雄三二番。",
            "comment": ""
        },
        {
            "title": "促织歌",
            "content": "新虫调理要相当，残暑盆窝须近凉。渐到秋深畏风冷，不宜频浴恐防伤。养时盆罐须宽阔，下食依时要审详。水食调匀蛩必旺，看时切莫对阳光。水时并尽方堪鬭，不可伤饥患饱忙。盆内土须蚯蚓粪，相宜盖为按阴阳。如此宿虫无姤色，仍将宿水换新浆。假如草叶供虫啮，齿软仍知牙更僵。过笼窝罐安排固，行动提携总不妨。酒后切忌将来看，壮气冲伤走跳狂。误放橘橙充食物，食之虫腹反为殃。安顿必须清净处，油烟熏损不刚强。过期未鬭频频看，仍复收拾用意藏。倘或打食口齿谩，必须医损按前方。不察强弱当场鬭，必是曹输笑不良。盖盆谨慎休留隙，免使奔逃意下流。看取调养依斯谱，虫体无伤齿更刚。堪怜一种清幽物，岁岁三秋声韵长",
            "comment": ""
        },
        {
            "title": "两头松",
            "content": "须无尾短最堪伤，虫大终须不是强。两尾腿长还倒插，闻名尽说两头枪。",
            "comment": ""
        },
        {
            "title": "归葛岭旧居",
            "content": "罢官归旧宅，山水得频过。息影堤边树，清心湖面波。劳无功可纪，顽有命相磨。见说连朝雨，田家正翦禾。",
            "comment": ""
        },
        {
            "title": "用三尾贴法歌",
            "content": "蛩吟三尾莫添双，呼叫连绵怕性狂。三尾黑头须用小，尖头独脚始相当。喂交三尾时常饱，免致虫吟误损伤。更将三尾频频浴，解使雌雄有彩光。",
            "comment": ""
        },
        {
            "title": "白麻头",
            "content": "黄色辉光耀似金，枣红牙齿利如针。更有葡萄毛肉体，日交三度也还赢。",
            "comment": ""
        },
        {
            "title": "深紫",
            "content": "紫者当头要紫浓，更兼翅胁与身同。头红项阔阴阳翅，赢尽场中有大功。",
            "comment": ""
        },
        {
            "title": "孤山",
            "content": "半是楼台换却村，几回独立更销魂。断堤野水梅花宅，千古春风月一痕。",
            "comment": ""
        },
        {
            "title": "题促织二首",
            "content": "玉绳低转过南楼，人在冰壶夜色幽。湛湛露华凉似洗，啾啾蛩韵巧如讴。絮叨高下恣情诉，断续悠扬不肯休。叫彻五更寻隐处，自封门户共雌俦。",
            "comment": ""
        },
        {
            "title": "论形",
            "content": "钳象蜈蚣钳，嘴象狮子嘴。头象蜻蜓头，腿象蚱蜢腿。颜色要相当，毛燥斯为美。",
            "comment": ""
        },
        {
            "title": "青黄二色二首",
            "content": "青黄二色翅项明，此等生来何处寻。初秋鬭到深秋后，百度交锋百度赢。",
            "comment": ""
        },
        {
            "title": "防微",
            "content": "朝晨出宿看虫形，须交提出鬭盆听。捻聒叫声观喜怒，蛩喜如同虎啸声。",
            "comment": ""
        },
        {
            "title": "紫麻",
            "content": "头麻项路透金丝，项毛翅绉腿班狸。四脚兼黄肉带赤，秋虫见景不相持。",
            "comment": ""
        },
        {
            "title": "论油丹色",
            "content": "黑头青项翅油丹，腿脚牙长似雪霜。相貌这般无觅处，鬭时绝胜岂寻常。",
            "comment": ""
        },
        {
            "title": "促织论赋",
            "content": "促织鬭时人要主，贪财饶大虫辛苦。总然赢得已着伤，当场必误下锋主。",
            "comment": ""
        },
        {
            "title": "论水红色",
            "content": "水红须尾水红衣，白肚团员模样奇。班点一些浑不染，傍人号作杜公儿。",
            "comment": ""
        },
        {
            "title": "论肉",
            "content": "紫黑苍黄肉，青白胜鹅梨。黑青肉亦白，淡黄白亦宜。",
            "comment": ""
        },
        {
            "title": "养法十二条",
            "content": "喂食还须只一件，莫信傍人教你换。鸡荳菱肉尽非宜，不及朝朝黄米饭。",
            "comment": ""
        },
        {
            "title": "噉色头",
            "content": "黑头红项背身跎，更兼大腿及捶拖。牙齿赤红如钳样，连赢数阵不为多。",
            "comment": ""
        },
        {
            "title": "论真青色",
            "content": "青金头象菩提子，头上毛青靛染成。若还钳得芝蔴白，请君鬭尽莫疑生。",
            "comment": ""
        },
        {
            "title": "论头",
            "content": "昏小脑搭重，路粗半节儿。棠梨三角额，此等不须题。",
            "comment": ""
        },
        {
            "title": "鬭法八条",
            "content": "比头比项比身材，若大分毫便拆开。尾短更兼须又秃，强将他鬭不担财。",
            "comment": ""
        },
        {
            "title": "论河蟹色",
            "content": "赤色却如河蟹色，麻头秀项极难得。枣红牙齿尽相宜，只恐项光头又黑。",
            "comment": ""
        },
        {
            "title": "论蝴蜂形",
            "content": "头尖肚大象蝴蜂，两翅含开腿脚穷。此虫只好无钱鬭，当真必害主人翁。",
            "comment": ""
        },
        {
            "title": "纯红",
            "content": "眼如椒核遍身红，尾项如硃腿亦同。若逢敌手君休怕，数番咬死又成功。",
            "comment": ""
        },
        {
            "title": "紫青",
            "content": "琥珀头尖项紫青，翅如苏叶肉还青。天生一付牙红紫，交锋一口立黄金。",
            "comment": ""
        },
        {
            "title": "论项",
            "content": "紧隘花班项，无毛黑漆光。纵有完颜勇，终须受祸殃。",
            "comment": ""
        },
        {
            "title": "辨虫老嫩",
            "content": "要知促织与苍雏，秘诀分明在两须。贴齿老黄生日久，悬牙如玉离泥初。头高必定无心鬭，埋首人称老野狐。有此秘方劳记取，十场罕有一场输。",
            "comment": ""
        },
        {
            "title": "天竺通元庵分韵得閒字",
            "content": "十里高松树，松边屋数间。客同终夜话，心是一般閒。灯色难禁雨，秋声不离山。明朝分手后，俗事不相关。",
            "comment": ""
        },
        {
            "title": "白麻头",
            "content": "麻头白面白如银，细丝透顶根根明。更加青项长肥腿，战鬭之时必定赢。",
            "comment": ""
        },
        {
            "title": "论螳螂形",
            "content": "身狭牙尖大肚皮，脚前乔立仰头窥。此蛩不问青黄色，鬭到深秋必定输。",
            "comment": ""
        },
        {
            "title": "论腿",
            "content": "大腿圆长健，小脚粗铁线。班白黄色真，此名金不换。",
            "comment": ""
        },
        {
            "title": "论淡青色",
            "content": "头紫葡萄项掺青，正身厚阔似鸦明。壳纹淡薄轻银翅，鬭着交锋速便赢。",
            "comment": ""
        },
        {
            "title": "梅花",
            "content": "朔风吹雨正尘埃，忽见江梅驿使来。忆著家山石桥畔，一枝冷落为谁开。",
            "comment": ""
        },
        {
            "title": "论脸",
            "content": "五色诸虫脸，锄弯注地长。再如锅底黑，此物号强良。",
            "comment": ""
        },
        {
            "title": "天竺山行",
            "content": "山北山南雪半消，村村店店酒旗招。春风过处人行少，一树疏花傍小桥。",
            "comment": ""
        },
        {
            "title": "论头",
            "content": "大头圆结菢，脑搭浅无多。丝路根根透，光明亮不摩。",
            "comment": ""
        },
        {
            "title": "论真白色",
            "content": "白头白项翅如银，上手观来一似冰。枣红牙齿如针利，总无骨肉似将军。",
            "comment": ""
        },
        {
            "title": "总言三首",
            "content": "虫性分悲喜，世人难得知。嚼牙能鬭口，鼓翅得赢时。须识蝇头撁，傍危则自知。总然虫禁齿，如病遇良医。",
            "comment": ""
        },
        {
            "title": "三段锦",
            "content": "麻头青项翅销金，休白牙长六足明。更有异常腰背阔，蜀川三段锦花名。",
            "comment": ""
        },
        {
            "title": "梅花",
            "content": "尘外冰姿世外心，宜晴宜雨更宜阴。收回疏影月初坠，约住寒香雪正深。",
            "comment": ""
        },
        {
            "title": "论真红色",
            "content": "眼如椒子遍身红，腿脚如霜须尾同。若逢敌手君休怕，数番咬死又成功。",
            "comment": ""
        },
        {
            "title": "梅花翅二首",
            "content": "翅似梅花口似刀，番来覆去咬千交。总然赢得他每者，只好看盆无二遭。",
            "comment": ""
        },
        {
            "title": "杨柳",
            "content": "燕子楼边柳色新，画眉人去镜生尘。来年羞结空床梦，闲拨琵琶过一春。",
            "comment": ""
        },
        {
            "title": "论乌鸦色",
            "content": "黑色明如黑漆光，白牙绣项皂罗裳。肚皮腿脚皆如玉，内相将军不可当。",
            "comment": ""
        },
        {
            "title": "红头",
            "content": "红如血点项硃砂，入手观来一朵花。一朝二广交锋胜，到底终须不恋家。",
            "comment": ""
        },
        {
            "title": "论项",
            "content": "项似蜻蜓样，毛丁又起班。更兼形色正，打遍世无双。",
            "comment": ""
        },
        {
            "title": "其七惜才",
            "content": "雄师百战百番赢，不可交他出阵频。身弱难禁生力对，一时托大误虫身。",
            "comment": ""
        },
        {
            "title": "纯白",
            "content": "白头白项白丝攒，翅似铺银肉似霜。乌牙黑脸肚如粉，此物正是促织王。",
            "comment": ""
        },
        {
            "title": "论枣核形",
            "content": "身如枣核两头尖，左右观来是块砖。往来千遍无辞口，一秋咬败万千千。",
            "comment": ""
        },
        {
            "title": "阔翅",
            "content": "阔翅之虫识亦难，臀长匾薄也应凡。要知才貌青黄色，头小牙长两腿班。",
            "comment": ""
        },
        {
            "title": "紫金翅",
            "content": "紫头青项翅如金，腿脚兼黄肉带蜜。必须生有紫黑钳，咬杀秋虫人失色。",
            "comment": ""
        },
        {
            "title": "锦蓑衣",
            "content": "翅宽翅急最为低，识者当场便敢欺。生得两边如乌翅，名传天下锦蓑衣。",
            "comment": ""
        },
        {
            "title": "草",
            "content": "草木起寒色，望来秋更清。舟横遥夜月，风度隔城更。避俗心虽在，休官疏未行。空惭旧吟侣，有句续唐声。",
            "comment": ""
        },
        {
            "title": "浴雌",
            "content": "喂食三尾时时铃，免使虫儿咬失伤。常将三尾频频浴，解使呼雌有彩光。",
            "comment": ""
        },
        {
            "title": "论蝴蜂形",
            "content": "貌若蝴蜂腿脚纖，细腰项紧两头尖。遍身黄色金纹理，百口之中一口钳。",
            "comment": ""
        },
        {
            "title": "乌麻头",
            "content": "乌麻头路透银丝，项阔毛臊肉带梨。更若翅乌牙钳赤，得遇此虫真是奇。",
            "comment": ""
        },
        {
            "title": "淡紫",
            "content": "名为淡紫遍身明，项如青靛齿紫红。头上三尖腰要阔，战得场中不敢逢。",
            "comment": ""
        },
        {
            "title": "真三段",
            "content": "紫头青项有毛长，金翅生来肉带苍。两腿圆长班白色，红牙一对没人当。",
            "comment": ""
        },
        {
            "title": "淡黄",
            "content": "淡黄生来腿脚白，三样头尖如琥珀。初秋鬭间最迷痴，末后逢强绝口敌。",
            "comment": ""
        },
        {
            "title": "乌头金翅",
            "content": "乌头青项翅金黄，腿脚班狸肉带苍。牙钳更生乌紫色，诸虫见了岂能当。",
            "comment": ""
        },
        {
            "title": "养法十二条",
            "content": "盆须用古不须新，盆热天炎色要昏。养过重阳九月九，旧盆不用换新盆。",
            "comment": ""
        },
        {
            "title": "长衣",
            "content": "长衣须养青金翅，腿脚玲珑尾要齐。总然口似青锋剑，只宜口快不宜迟。",
            "comment": ""
        },
        {
            "title": "真紫",
            "content": "紫者如同着紫袍，头浓刚性项如毛。钳更细长如血色，独占场中第一豪。",
            "comment": ""
        },
        {
            "title": "甲戌寒食",
            "content": "寒食家家插柳枝，留春春亦不多时。人生有酒须当醉，青冢儿孙几个悲。",
            "comment": ""
        },
        {
            "title": "养胎",
            "content": "虫腹怀胎号产魔，落胎全仗水虾婆。切须养办心休急，鬭者之时败者多。",
            "comment": ""
        },
        {
            "title": "句",
            "content": "飞花落絮满长安，饮尽离杯度渺漫。",
            "comment": ""
        },
        {
            "title": "蟹青",
            "content": "此虫名称湖蟹青，腿脚班黄翅不金。不看牙钳红与白，须观项上有毛丁。",
            "comment": ""
        },
        {
            "title": "论青黄色",
            "content": "翅金肉白顶红麻，项糁毛青腿少瑕。更有一双牙似墨，这般相貌最为佳。",
            "comment": ""
        },
        {
            "title": "其五六不鬭法",
            "content": "盪胲无后芡，不食又延笼。啮牙并炼齿，终须落下锋。",
            "comment": ""
        },
        {
            "title": "紫黄",
            "content": "头似樱珠项似金，肉脚如同金裹成。牙钳不问何颜色，诸虫咬着便昏沉。",
            "comment": ""
        },
        {
            "title": "论蝼蝈形",
            "content": "蝼蝈之形最难相，牙长腿短头尖亮。尾豁过肩三二分，正是雌头拖肚样。",
            "comment": ""
        },
        {
            "title": "呆物三首",
            "content": "头昏项紧有何奇，腿脚花班黑肚皮。翅上更有膏药积，只好将来去餵鸡。",
            "comment": ""
        },
        {
            "title": "红铃二首",
            "content": "红肩红肋及红铃，止有三场两次赢。脱下红铃休要鬭，总然赢得也无名。",
            "comment": ""
        },
        {
            "title": "论项",
            "content": "青项堆青钿，白毛根闪青。朱砂火盆底，桃皮等类形。白腐冬瓜大，宽臊垒起星。毛丁有，入手不当轻。",
            "comment": ""
        },
        {
            "title": "白牙青",
            "content": "紫头银线项青毛，银牙白脚绝伦高。可奈秋风消索处，自然勇力不相饶。",
            "comment": ""
        },
        {
            "title": "论灶鸡形",
            "content": "头尖项细肚皮拖，白翅生来满背铺。腿脚不长身懒拥，当头金线叫喽啰。",
            "comment": ""
        },
        {
            "title": "狗蝇黄",
            "content": "麻头黄项翅铺金，腿脚班黄肉蜜色。牙钳若是黑如灰，敌尽场中为第一。",
            "comment": ""
        },
        {
            "title": "红铃月头额",
            "content": "虫名月额及红铃，来往交锋暂或赢。纵然得胜终难久，赢得钱来不可行。",
            "comment": ""
        },
        {
            "title": "配合",
            "content": "蛩声不发莫添双，呼叫连绵性性狂。三尾黑头须是小，剪须去爪正相当。",
            "comment": ""
        },
        {
            "title": "其三择撁",
            "content": "撁头要长捍要直，落撁不要如弩力。撁头急落栅儿中，便是青天遭霹雳。把撁犹如人把舵，舵若横时舟受祸。撁头须取白露前，好撁就中金宝货。",
            "comment": ""
        },
        {
            "title": "论枣核形",
            "content": "身如枣核两头尖，仔细观来却是舡。交锋便见强中口，咬退诸虫不敢前。",
            "comment": ""
        },
        {
            "title": "论蚱蜢形",
            "content": "头大肩尖腿脚长，秀钉模样最难当。侧生身分高而厚，鬭到秋深赢满场。",
            "comment": ""
        },
        {
            "title": "油纸灯二首",
            "content": "头圆腿壮遍身黄，翅滑如油肉带苍。牙钳一对如红色，此物虫中是霸王。",
            "comment": ""
        },
        {
            "title": "黑紫",
            "content": "黑紫生来似茄皮，腿脚兼黄赤肚皮。钳若生来紫黑色，早秋赢到雪花飞。",
            "comment": ""
        },
        {
            "title": "其四接力",
            "content": "五日方容鬭一场，若还频鬭损牙关。虫儿不食因何事，蛟损牙关服食难。",
            "comment": ""
        },
        {
            "title": "积食不消化诀",
            "content": "积食不化甚堪嗟，水畔红虫是可佳。研细任君分两处，喂毕鬭胜是谁家。",
            "comment": ""
        },
        {
            "title": "拖肚黄",
            "content": "头项焦黄身黑粗，更兼腿大及臀拖。若还牙齿尖而厚，日鬭数番也不多。",
            "comment": ""
        },
        {
            "title": "呆物三首",
            "content": "飞虫能鬭体轻盈，拔翅成疮鬭负疼。可用剪刀裁内翅，自然百战百番赢。",
            "comment": ""
        },
        {
            "title": "论腿",
            "content": "短鳖兼穷细，屁勋青黑同。只好留墙壁，何须问主公。",
            "comment": ""
        },
        {
            "title": "琵琶翅三首",
            "content": "壳翅琵琶不用青，若还紫色也相应。要知鬭处关张勇，头小牙长体似金。",
            "comment": ""
        },
        {
            "title": "论淡黄色",
            "content": "肉白红头项掺青，头粗脚壮齿如针。这般虫子非容易，九遍交锋十次赢。",
            "comment": ""
        },
        {
            "title": "淡青",
            "content": "淡青生来牙要红，头麻项阔翅玲珑。更生肉肚如雪白，赢尽秋虫独奏功。",
            "comment": ""
        },
        {
            "title": "红头额",
            "content": "红头虽然似花枝，早秋虽胜未为奇。再来得胜亦不可，胜少输多何必疑。",
            "comment": ""
        },
        {
            "title": "真青麻头",
            "content": "线项麻头纹理明，蜻蜓头翅项浑青。侧生身分高而厚，鬭着交锋速便赢。",
            "comment": ""
        },
        {
            "title": "其二防敌",
            "content": "左右不离常夹撁，临鬭之时多少变。他若回身撁捍遮，踢着之时必伤面。",
            "comment": ""
        },
        {
            "title": "紫麻头",
            "content": "麻头项上秀金丝，项毛翅绉腿班狸。脚亦微黄肉带赤，秋虫见了怎支持。",
            "comment": ""
        },
        {
            "title": "论灰青色",
            "content": "颜色深沉不好看，灰头灰项不新鲜。只因翅皱长牙齿，鬭相凶顽必抢前。",
            "comment": ""
        },
        {
            "title": "真青",
            "content": "青色头如菩提子，项上毛青靛染成。牙铃更得芝麻白，任君尽鬭足欢情。",
            "comment": ""
        },
        {
            "title": "论深青色",
            "content": "颜色深沉似污泥，紫头青项尽相宜。齿长腹肚兼华白，鬭到秋深花带归。",
            "comment": ""
        },
        {
            "title": "芍药三首",
            "content": "又是扬州芍药时，花应笑我赋归迟。满堂留得春如画，对酒何妨鬓似丝。玉立黄尘那可到，锦围红蜡最相宜。买山若就当移种，此际谁能杖履随。",
            "comment": ""
        },
        {
            "title": "养法十二条",
            "content": "养到天寒霜降时，附子煎汤冷浴伊。常把盆中围得密，此时方用水窝儿。",
            "comment": ""
        },
        {
            "title": "青金翅",
            "content": "麻头青项翅如金，肉腿如同银打成。牙钳更生如漆黑，赢尽诸人匣内金。",
            "comment": ""
        },
        {
            "title": "论虾青色",
            "content": "有等名为虾壳青，比似青来翅不金。不问牙钳白不白，须看项上带毛丁。",
            "comment": ""
        },
        {
            "title": "残疾",
            "content": "不问青黄赤白黑，不拘大小与残疾。秃须秃尾小无爪，此物见之不足惜。",
            "comment": ""
        },
        {
            "title": "阴阳牙",
            "content": "此虫生来两个牙，一红一白实堪夸。不拘五色麻头者，一见诸虫不怕他。",
            "comment": ""
        },
        {
            "title": "禁忌",
            "content": "硫黄橘气最难当，煎药须教莫近傍。顿处常教遮得暗，切须休露太阳光。",
            "comment": ""
        },
        {
            "title": "论真黑色",
            "content": "黑者须当头似漆，仔细看来无别色。于中牙肚白如银，到作将军为第一。",
            "comment": ""
        },
        {
            "title": "梅花翅二首",
            "content": "翅似梅花蜘蛛形，身上如同梅花片。如此之虫亦怪哉，满场鬭胜真堪羡。",
            "comment": ""
        },
        {
            "title": "松",
            "content": "城中得此观，不用远寻幽。松影半坛月，竹色一帘秋。",
            "comment": ""
        },
        {
            "title": "天台石桥",
            "content": "古路行终日，僧房出翠微。瀑为煎茗水，云是坐禅衣。尊者难相遇，游人又独归。一猿桥外急，却是不忘机。",
            "comment": ""
        },
        {
            "title": "青麻",
            "content": "麻头青项有毛丁，翅绉肉白腿脚长。更生一付牙钳黑，三秋得胜喜非常。",
            "comment": ""
        },
        {
            "title": "竹",
            "content": "松阴半坛日，竹声一槛秋。每番看鹤过，疑似有仙游。",
            "comment": ""
        },
        {
            "title": "总言三首",
            "content": "莫言促织正奇能，养者须当耐性情。只宜漫鬭无疎失，不可忙忙去鬭频。交锋一口停三日，大鬭须还隔一旬。不依此法随心好，撞了齐肩必定倾。",
            "comment": ""
        },
        {
            "title": "论翅",
            "content": "紫翅青金翅，木翅与油单。黑色全如墨，梅花两瓣攒。松阔偕长短，蓑衣得更难。遮身不见节，薄绉另相看。",
            "comment": ""
        },
        {
            "title": "论龟鹤莆",
            "content": "头如蚕嘴肚如琴，两翅啾啾叫不鸣。识者若逢此促织，这般号作大将军。",
            "comment": ""
        },
        {
            "title": "玉锄头",
            "content": "黑牙黑面不堪收，此等虫儿莫去求。若得面肥头脚大，杜家名号玉锄头。",
            "comment": ""
        },
        {
            "title": "芍药三首",
            "content": "上了甘泉三捷书，长淮万里一尘无。清和时节如春在，红药精神与昔殊。丛玉生香歌可谱，围金有客瑞重图。公堂且尽今朝醉，已问君王乞鉴湖。",
            "comment": ""
        },
        {
            "title": "论紫青色",
            "content": "紫头青项背如龟，青不青兮紫不绯。仔细看来茄子色，更兼腿大最为奇。",
            "comment": ""
        },
        {
            "title": "月头线额",
            "content": "线额空纹彩更良，月头堪惜不久长。应是腿寒终不耐，奈何脚小便寻常。",
            "comment": ""
        },
        {
            "title": "油纸灯二首",
            "content": "头混腿脚一身黄，翅滑牙红促织王。易名叫做油莉挞，赌花管取满头装。",
            "comment": ""
        },
        {
            "title": "论虾青形",
            "content": "龟背虾青不宜红，腿脚俱长鬭不慵。色黑貌凡非物类，金丝透顶绝伦虫。",
            "comment": ""
        },
        {
            "title": "琵琶翅三首",
            "content": "哂哂连叫两三声，此虫便是灶鸡形。玉腿白牙赢到底，黄牙项细是输名。",
            "comment": ""
        },
        {
            "title": "养法十二条",
            "content": "下食须当过日中，若还不准是场空。水清无要如冰冷，须要安些蜀地铜。",
            "comment": ""
        },
        {
            "title": "杜鹃",
            "content": "一年一番听，无事亦低眉。催得人归去，由来自不知。春山穿翠霭，月树滴燕脂。遗恨因亡国，流传似可疑。",
            "comment": ""
        },
        {
            "title": "金束带",
            "content": "十个红铃九个败，脱却红铃休赌赛。红铃若得满腰生，常胜号为金束带。",
            "comment": ""
        },
        {
            "title": "论脸",
            "content": "酒醉猫儿脸，花花白路纹。此般生像者，弃物不须论。",
            "comment": ""
        },
        {
            "title": "真黄",
            "content": "天生金色遍身黄，肉腿如同金箔装。更生一付乌牙齿，敌尽诸虫不可当。",
            "comment": ""
        },
        {
            "title": "论肉",
            "content": "肉色欠纯正，腰上多红铃。月头红白间，百战不能赢。",
            "comment": ""
        },
        {
            "title": "淡白",
            "content": "白头白项翅铺银，入手观来却似冰。此虫异众称奇白，总无颜色是将军。",
            "comment": ""
        },
        {
            "title": "论蟹踞形",
            "content": "蛩身弓起如蟹踞，不拘五色或麻头。任人观看则不怕，此是名虫何处求。",
            "comment": ""
        },
        {
            "title": "论翅",
            "content": "膏药积不绉，松短阔长同。金紫须长翅，其余只在中。",
            "comment": ""
        },
        {
            "title": "咸淳庚午冬大雪遗安抚潜侍郎",
            "content": "腊前又放玉园林，一片花飞一片心。瀌奕端由人所召，燮调多愧病难任。乾坤浩浩无偏处，田野穰穰更自今。但得诸贤成此乐，擢舟我欲去山阴。",
            "comment": ""
        },
        {
            "title": "香师{肪月换肩}铃",
            "content": "香师红头共{肪月换肩}铃，只好三番两次赢。卸却红铃难保久，总然赢得也无情。",
            "comment": ""
        },
        {
            "title": "配合",
            "content": "呼雌之法与君知，不贴这时便换雌。一个不贴又一个，右还呼久太非宜。",
            "comment": ""
        },
        {
            "title": "草三段二首",
            "content": "满头白粉紫葡萄，并无纹理项青毛。更兼淡薄轻银翅，三段之名亦似高。",
            "comment": ""
        },
        {
            "title": "青麻头",
            "content": "掺青皱翅紫麻头，肚白身肥牙似钩。毛项花牙长腿脚，{左月右迷}鸡生相鬭三秋。",
            "comment": ""
        },
        {
            "title": "论项",
            "content": "鳖小更短促，无毛一片光。这般生像者，不养又何妨。",
            "comment": ""
        },
        {
            "title": "论上狗形",
            "content": "头粗项阔肚低拖，翼翅生来半背铺。脚腿壮肥身巨{外囗内昆}，当头起线叫如锣。",
            "comment": ""
        },
        {
            "title": "论蜘蛛形",
            "content": "身材局促似蜘蛛，且喜牙长六足铺。羽翼不长肩盖尽，等闲觅得夜明珠。",
            "comment": ""
        },
        {
            "title": "芍药三首",
            "content": "温温玉立绿阴中，不犯芳菲逐万红。折尽长淮多暇日，簪联四座足春风。应如庆历梅花瑞，况有昌黎属句工。问得君王乞身去，移根栽傍曲栏东。",
            "comment": ""
        },
        {
            "title": "论玉蜂形",
            "content": "尖翅名呼是玉蜂，千中难遇实难逢。如君遇着须不避，不比寻常是毒虫。",
            "comment": ""
        },
        {
            "title": "总言三首",
            "content": "其中奥妙细谈推，依此之中必作魁。三分之中晓得一，常常得胜带花回。",
            "comment": ""
        },
        {
            "title": "青黄二色二首",
            "content": "黄头青项销金翅，二色俱全便为最。若还三件一齐生，鬭到秋深绝无对。",
            "comment": ""
        },
        {
            "title": "虾青",
            "content": "麻头青项翅如金，肉腿生来白似银。钳更细长苏木色，此虫名号是虾青。",
            "comment": ""
        },
        {
            "title": "赠孤山周道士",
            "content": "梅花和靖宅，此处住来清。肯以诗为事，终于世有名。山空丹鹤老，湖净白鸥明。时亦扶筇出，何曾踏帝城。",
            "comment": ""
        },
        {
            "title": "琵琶翅三首",
            "content": "琵琶项上带销金，又看须长六足明。若是黑青全没用，腿长肉厚满场赢。",
            "comment": ""
        },
        {
            "title": "其六审势",
            "content": "他若无情休要鬭，分鬭开时向面点。你若频捻必酸牙，焰头过了形多变。",
            "comment": ""
        },
        {
            "title": "于潜道中",
            "content": "数家烟火深村里，几处牛羊落日中。客久不归心事远，梧桐叶叶是秋风。",
            "comment": ""
        },
        {
            "title": "句",
            "content": "稻花香满路，菰叶乱苍洲。",
            "comment": ""
        },
        {
            "title": "咸淳庚午冬大雪遗安抚潜侍郎",
            "content": "玉立堂堂君子林，由来彦圣好于心。时和定是占书岁，贤居奚须更难任。上瑞以人夸自昔，太平有象适当今。莫令一片花飞却，留取春光到绿荫。",
            "comment": ""
        },
        {
            "title": "句",
            "content": "浦浦风来趁藕花。",
            "comment": ""
        },
        {
            "title": "黄麻头",
            "content": "麻头黄项翅金色，腿脚班黄肉带蜜。牙钳若是炭样乌，鬭胜叫鸣闻四壁。",
            "comment": ""
        },
        {
            "title": "论螳螂形",
            "content": "首短身长何足用，羽翅好是航船{左舟右同}。若还六足尽尖长，此是螳螂最堪用。",
            "comment": ""
        },
        {
            "title": "绣花计",
            "content": "小能敌大果然强，虫小赢多必是良。累胜上肩魁大者，这般虫小也非常。",
            "comment": ""
        },
        {
            "title": "黑青",
            "content": "黑者须当黑似漆，仔细看来无别色。更兼牙肚白如银，名号将军为第一。",
            "comment": ""
        }
    ]
}