{
    "dynasty": "宋",
    "author": "蔡蒙古",
    "poems": [
        {
            "title": "阴那山",
            "content": "宫阙空悬胜绝奇，天然泉石画中窥。五峰指月攒寒玉，二水流云漾碧漪。鱼鸟身如游极乐，猿猴心似发菩提。沈沈钟鼓僧閒寂，客亦忘言自得之。",
            "comment": ""
        },
        {
            "title": "游王寿山",
            "content": "王寿山头石径斜，不知何处有仙家。烟霞踏遍芒鞋破，一路春鸠啼落花。",
            "comment": ""
        },
        {
            "title": "梅江晚泛二首",
            "content": "罢读出江岸，江波滚滚来。呼舟閒打桨，载月二更回。",
            "comment": ""
        },
        {
            "title": "梅江晚泛二首",
            "content": "何处吹横笛，萧萧荻苇丛。徐看钓艇出，蓑笠一渔翁。",
            "comment": ""
        }
    ]
}