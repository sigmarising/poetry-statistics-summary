{
    "dynasty": "宋",
    "author": "林概",
    "poems": [
        {
            "title": "越中五咏",
            "content": "越绝烟光隐翠微，兰亭春色送行衣。风清汉相鸣樵径，台古任公落钓矶。绣被歌残人竟远，桃花源静客忘归。凭君莫上秦山望，千古骊宫对夕晖。",
            "comment": ""
        },
        {
            "title": "鉴湖月夜行舟",
            "content": "湖光如鉴月如珪，月下湖中两桨飞。鹤氅四垂冰骨爽，夜深疑自广寒归。",
            "comment": ""
        },
        {
            "title": "剡郊野思",
            "content": "密树芳秾碧草齐，春华微度绿阴低。溪连嵊水兴何尽，路接仙源人自迷。落絮有情风上下，好花无语日东西。故园桃李经年别，一望归心绕翠蹊。",
            "comment": ""
        },
        {
            "title": "越中五咏·离席",
            "content": "何处骊驹杂楚歌，楚人归思吒云萝。河阳望竟妾心远，金谷别来郎恨多。往事一春空物态，闲情千里旧风波。归时莫听陇头水，肠断不禁年少何。",
            "comment": ""
        },
        {
            "title": "伏波将军庙",
            "content": "尉佗尺檄黄关闭，天欲亡秦盛汉家。一日将军通战棹，何曾五岭限中华。",
            "comment": ""
        },
        {
            "title": "越中五咏·西村",
            "content": "绿郊凝望久徘徊，落日川原映古台。江上晚风三弄笛，陇头春信一枝梅。东西陌外烟光度，紫翠峰前霁色开。不是罗敷莫迥首，城南五马使君来。",
            "comment": ""
        },
        {
            "title": "韩退之庙",
            "content": "退之皆负□□志，作邑当年来此中。谩道阳山是穷处，先生于道未尝穷。",
            "comment": ""
        },
        {
            "title": "越中五咏·野塘",
            "content": "漠漠横塘一水通，霏霏轻蔼夕阳中。吴娘晚唱穿菱叶，楚客春心吒蕙丛。烟外蒹葭间倚路，波间舴艋半凌风。江南景好游人去，二月大埋花艳红。",
            "comment": ""
        },
        {
            "title": "越中五咏·野无讌集",
            "content": "碧树阴浓曲沼滨，赏心何处乐游频。东吴景物兰亭晚，西洛烟光梓泽春。香散落梅忘怨笛，绿铺幽草妒芳茵。风云流散苦无定，且学阳池倒载身。",
            "comment": ""
        },
        {
            "title": "题曲水阁",
            "content": "胜绝千岩地，清涵一水滨。石泉寒绕涧，山木翠和春。秀人壶中望，幽凝物外身。贤侯足真赏，王谢有芳尘。",
            "comment": ""
        }
    ]
}