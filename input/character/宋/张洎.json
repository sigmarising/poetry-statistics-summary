{
    "dynasty": "宋",
    "author": "张洎",
    "poems": [
        {
            "title": "句",
            "content": "风物一堆灰。",
            "comment": ""
        },
        {
            "title": "暮春月内署书阁前海棠花盛开率尔七言八韵寄",
            "content": "去岁海棠花发日，曾将诗句咏芳妍。今来花发春依旧，君已雄飞玉案前。骤隔清尘枢要地，独攀红蘂艳阳天。疏枝高映银台月，嫩叶低含绮阁烟。花落花开怀胜赏，春来春去感流年。清辞早缀巴人唱，妙翰犹缄蜀国牋。共仰壮图方赫耳，自嗟衰鬓转皤然。因凭莺蝶传消息，莫望蓬莱有病仙。",
            "comment": "【注释】【原题】：暮春月内署书阁前海棠花盛开率尔七言八韵寄长卿谏议"
        },
        {
            "title": "纪赠宣义大师梦英",
            "content": "几忆汤师役梦魂，醉吟想在落花村。背尘事见寻常说，出格诗曾子细论。书信寄凭暗有路，笑谈重约恨无门。今来鬓雪应多也，莫惜频频近酒罇。",
            "comment": ""
        },
        {
            "title": "句",
            "content": "眼昏书字大，耳重觉声高",
            "comment": ""
        },
        {
            "title": "题越台",
            "content": "我爱真人居，高台倚寥泬。洞天开两扉，邈尔与世绝。缥缈乘鸾女，华颜映绿发。举手拂烟虹，吹笙弄松月。森罗窥万象，境异趣亦别。何必服金丹，飞身向蓬阙。",
            "comment": ""
        }
    ]
}