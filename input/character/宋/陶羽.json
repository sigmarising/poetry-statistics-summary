{
    "dynasty": "宋",
    "author": "陶羽",
    "poems": [
        {
            "title": "古歌赠岩主喜公",
            "content": "喜公心眼如有灵，善择此岩来构扃。崖根踏碎暮烟碧，洞门凿破苍苔青。交加乱石虎狼坠，纵横怪木龙蛟形。其间可以松萝招隐，云霞放情。傲复傲兮何富贵，瓷复瓷兮闲利名。况乎龙蛟勇背俟风雨，灵龟垂首思雷霆。我今方为年少英，青山未有归去心。他时致尧功业成，与师高卧白云深。",
            "comment": ""
        }
    ]
}