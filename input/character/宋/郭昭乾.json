{
    "dynasty": "宋",
    "author": "郭昭乾",
    "poems": [
        {
            "title": "移家",
            "content": "大道夷县长，捷径自窘步。借问漫游人，胡为局纡路。我马亦既秣，风云岂驰惊。迁乔非所期，舍筏聊自渡。世途良足吁，更驾循轨度。",
            "comment": ""
        },
        {
            "title": "述怀二首",
            "content": "箕颖久沦没，矫矫谁能群。忆昔让王者，高风殊可闻。我怀在廖廓，思勒沧浪勋。何时凌紫蹻，翛然绝尘氛。",
            "comment": ""
        },
        {
            "title": "述怀二首",
            "content": "皇皇长安都，赫赫金张第。车马竞奔趋，穷达在片议。绮丽世所欣，崇高物恒忌。何如古逸民，蓬门卧幽閟。",
            "comment": ""
        }
    ]
}