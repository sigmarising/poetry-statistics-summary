{
    "dynasty": "宋",
    "author": "黄宰",
    "poems": [
        {
            "title": "酹江月/念奴娇",
            "content": "三光五岳，孕乾坤英彩，非金非玉。赫赫岩岩真相种，来驾横空仙鹄。十万儿童，和丰堂下，齐指梅山祝。黑头难老，岁寒苍桧修竹。须信自家有传，中庸一卷，是长生真箓。借问洛阳归去後，几度桃开桃熟。十九年间，梦回天上，再见棠阴绿。相将促觐，已闻沙路新筑。",
            "comment": ""
        }
    ]
}