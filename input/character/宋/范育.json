{
    "dynasty": "宋",
    "author": "范育",
    "poems": [
        {
            "title": "送程给事越州",
            "content": "雍容青琐汉儒臣，出牧东南七郡民。秘府内分龙节贵，故乡朝看锦衣新。湖山动色迎诗老，牛酒均欢慰路人。岂愧能名循吏后，应留美化大江滨。相逢日下黄门省。回首风前画鷁津。未省行春周泽国，即听鸣玉上枫宸。",
            "comment": ""
        },
        {
            "title": "韦曲",
            "content": "竹巷松门堆白沙。老农犹指相君家。林塘卜筑今谁问，谱牒名流空自嗟。万簇晴山开玉案，一溪春水满晴沙。",
            "comment": ""
        }
    ]
}