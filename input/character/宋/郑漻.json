{
    "dynasty": "宋",
    "author": "郑漻",
    "poems": [
        {
            "title": "重修龙堂诗",
            "content": "龙德蟠际，在虫莫知。实尸雨霖，鞭雷摇帜。蠢蠢生齿，腹饥谋食。四时罔避，力穑艺稷。耕深耰疾，人不胜天。云蒸雾滃，赖龙以全。兹山由里名澄江，奫沦崒嵂龙之汪。飞液遇坎堪滥觞，荆扉挹啖逾蔗浆。焦土石裂暍欲僵，捧甖膏流收丰穰。天漏资车翻手强，扫氛驳翳开扶桑。郑公庆余森圭璋，使君成民神且康。孤功新庙益炽昌，龙兮无专白云乡。",
            "comment": ""
        }
    ]
}