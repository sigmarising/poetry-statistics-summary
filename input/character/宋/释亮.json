{
    "dynasty": "宋",
    "author": "释亮",
    "poems": [
        {
            "title": "颂古四首",
            "content": "你有主丈与主丈，你地主丈夺主丈。拨乱乾坤几个知，莺啼不在花枝上。",
            "comment": ""
        },
        {
            "title": "建康黄尚书主住清真曾以颂却之",
            "content": "彻骨穷来不厌穷，横眠倒卧白云中。饥餐一钵和罗饭，此外无能振祖风。",
            "comment": ""
        },
        {
            "title": "指三门",
            "content": "蹋断千差路，泼天门户开。抬头空荡荡，脚下起风雷。",
            "comment": ""
        },
        {
            "title": "偈颂五首",
            "content": "柳缘花红春鸟啼，明明祖意报君知。个中直下知端的，已落吾家第二机。",
            "comment": ""
        },
        {
            "title": "光上人求语",
            "content": "光明寂照偏河沙，认著依前满眼化。丧尽诸缘回首看，寥寥四顾绝周遮。绝周遮处未为是，更须知有社师关。透得关，生死佛魔甚屎屁。时来平地一声雷，四海五湖如鼎涕。",
            "comment": ""
        },
        {
            "title": "偈颂七首",
            "content": "九旬禁足今朝满，漆桶掀翻快活人。莫怪点胸夸独步，只缘过夏在清真。",
            "comment": ""
        },
        {
            "title": "偈颂五首",
            "content": "八十老婆心已灰，强颜抹娄与涂蚽。自知潦倒无羞耻，遇兴何妨舞一回。",
            "comment": ""
        },
        {
            "title": "达上人乞语",
            "content": "达道应须并六贼，六贼并了何所得。十方坐断眼头空，观音院里无弥勒。",
            "comment": ""
        },
        {
            "title": "悼遯庵",
            "content": "无端拗曲作直，平白换人眼睛。而今双履归去，且喜天下太平。",
            "comment": ""
        },
        {
            "title": "光维那归乡",
            "content": "光境俱亡了，寒潭彻底清。泝流翻巨浪，五十四州惊。",
            "comment": ""
        },
        {
            "title": "偈颂五首",
            "content": "金风起，树叶落，体露堂堂活鱍鱍。报君知，快领略。回头转脑拟思量，错认笊离作木杓。",
            "comment": ""
        },
        {
            "title": "见侍者求语",
            "content": "三呼三应箭锋拄，不呼不应全体露。汝从雪宝到灵山，步步蹋著无差互。",
            "comment": ""
        },
        {
            "title": "偈颂七首",
            "content": "一叶落，天下秋，几人於此辨来由。衲僧冷地呵呵笑，南岳天台拄杖头。",
            "comment": ""
        },
        {
            "title": "开涂田道者求语",
            "content": "大海波涛涌，道人愿力坚。当头一截断，万顷看平田。",
            "comment": ""
        },
        {
            "title": "碧云寄华藏故旧",
            "content": "碧云深处望湖山，时步松门独往还。眼底故人都不见，但闻幽鸟语关关。",
            "comment": ""
        },
        {
            "title": "颂古四首",
            "content": "几年湖海不知羞，一见桃花自点头。堪笑傍观犹眼热，也来趁队逞风流。",
            "comment": ""
        },
        {
            "title": "偈颂七首",
            "content": "者僧问处绝谣讹，就便牛来付与它。嫩绿枝头红一点，动人春色不消多。",
            "comment": ""
        },
        {
            "title": "寄天童痴绝和尚",
            "content": "潦倒西山百不能，随身赖有一枝藤。东撑西拄消间日，甘作荒山小院僧。",
            "comment": ""
        },
        {
            "title": "偈颂七首",
            "content": "两个屎橛，合作一团。熏天炙地谁能臭，千古丛林话端。",
            "comment": ""
        },
        {
            "title": "偈颂七首",
            "content": "说参禅，弥一过，缘是见成行货。可怜背觉合尘，饭箩边忍届饿。",
            "comment": ""
        },
        {
            "title": "偈颂五首",
            "content": "参学事，绝商量，急著眼，快承当，处处无非安乐乡。呵呵呵，好快活，万两黄金也消得。",
            "comment": ""
        },
        {
            "title": "偈颂七首",
            "content": "今朝三月半，百花开烂漫。祖意甚分明，何妨著眼看，看看，忽然花谢树头家，又被风吹别调中。",
            "comment": ""
        },
        {
            "title": "颂古四首",
            "content": "一色通身白，天然绝点尘。吒少当古路，不吼也惊人。",
            "comment": ""
        },
        {
            "title": "偈颂七首",
            "content": "今朝七十一月十五，光阴似箭岁将莫。参禅学道如何，切忌守株而待兔。若是金毛师子儿，翻身一掷无回互。无回互。惊杀南山白额虎。",
            "comment": ""
        },
        {
            "title": "颂古四首",
            "content": "饥时定闻饥，饱时定闻饱。婆子在台山，赵州勘破了。",
            "comment": ""
        },
        {
            "title": "藤簟",
            "content": "江成一片凝如水，风吹不动寒光起。饭饱齁齁快活眠，不知身在秋婆里。",
            "comment": ""
        },
        {
            "title": "偈颂五首",
            "content": "狂风暴雨轰霹坜，满庭撼动花狼藉。红红白白已周遮，何劳饭袋重拈出。",
            "comment": ""
        },
        {
            "title": "古禅人乞语",
            "content": "底事完全亘古今，何劳特地偏参寻。草鞋蹋破知端的，悔涉山川恨转深。",
            "comment": ""
        }
    ]
}