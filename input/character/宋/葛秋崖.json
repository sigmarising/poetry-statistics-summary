{
    "dynasty": "宋",
    "author": "葛秋崖",
    "poems": [
        {
            "title": "唐明皇游月宫",
            "content": "秦汉求仙事已非，等间却遇月中妃。如何不觅长生药，只记霓裳一曲归。",
            "comment": ""
        },
        {
            "title": "故公子家",
            "content": "绣户朱栏柳树春，外间不识内间贫。白头园子无支给，自种盆花卖与人。",
            "comment": ""
        },
        {
            "title": "绝句",
            "content": "二十四友金谷宴，千三百里锦帆游。人间无此春风乐，乐极人间无此愁。",
            "comment": ""
        }
    ]
}