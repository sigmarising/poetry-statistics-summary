{
    "dynasty": "宋",
    "author": "陈宜中",
    "poems": [
        {
            "title": "贾师宪望海楼成次韵",
            "content": "功归再造金瓯好，岁已三登玉烛调。昨日倚筇平地看，一如石壁望松寥。",
            "comment": ""
        },
        {
            "title": "如占城经吴川极浦亭",
            "content": "颠风吹雨过吴川，极浦亭前望远天。有路可通环屿外，无山堪并首阳巅。溪云起处潮初长，夜月高时人未眠。异日北归须记取，平芜尽处一峰圆。",
            "comment": ""
        },
        {
            "title": "贾师宪望海楼成次韵",
            "content": "名与山高千古重，恩如海阔一身轻。门下少年初幕府，梦随诸吏上峥嵘。",
            "comment": ""
        }
    ]
}