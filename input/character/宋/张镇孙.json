{
    "dynasty": "宋",
    "author": "张镇孙",
    "poems": [
        {
            "title": "夜过白云话别",
            "content": "遥看天际白云浮，渺渺西飞谁与谋。归去扶溪溪水阔，秋来还上越台否。",
            "comment": ""
        },
        {
            "title": "水帘洞",
            "content": "岧峣仙境倚层丘，百尺泠泠瀑素流。春长绿莎成绣幕，夜留新月作琼钩。涧边云护千年韭，岩底凉生六月秋。欲访安期何处觅，药炉丹灶且追游。",
            "comment": ""
        },
        {
            "title": "谢恩诗",
            "content": "当宁宵衣务得贤，草茅保足副详延。天人要语垂清问，仁敬陈言上奏篇。愧乏谋猷裨乙览，忽惊姓字首胪传。乾坤大德知难地，誓秉孤忠铁石坚。",
            "comment": ""
        },
        {
            "title": "夜过白云话别",
            "content": "日乾夕阳自惺惺，切实工夫在性情。千古相传真要法，圣贤元共此心灵。",
            "comment": ""
        },
        {
            "title": "白云对月",
            "content": "万山飞翠映瑶空，一抹晴霞淡复浓。何意海风吹不断，归鸦飞带过前峰。",
            "comment": ""
        },
        {
            "title": "夜过白云话别",
            "content": "圣贤今古在吾人，敬义功深德自邻。莫叹桃源仙迹杳，杖藜随处武陵津。",
            "comment": ""
        },
        {
            "title": "和御赐诗",
            "content": "圣主游心六艺文，先皇成宪自常遵。天人亲屈九重问，岭海同归一视仁。已忝胪传魁众俊，复叨燕衔逮微臣。终身祗佩丁宁训，远到功名愿自珍。",
            "comment": ""
        },
        {
            "title": "夜过白云话别",
            "content": "江城话别思依依，天远山青入望微。正好楼头共明月，可堪遥对白云飞。",
            "comment": ""
        }
    ]
}