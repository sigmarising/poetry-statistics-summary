{
    "dynasty": "宋",
    "author": "谢隽伯",
    "poems": [
        {
            "title": "秋日杂兴二首",
            "content": "高槐堕疏花，梁燕感时节。神飚驾轻翮，行计夙已决。飞鸣绕前檐，似与主人别。鸟衣隔海云，去去避霜雪。故垒尚未归，相期杏花月。",
            "comment": ""
        },
        {
            "title": "西湖偶成",
            "content": "思远楼西平屿东，会昌湖上藕花风。水亭隔岸湘帘卷，人倚阑干忆谢公。",
            "comment": ""
        },
        {
            "title": "秋日杂兴二首",
            "content": "西风运金气，万籁含商声。寒蛩亦何为，微音最凄清。幽人倦长夜，拊枕难为情。朱门沸歌钟，醉卧鸳鸯屏。晨鸡唤不醒，况乃闻蛩鸣。蛩声自酸栖，赖有幽人听。",
            "comment": ""
        }
    ]
}