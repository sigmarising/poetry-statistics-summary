{
    "dynasty": "宋",
    "author": "胡某",
    "poems": [
        {
            "title": "淳熙十三年六月中使奉承德寿宫命捕金银鱼",
            "content": "千顷山高六十里，上有寒潭清且泚。神龙久向此中蟠，作霖肯为苍生起。群鱼从之时浮枕，噞喁光彩岁月深。自然形质异凡鬣，或如美玉或如金。或青或红或间色，纵使丹青模不得。几年潜伏少人知，一旦声名动京国。插家太平端好奇，麟欲效瑞凤欲仪。白不银瓮争走献，岂得汝辈藏洿池。深山大泽多遗宝，纡馀旧荦皆娟好。愿移纲罟聊一施，崭然头角趋明时。",
            "comment": ""
        }
    ]
}