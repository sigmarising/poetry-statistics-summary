{
    "dynasty": "宋",
    "author": "留硕",
    "poems": [
        {
            "title": "劝农三首",
            "content": "长年城上望溪山，今日才能一往还。特地晓风吹雨断，可应天意更予悭。",
            "comment": ""
        },
        {
            "title": "题清晖楼二首",
            "content": "万古龙涛山水窟，何人携向岭边州。朝来蜃气连城白，幻作恩平第一楼。",
            "comment": ""
        },
        {
            "title": "劝农三首",
            "content": "春风勾引出郊行，小队迢迢草路平。自笑田芜不归去，三千里外劝人耕。",
            "comment": ""
        },
        {
            "title": "劝农三首",
            "content": "何处园林今有花，十分春事只桑麻。不须惆怅穷途目，一饱生涯无叹嗟。",
            "comment": ""
        },
        {
            "title": "题清晖楼二首",
            "content": "元龙高卧翠微中，碌碌诸人总下风。眼底朴陈无尽藏，八窗还我自玲珑。",
            "comment": ""
        }
    ]
}