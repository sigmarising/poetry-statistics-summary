{
    "dynasty": "宋",
    "author": "曹冠",
    "poems": [
        {
            "title": "蓦山溪",
            "content": "潮生潮落，千古长如许。吴越旧争衡，览遗迹、英雄何处。胥神忠愤，贾勇助鲸波，湍砥柱，驾鳌峰，万骑轰鼍鼓。连天雪浪，直上银河去。击楫誓中流，剑冲星、醉酣起舞。丈夫志业，当使列云台，擒颉利，斩楼兰，雪耻歼狂虏。",
            "comment": ""
        },
        {
            "title": "八六子",
            "content": "晚秋时。碧天澄爽，云何宋玉兴悲。对美景良辰乐事，采萸簪菊登临，共上翠微。堪嗟乌兔如飞。秉烛欢游须屡，传杯到手休辞。念戏马台存，隽游安在，且开怀抱，听歌金缕，从教下客疏狂落帽，也胜龌龊东篱。醉中归。花阴月影正移。",
            "comment": ""
        },
        {
            "title": "兰陵王",
            "content": "晚云碧。松巘飞泉翠滴。双鱼畔、疑是永和，曲水流觞旧风物。波光映山色。时见轻鸥出没。壶天邃，修竹翠阴，虚籁吟风更幽寂。登临兴何极。上烟际危亭，彩笔题石。山中猿鹤应相识。对远景舒啸，壮怀豪逸。刘郎何在玩石刻。感往事陈迹。还忆。少年日。帅旗鼓文场，轩冕京国。如今老大机心息。有陶令秫酒，谢公山屐。闲来潭洞，醉皓月，弄横笛。",
            "comment": ""
        },
        {
            "title": "青玉案",
            "content": "烟村茂樾湾溪畔。似远景、摹轻练。细草平沙骑款段。渔翁欸乃，却惊鸥鹭，飞起澄波面。班荆对饮垂杨岸。枝上莺歌如解劝。山映斜阳霞绮散。醉吟乘兴，锦囊诗满，爱月归来晚。",
            "comment": ""
        },
        {
            "title": "桂飘香",
            "content": "律应清商，嫩凉生、金风乍飘林叶。玉兔腾精，光浸楼台，宛似广寒宫阙。远山横翠烟霏敛，鹊枝绕、蛩声凄切。气萧爽，一年好处，桂花时节。香压群芳妙绝。记蟾窟高枝，两曾攀折。思报君亲，何事壮怀犹郁。传岩莘野时方隐，心先定、经纶施设。赏花醉，持杯更邀皓月。",
            "comment": ""
        },
        {
            "title": "蓦山溪",
            "content": "鉴湖千顷，四序风光好。拨棹皱涟漪，极目处、青山缭绕。微茫烟霭，鸥鹭点菰蒲，云帆过，钓舟横，俱被劳生扰。知章请赐，独占心何小。风月本无私，同众乐、宁论多少。浮家泛宅，它日效陶朱，烹鲈鳜，酌松醪，吟笔千篇扫。",
            "comment": ""
        },
        {
            "title": "凤栖梧/蝶恋花",
            "content": "昨夜西畴新足雨。玉露金飙，著意鏖残暑。画阁登临凝望处。馀霞晚照明烟浦。闲是闲非知几许。物换星移，风景都如故。耳听是非萦意绪。争如挥麈谈千古。",
            "comment": ""
        },
        {
            "title": "蓦山溪",
            "content": "年年九日，萸菊登高宴。今岁旅新丰，听征雁、吟蛩幽怨。行行游赏，邂逅得诗人，呼斗酒，发清吟，豪气凌霄汉。穷通默定，志士那兴叹。寓意醉乡游，且赢得、开怀萧散。功名外物，何必累冲襟，炼丹井，叱羊山，寻个修真伴。",
            "comment": ""
        },
        {
            "title": "霜天晓角",
            "content": "小雨濛濛。轻烟舞曳风。林椒高低疏密，依浅濑、媚遥峰。浴鹭水溶溶。晴霞映晚红。拟向玉堂举似，摹写入、画图中。",
            "comment": ""
        },
        {
            "title": "题石洞",
            "content": "兹山融结几千年，天划神剜巧自然。瀑派星河飞雪练，桂分月窟耸云烟。人疑盖竹旧福地，我道金华小洞天。乘兴登临供胜赏，依然身是十洲仙。",
            "comment": ""
        },
        {
            "title": "霜天晓角",
            "content": "浦溆凝烟。谁家女采莲。手拈荷花微笑，传雅令、侑清欢。擘叶劝金船。香风袭绮筵。最後殷勤一瓣，分付与、酒中仙。",
            "comment": ""
        },
        {
            "title": "小重山",
            "content": "风颭池荷雨盖翻。明珠千万颗，碎仍圆。龟鱼浮戏皱清涟。翠光映，垂柳幂瑶烟。幽兴寓薰弦。俗尘飞不到，小壶天。身闲无事自超然。拚酩酊，一枕梦游仙。",
            "comment": ""
        },
        {
            "title": "霜天晓角",
            "content": "水亭清绝。拥翠环林樾。湘簟宾筵乘兴，玉壶酒、漾冰雪。宝兽沈烟爇。玉琴声韵彻。夜永风微烟淡，梧桐影、碎明月。",
            "comment": ""
        },
        {
            "title": "望海潮",
            "content": "会稽藩镇，舟车都会，槐庭燕寝凝香。禹穴旧踪，兰亭胜致，千岩万壑生光。舆颂美龚黄。庆慈闱戏彩，眉寿而康。寓兴西园，月台风榭赏群芳。",
            "comment": ""
        },
        {
            "title": "水调歌头",
            "content": "造物巧锺赋，新腊报花期。江梅清瘦，只是洁白逞芳姿。我欲超群绝类，故学仙家繁杏，秾艳映横枝。朱粉腻香脸，酒晕著冰肌。玉堂里，山驿畔，最希奇。谁将绛蜡笼玉，香雪染胭脂。好向歌台舞榭，斗取红妆娇面，偎倚韵偏宜。羌管莫吹动，风月正相知。",
            "comment": ""
        },
        {
            "title": "浣溪沙",
            "content": "翠带千条蘸碧流。多情不解系行舟。章台惜别恨悠悠。湿雨伤春眉黛敛，倚风无力舞腰柔。丝丝烟缕织离愁。",
            "comment": ""
        },
        {
            "title": "凤栖梧/蝶恋花 兰溪",
            "content": "桂棹悠悠分浪稳。烟幕层峦，绿水连天远。赢得锦襄诗句满。兴来豪饮挥金碗。飞絮撩人花照眼。天阔风微，燕外晴丝卷。翠竹谁家门可款。舣舟闲上斜阳岸。",
            "comment": "【注释】南宋词人曹冠写了一卷《燕喜词》，有六十多首。可是，历来的词论家却很少谈及它，各种选本也很少采录他的词作。直到清末况周颐《蕙风词话》中才有这么一段评述 ：“宋曹冠《 燕喜词 》《凤栖梧》云：‘飞絮撩人花照眼 。天阔同风微，燕外晴丝卷。’状春晴景色绝佳。每值香南研北，展卷微吟，便觉日丽风暄 ，淑气扑人眉宇 。全帙中似此佳句，竟不可再得。”的确如此 ，崔信明的“枫落吴江冷”和潘大临的“ 满城风雨近重阳 ”，仅存一句，已足流传千古，何况曹冠有这首较为完美的好词，词中还有些不可多得的佳句呢！况氏能够发现了此词，也可以称得上是曹冠的文章的知己了。词题的“ 兰溪”，在词人的故乡东阳（今浙江省金华县 ）。曹冠曾在兰溪溪畔建园筑阁，自号双溪居士。本词写泛舟兰溪的闲情逸致，表现了作者对故乡山川风物的热爱。首句写泛舟 。悠然地划着船桨，分浪稳稳前行。“悠悠”与“稳 ”字，可见游赏时闲适的心情。二、三句，写瞭望中的山川景色。轻烟笼罩着两岸重重叠叠的山峦，绿水一直伸展向遥远的天边 。“赢得锦囊诗句满 ，兴来豪饮挥金碗”，这两句写词人的豪情胜概。“锦囊”用的是李贺的故事。李商隐《李贺小传》载，李贺出游时，携带一个又破旧的锦囊。当想到好诗句时，马上写下来投入囊中。“挥金碗”，语见杜甫《 催驸马山亭宴集 》诗 ：“客醉挥金碗，诗成得绣袍。”写出了豪饮的狂态。“赢得”二句 ，语意平庸，貌似豪放，其实虚器，显得与上下文情调不一致。过片三句，确是精美绝伦之笔。濛的飞絮，向游人的身上扑来。两岸盛开的鲜花在丽日的映照下，更是光艳夺目。晴朗的天空无限宽广，微风吹过，燕子贴水争飞，悠飏的游丝轻盈舒卷。写景之佳，并不在于词句字面，而在于它的气象。所用的都是极为普通的词语，但当作者把它们组织起来时，便形成了一种美妙的氛围，使读者感受到春晴景色特具的美。然而，如王国维所说的：“ 一切景语，皆情语也 。”（《人间词话》删稿）词人在这里不仅显示了深入捕捉物象的本领，而且还巧妙地运用景语来抒自己的感情。三句一片神行，见几见微 ，生意盎然，真能得象外之趣。春游时旷朗的胸怀和欣悦的情绪，都自然地表露出来了。收尾两句意思也稳妥与首句呼应。沿溪缓行，看到岸上翠竹丛中有户人家，便停舟上岸，叩门相访 ，不知觉又到了斜阳西下的时候了。“款”，这里有叩敲的意思 。“ 舣舟”，泊舟，附船上岸。“翠竹”两句，用《世说新语·任诞》王徽之爱竹，造门不问主人事，王维《 春日与裴迪过新昌里访吕逸人不遇 》诗因有“看竹何须问主人 ”句。这两句所表现的豪情逸兴，要比“挥金碗”之类高雅得多了。"
        },
        {
            "title": "西江月",
            "content": "秋霁姮娥二八，寒光逼散浮云。小山丛桂吐清芬。犹带蟾宫风韵。因念两登仙籍，恩沾雨露方新。汝今妙岁已能文。早折高枝荣奋。",
            "comment": ""
        },
        {
            "title": "水龙吟",
            "content": "自来百卉千葩，算多有、异芬清绝。此花独赋，天然标致，於中超越。月脸妆匀，碧琼枝瘦，真仙风骨。向严寒雪里，千林冻损，锺和气、先春发。信是芳姿高洁。肯趋陪、游蜂戏蝶。玉堂静处，竹梢斜亚，凝烟媚月。一任严城上，单于奏、角声凄切。待芳心结实，和羹鼎鼐，收功须别。",
            "comment": ""
        },
        {
            "title": "夏初临",
            "content": "琴拂虞薰，月裁班扇，麦秋槐夏清和。笋变琅玕，绛榴细蹙香罗。绿云初展圆荷。见金鳞、戏跃清波。山丹舒艳，葵花映日，萱草成窠。浮云富贵，出处无心，好天风月，如意偏多。功名事业，壮怀岜肯蹉跎。待拥雕戈。洗胡尘、须挽天河。醉挥毫，知音为我，发兴高歌。",
            "comment": ""
        },
        {
            "title": "涵碧亭三首",
            "content": "翠岩森秀爽，蟠结混沌初。唐朝遇藻鉴，胜景方发舒。飞泉注碧潭，流觞绕双鱼。烟霏足奇态，雅称幽人居。刘郎赋丹青，诗思尚有余。使其亲试目，发兴当何如。年来颇湮厄，亭馆几邱墟。寺僧杀风景，古木半剪除。骚人罢登临，过客徒欷嘘。物理不终否，蓬藋新芟锄。松篁亦欣荣，垂条再扶疏。伊余事幽讨，徙倚聊与娱。寄傲引壶觞，招隐携琴书。涓辰此卜筑，何羡诸葛庐。",
            "comment": ""
        },
        {
            "title": "汉宫春",
            "content": "一品天香。似蕊真仙质，宫额新妆。先春为传信息，压尽群芳。化工著意，赋阳和、欺雪凌霜。应自负，孤标介洁，岁寒独友松篁。因念广平曾赋，爱浮香胧月，疏影横窗。真堪玉堂对赏，琼苑依光。江城塞管，任龙吟、吹彻何妨。君看取，和羹事在，收功不负东皇。",
            "comment": ""
        },
        {
            "title": "蓦山溪",
            "content": "佳辰洊九，吹帽霜风峭。画阁势崔嵬，遍危阑、翠峰缭绕。茂林修竹，别是小壶天，烟霭淡，夕阳明，隐映溪光渺。匣琴流水，休恨知音少。长啸对西风，觉志气、凌云缥缈。传杯兴逸，高会继龙山，簪嫩菊，插红萸，相对年年好。",
            "comment": ""
        },
        {
            "title": "喜迁莺",
            "content": "艳阳时序。向祓禊芳辰，登临仙府。碧水澄虚，修篁耸翠，夹径蕙兰香吐。春晚巧莺声碎，风卷飞红无数。凝望处，见桑村麦陇，竹溪烟浦。欢聚。须信道，游宦东西，易得成离阻。北海开尊，东山乘兴，四乐偷闲赢取。棋战新来常胜，诗瘦只因吟苦。心湛静，笑白云多事，等闲为雨。",
            "comment": ""
        },
        {
            "title": "宴桃源/如梦令",
            "content": "西湖避暑棹扁舟。忘机狎白鸥。荷香十里供瀛洲。山光翠欲流。歌浩浩，思悠悠。诗成兴未休。清风明月解相留。琴声万籁幽。",
            "comment": ""
        },
        {
            "title": "念奴娇",
            "content": "金飚替暑，觉庭梧湘簟，凉生秋意。玉露宵零仙掌洁，云卷碧天如水。银汉波澄，蟾光练静，依约山横翠。清商佳景，笑它宋玉憔悴。堪笑利锁名缰，向蜗牛角上，所争何事。四者难并人易老，惟有修真得计。荣悴循环，功名由命，达观明深旨。桂花同赏，莫辞通夕欢醉。",
            "comment": ""
        },
        {
            "title": "东坡引",
            "content": "凉飚生玉宇。黄花晓凝露。汀苹岸蓼秋将暮。登高开宴俎。传杯兴逸，分咏得句。思戏马、长怀古。东篱候酒人何处。芳尊须送与。",
            "comment": ""
        },
        {
            "title": "木兰花慢",
            "content": "念行藏在道，仕宦岂为谋身。自谤起营蝇，东山高卧，北海开尊。荣枯置之度外，得饶人处，谩也饶人。须信吾躬道义，巍然良贵中存。浮名。蜗角是非蚊。过耳总休论。且啸傲幽居，清风皓月，光景常新。佩琴行吟胜景，访林泉、避暑赏烟云。谁识怀忠畎亩，此心常不忘君。",
            "comment": ""
        },
        {
            "title": "好事近",
            "content": "商素肃金飚，吹帽又逢佳节。乘兴登临舒啸，玩云林清绝。高歌横剑志平戎，酒量与天阔。更待醉归开宴，赏东篱明月。",
            "comment": ""
        },
        {
            "title": "涵碧亭三首",
            "content": "杖藜乘兴纵幽寻，野寺松篁蔼翠阴。流水潺湲如有恨，白云舒卷本无心。龙钟谁识天津叟，高卧曾为梁甫吟。静秦瑶琴聊自适，只应风月是知音。",
            "comment": ""
        },
        {
            "title": "浣溪沙",
            "content": "雁字鳞差印碧空。淡云萦缕媚遥峰。悠扬舒卷逐西风。烟锁绿杨深院静，花前寓意劝金锺。凤箫一曲月明中。",
            "comment": ""
        },
        {
            "title": "临江仙",
            "content": "三洞烟霞多胜致，壶中别有登临。白鸥飞处晚云深。群峰罗户牖，空翠入衣襟。分得双溪楼上景，四时佳趣供吟。浩歌鲸饮酒频斟。莺花休恨别，风月是知音。",
            "comment": ""
        },
        {
            "title": "粉蝶儿",
            "content": "绕舍清阴，还是暮春天气。遍苍苔、乱红堆砌。问留春不住，春怎知人意。最关情，云杪杜鹃声碎。休怨春归，四时有花堪醉。渐红莲、艳妆依水。次芙蓉岩桂，与菊英梅蕊。称开尊，日日殢香偎翠。",
            "comment": ""
        },
        {
            "title": "定风波",
            "content": "万个琅玕筛日影，两堤杨柳蘸涟漪。鸣鸟一声林愈静。吟兴。未曾移步已成诗。旋汲清湘烹建茗，时寻野果劝金卮。况有良朋谈妙理。适意。此欢莫遣俗人知。",
            "comment": ""
        },
        {
            "title": "西江月",
            "content": "一派弯溪曲港，两山松干柽萝。寻幽乘兴泛烟波。时见白鸥飞过。炫日浪纹金影，连云岸草青莎。陶然一醉养天和。解意歌莺劝我。",
            "comment": ""
        },
        {
            "title": "西江月",
            "content": "仙掌初零玉露，清商乍肃金飚。回环高阁桂香飘。元自广寒移到。绛蜡银蟾辉映，纶巾鹤氅逍遥。赏心乐事醉良宵。赢取开怀吟啸。",
            "comment": ""
        },
        {
            "title": "哨遍",
            "content": "壬戍孟秋，苏子夜游，赤壁舟轻漾。观水光、弥渺接遥天，月出於东山之上。与客同，清欢扣舷歌咏，开怀饮酒情酣畅。如羽化登仙，乘风独立，飘然遗世高尚。客吹箫、音韵远悠扬。怨慕舞潜蛟、动凄凉。自古英雄，孟德周郎。旧踪可想。噫，水与月兮，逝者如斯曷尝往。变化如一瞬，盈虚兮、莫消长。自不变而观，物我无尽，何须感物兴悲怅。夫天地之间，物各有主，惟同风月清赏。念江山美景岂可量。吾与子、乐之兴徜徉。听江渚、樵歌渔唱。□侣鱼虾、友麋鹿，举匏尊相劝，人生堪笑，蜉蝣一梦，且纵扁舟放浪。戏将坡赋度新声，试写高怀，自娱闲旷。",
            "comment": ""
        },
        {
            "title": "风入松",
            "content": "瑶烟敛散媚晴空。云淡奇峰。澄江金斗平波面，扁舟载、蓑笠渔翁。仿佛辋川图上，依稀苕霅溪中。舂锄掠水浪花重。飞傍芦丛。绮霞斜映征鸿影，供吟毫、佳景无穷。顿起骑鲸游兴，泠然欲御清风。",
            "comment": ""
        },
        {
            "title": "涵碧亭三首",
            "content": "平生事澹泊，荣利不关心。杜门久谢客，岂容俗尘侵。令尹有佳招，联辔游云林。流觞绕双鱼，茂樾栖幽禽。挥毫写佳句，骚雅寓意深。玎珰泉声玉，琐碎竹影金。开怀拚剧饮，预约盟再寻。搔首赓险韵，杜陵不胜簪。",
            "comment": ""
        },
        {
            "title": "满江红",
            "content": "日暖烟轻，竹梢映、花阴凌乱。微风皱、池光青碧，绿杨垂岸。艳杏墙头红粉媚，幽兰砌下飘香暖。称邀宾、明日去寻芳，频欢宴。光景速，浑如箭。醉梦里，春强半。且花前莫厌，玉杯频劝。一枕游仙方警悟，浮名自笑犹萦绊。醉挥毫、付与雪儿歌，娇莺啭。",
            "comment": ""
        },
        {
            "title": "宴桃源/如梦令",
            "content": "廉纤小雨养花天。池光映远山。蕙兰风暖正暄妍。归梁燕翼偏。芳草碧，绿波涟。良辰近禁烟。酒酣午枕兴怡然。莺声惊梦仙。",
            "comment": ""
        },
        {
            "title": "念奴娇",
            "content": "蜀川三峡，有高唐奇观，神仙幽处。巨石巉岩临积水，波浪轰天声怒。十二灵峰，云阶月地，中有巫山女。须臾变化，阳台朝暮云雨。堪笑楚国怀襄，分当严父子，胡然无度。幻梦俱迷，应感逢魑魅，虚言冥遇。仙女耻求媒，况神清直，岂可轻诬污。逢君之恶，鄙哉宋玉词赋。",
            "comment": "【注释】原序:宋玉《高唐赋》述楚怀王遇神女事，所世信之。愚独以为不然 ，因赋《念奴桥》，洗千载之诬蔑，以祛流俗之惑。梁昭明太子萧统编《文选》收有旧题宋玉所撰的《高唐》、《神女》两首词赋《高唐赋·序》载楚怀王游高唐，“怠而昼寝，梦见一妇人曰：‘妾巫山之女也，为高唐之客，闻君游高塘 ，愿荐枕席 。’王因幸之。去而辞曰 ：‘妾在巫山之阳 ，高丘之阻。旦为朝云，暮为行雨 。朝朝暮暮 ，阳台之下。’”《神女赋·序》又记怀王之子楚襄王游云梦之浦，使宋玉赋高唐神女之事，“其夜王寝，果梦与神女遇”。由于宋赋词笔华美，再加上神女故事本身所具有的神秘色彩，这两篇赋对于后世文学影响很大 ，尤其是前篇，在诗词中，它已成为使用频率最高的典故之一。正如李商隐《有感 》诗之所云，“一自《高唐赋》成后，楚天云雨尽堪疑” ！当绝大多数读者陶醉于这人神恋爱故事的谲幻温馨之中时 ，有人开始从伦理道德的角度来找碴儿了。唐代元稹《 楚歌》十首其四（惧盈因邓曼）曰：“襄王忽妖梦，宋玉复淫辞。万事捐宫馆，空山云雨期。”北宋吴简言《题巫山神女庙》诗亦云 ：“惆怅巫娥事不平，当时一梦是虚成。只因宋玉闲唇吻，流尽巴江洗不清 。”皆为其例。然而上述都还不过是诗人一时的感叹而已 ，真正郑重其事 ，公然宣称要肃清宋赋“流毒 ”，为神女“洗千载之诬蔑”的议论，除了曹冠的这首词，再也找不到超过它的了。全篇的“高论”尽在下阕，我们讲析时不妨打破常规，先从后半段说起。“堪笑楚国怀襄，分当严父子，胡然无度？”——可笑楚怀王、楚襄王，理当严守父子名分，何以竟越轨乱伦，同一位神女暖昧不清呢？怀王熊槐（一名“相” ）、 襄王熊横是史有定论的荒淫昏聩之君，骂骂本亦无妨 ，但神女却不可亵渎，必须替她开脱，于是乃有下文：“幻梦俱迷，应感逢魑魅，虚言冥遇。”——怀、襄二王梦中所交接的，哪什么神女！他们大概都睡昏了头，让山林异气幻化而成的鬼怪所迷惑了。如此判断，有什么根据吗？当然的有的！且看词人怎样推理演绎：“女耻求媒，况神清直，岂可轻诬污？”——神的伦理道德水准当然远在人类之上，人间女子尚且以求媒自请嫁人为羞耻 ，必待男家聘之后才行，何况神女清白正直，断然不会有什么“自荐枕席”的苟且之事，岂可轻易地往她身上泼脏水？然而，竟有人这样泼了。那是谁呢？首先是自诩梦交神女的怀王、襄王父子，其次是将二王艳遇著述于文学的弄臣宋玉。口舌之夸，传播的辐射面毕竟有限，这倒也没有什么；惟笔墨宣淫，能量忒大，波及万人，毒流千载，实不可不大加挞伐，故词人即以狠批宋玉作结 ：“逢君之恶 ，鄙哉宋玉词赋！”——迎合君王的丑恶情欲，对其津津乐道的风流韵事大事铺陈藻绘 ，《高唐》、《神女》二赋真是可谓卑劣之极！看到这里，不仅读者诸君几欲捧腹解颐，就连笔者也忍俊不禁：好个巾气十足的道学家！好个酸馅味满口的老夫子！跟古代的文学家较量，为神话中的人物辨诬 ，而且态度又是那样的一本正经。——迁哉，迂得可爱 ！不过且慢 ，倘若我们于喷饭之余三复其言，便可发柄此词之荒唐中仍有值得正视的严肃的内容 。自从春秋时卫宣公将儿子的新娘占为己有 ，在《诗经·邶风》中留下了一首题为《新台》的讽刺诗后 ，直至唐高宗李治以其父太宗之妾武媚娘为皇后，唐玄宗李隆基夺其子寿王妃杨玉环为贵妃，诸如此类“胡然无度”的秽行在封建帝王的宫闱中是屡见不鲜的，诚所谓“ 中冓之言，不可道也 ”（《诗·鄘风·墙有茨》）。曹冠之词，能说它没有一点批判的精神吗？若按封建社会通行的伦理道德标准来考察宋玉二赋，神女即与怀王有私，即成为襄王之庶母，故襄王之梦神女，难以逃脱他“乱伦”的罪名，惟怀王之梦神女时 ，神女尚未有“婆家”，又何悖于情理呢？而词人却偏要说“堪笑楚国怀襄”，将老子儿子搅作一锅粥，这分明是“ 醉翁之意不在酒”，“ 指着格尚骂贼秃”了。所鞭笞的对象难道仅仅是指怀王 、襄王两人吗？平心而论，词人所谓“鄙哉宋玉词赋”云云，仅仅是以其内容为不足称道而已，而对于宋赋的艺术成就，却并没有被抹煞。这从上阕的写景文字中可以清楚地看出 。如“ 巨石巉岩临积水”七字，即是化用《高唐赋》之“登巉岩而下望兮，临大阺之稸（义同‘积 ’）水”。“波浪轰天声怒”六字，亦据该赋“长风至而波起兮”、“崪中怒而特高兮”、“砾磥磥而相摩兮，巆震天之石盖 石盖 ”等句意而以简易浅显文词写出来的。至如“须臾变化，阳台朝暮云雨 ”二句，化用得就更明显了。下阕批宋，得上阕之学宋而愈增其趣；下阕议论，得上阕之写景而摇曳生姿。——以树为喻 ，通篇说理有枝干而无繁叶，不免有些单调，今以景语渐次引出议论，是在浓荫不可以见到盘根错节，丰腴、瘦劲相得益彰，呈现出生机盎然的景象。"
        },
        {
            "title": "凤栖梧/蝶恋花",
            "content": "桃杏争妍韶景媚。雨霁烟轻，山色挼蓝翠。绿竹青松依涧水。了无一点尘埃气。忙里偷闲真得计。乘兴携壶，文饮欣同志。对景挥毫聊寓意。赏花对月拚深醉。",
            "comment": ""
        },
        {
            "title": "柳梢青",
            "content": "湖岸千峰。嵌岩隐映，绿竹青松。古寺东西，楼台上下，烟雾溟濛。波光万顷溶溶。人面与、荷花共红。拨棹归欤，一天明月，十里香风。",
            "comment": ""
        },
        {
            "title": "水调歌头",
            "content": "游燕赏潭洞，舒啸对云峰。瀑泉飞下银汉，一水净涵空。前度刘郎诗句，祗咏丹青摹写，佳境未亲逢。争似我吟赏，携酒屡从容。濯尘缨，挥羽扇，快薰风。因思往古游者，清兴与今同。泉石因人轻重，岘首名传千古，登览赖羊公。陵谷有迁变，勋烈耀无穷。",
            "comment": ""
        },
        {
            "title": "使牛子",
            "content": "晚天雨霁横雌霓。帘卷一轩月色。纹簟坐苔茵，乘兴高歌饮琼液。翠瓜冷浸冰壶碧。茶罢风生两腋。四座沸欢声，喜我投壶全中的。",
            "comment": ""
        },
        {
            "title": "夏初临",
            "content": "翠入烟岚，绿铺槐幄，薰风初扇微和。茂樾扶疏，绛榴花映庭柯。瀑泉飞下层坡。间新篁、夹迳青莎。良辰佳景，登临隽游，清兴何多。流觞高会，不减兰亭，感怀书事，聊寄吟哦。升沈变化，任它造物如何。蹑磴攀萝。上冲霄、满饮高歌。醉还醒，重宴画楼，赏玩金波。",
            "comment": ""
        },
        {
            "title": "夏初临",
            "content": "水榭风台，竹轩梅径，双溪新创名园。极目遐观，碧岭敛散瑶烟。柳塘风皱清涟。烂红云、花岛争妍。艳妆佳丽，相携笑歌，学弄秋千。遨头多暇，命友寻芳，赏心行乐，物态熙然。偎香拾翠，雅宜飞盖联翩。满劝金船。任玉山、频醉花前。且留连，赏月画阑，拟斗婵娟。",
            "comment": ""
        },
        {
            "title": "好事近",
            "content": "良月戒微寒，清夜祥烟馥郁。来报天庭喜事，现灯花金粟。芝书奎画下层霄，宣召想来促。它日玉堂挥翰，赐金莲花烛。",
            "comment": ""
        },
        {
            "title": "凤栖梧/蝶恋花",
            "content": "魏紫姚黄凝晓露。国艳天然，造物偏锺赋。独占风光三月暮。声名都压花无数。蜂蝶寻香随杖屦。睍睆莺声，似劝游人住。把酒留春春莫去。玉堂元是常春处。",
            "comment": ""
        },
        {
            "title": "惜芳菲/惜分飞",
            "content": "寓意登临诗与酒。豪气直冲牛斗。挥翰风雷吼。我生嗟在东坡後。流水高山琴静奏。莫笑知音未偶。天意君知否。穷通在道吾何有。",
            "comment": ""
        },
        {
            "title": "喜朝天/踏莎行",
            "content": "绣水雕栏，绮霞邃宇。薰风飒至清无暑。花间休唱遏云歌，枝头且听娇莺语。景物撩人，悠然得句。深杯戏把纹楸赌。胸中邱壑自生凉，何须泉石寻佳趣。",
            "comment": ""
        },
        {
            "title": "朝中措",
            "content": "春芽北苑小方圭。碾畔玉尘飞。金箸春葱击拂，花瓷雪乳珍奇。主人情重，留连佳客，不醉无归。邀住清风两腋，重斟上马金卮。",
            "comment": ""
        },
        {
            "title": "江神子/江城子",
            "content": "雨馀乾鹊报新晴。晓风清。听莺声。飞盖南园，游赏赋闲情。麦垅黄云堆万顷，收刈处，有人耕。淙琤漱玉涧泉鸣。翠峰横。碧云凝。罨画园林，缣素写难成。卢橘杨梅时正熟，随处赏，饮班荆。",
            "comment": ""
        },
        {
            "title": "朝中措",
            "content": "更阑月影转瑶台。歌舞下香阶。洞府归云缥缈，主宾清兴徘徊。汤斟崖蜜，香浮瑞露，风味方回。投辖高情无厌，抱琴明日重来。",
            "comment": ""
        },
        {
            "title": "蓦山溪",
            "content": "深秋澄霁，烟淡霜天晓。翠岘峻摩穹，有碧涧、清溪缭绕。鸣弦多暇，乘兴约登临，听水乐，玩丰碑，遐想东坡老。当年叔子，何事伤怀抱。名与此山俱，叹无闻、真成可笑。吾侪勋业，要使列云台，擒颉利，斩楼兰，混一车书道。",
            "comment": ""
        },
        {
            "title": "浪淘沙",
            "content": "清介百无求。民瘼怀忧。席珍藏器效前修。自负平戎经国略，壮气横秋。二纪叹淹留。寻壑经丘。醉吟适意且遨游。致主丹心犹未老，天意知不。",
            "comment": ""
        },
        {
            "title": "鹧鸪天",
            "content": "我昔蓬莱侍列仙。梦游方悟绊尘缘。青春放浪迷诗酒，黄卷优游对圣贤。嘲水石，咏云烟。乘风欲往思泠然。要知昨夜方壶景，只在芸斋杖屦前。",
            "comment": ""
        },
        {
            "title": "浣溪沙",
            "content": "槐柳风微轩槛凉。芙蕖绿叶映池光。几多飞盖拥红妆。泉试云龙花乳泛，袖笼宝鼎水沈香。绞楸戏战赌霞觞。",
            "comment": ""
        },
        {
            "title": "满庭芳",
            "content": "榴艳喷红，槐阴凝绿，薰风初扇微凉。新荷舒盖，翠色映波光。时见金鳞戏跃，听莺声、巧啭垂杨。谁知我，身闲无累，对景自襄羊。南堂。清昼永，瑶琴横膝，芸帙披香。负气冲牛斗，操凛冰霜。吟笔通神掣电，乘高兴、鲸吸飞觞。情何憾，君亲未报，功业志难忘。",
            "comment": ""
        },
        {
            "title": "水调歌头",
            "content": "我本方壶客，飘逸离凡尘。胸中万卷，谈笑挥翰墨通神。不慕巢由隐迹，不羡皋夔功业，出处两无心。坦荡灵台净，廛隐胜云林。念生平，喜旷达，事幽寻。登临舒啸，惟有风月是知音。雅爱金华仙洞，一派苍崖飞瀑，四序景常新。遐想赤松子，来为醒冲襟。",
            "comment": ""
        },
        {
            "title": "满江红",
            "content": "味道韬光，伴耕钓、城南涧曲。吾不羡、炼丹金井，访仙王屋。清洁无瑕通隐显，满堂岂肯贪金玉。向北窗、高卧水风凉，槐阴绿。闲自赏，东篱菊。偏喜种，幽居竹。信巍然良贵，有荣无辱。外物随缘姑泛应，无心仕止常知足。喜圣时、协气屡丰年，西畴熟。",
            "comment": ""
        },
        {
            "title": "好事近",
            "content": "蟾苑桂飘香，雅称姮娥珍惜。吹下一丛仙种，伴秋光岑寂。金风玉露嫩凉天，造化有消息。醉赏绿云金粟，媚枝头月色。",
            "comment": ""
        },
        {
            "title": "念奴娇",
            "content": "天津仙客，话平蔡、曾把龙锺调戏。茅舍云林方隐迹，日日琴樽适意。鹏激天池，扶摇未便，尚敛摩云翅。经纶万卷，个中真负豪气。喜遇良友知心，登临酬唱，堪作词林瑞。况是韶华将近也，待约连宵春醉。对客挥毫，如虹浩饮，争涌如泉思。同寅他日，誓坚忠义相济。",
            "comment": ""
        },
        {
            "title": "卜算子",
            "content": "午枕梦游仙，身到蓬莱境。何事莺声啭绿杨，刚把人惊醒。乘兴对琴尊，寄傲吟光景。绕舍清阴映远岑，香篆槐堂静。",
            "comment": ""
        },
        {
            "title": "喜朝天/踏莎行",
            "content": "翠老红稀，歌慵笑懒。溟濛烟雨秋千院。芹泥带湿燕双飞，杜鹃啼诉芳心怨。座客分题，传觞迭劝。送春惜别情何限。不须惆怅怨春归，明年春色重妍暖。",
            "comment": ""
        }
    ]
}