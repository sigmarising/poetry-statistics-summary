{
    "dynasty": "宋",
    "author": "冯观国",
    "poems": [
        {
            "title": "述怀",
            "content": "落魄兰寰触处然，深藏妙用散神仙。笔端间作龙蛇走，壶裹常挑日月悬。漫假人伦来混世，只将酒盏度流年。潜修功行归何处，笑指瀛洲返洞天。",
            "comment": ""
        },
        {
            "title": "谢人",
            "content": "踏遍红尘四百州，几多风月是良俦。朝来应笑酡颜叟，道不相侔风马牛。",
            "comment": ""
        },
        {
            "title": "酒间作",
            "content": "南北东西总是家，自知身命属烟霞。只因贪恋一杯酒，误却碧桃千树花。",
            "comment": ""
        },
        {
            "title": "题栋",
            "content": "水非沟壑龙方卧，木是梧桐凤始栖。莫道男儿无去路，碧霄云外有仙梯。",
            "comment": ""
        },
        {
            "title": "题化龙坊酒楼壁",
            "content": "若问先生归去来，此行直是到天台。碧桃瑶草紫芝熟，到日须容醉玉杯。",
            "comment": ""
        },
        {
            "title": "临终颂",
            "content": "平生无町畦，任真但落魄。烂醉是生涯，天地为棺槨。",
            "comment": ""
        }
    ]
}