{
    "dynasty": "宋",
    "author": "林逋",
    "poems": [
        {
            "title": "山中冬日",
            "content": "残雪照篱落，空山无俗諠。鸡寒懒下树，人晏独开门。废圃春荣动，回塘雾气昏。谁家岁酒熟，辍棹忆西村。",
            "comment": ""
        },
        {
            "title": "猫儿",
            "content": "纤钩时得小溪鱼，饱卧花阴兴有余。自是鼠嫌贫不到，莫惭尸素在吾庐。",
            "comment": ""
        },
        {
            "title": "春日寄钱都使",
            "content": "桃花枝重肉红垂，萱草抽苗抹绿肥。正语暖莺风细细，著双寒燕雨稀稀。亭台物景兼飘絮，宅院时情渐夹衣。指背挟肩行乐事，不甘离索向芳菲。",
            "comment": ""
        },
        {
            "title": "暮春寄怀曹南通任寺丞",
            "content": "跌荡情怀每事同，十年曹社醉春风。弹弓园圃阴森下，棋子厅堂寂静中。赤脚我犹无一婢，黑头君合作三公。江湖今日还劳结，目送归飞点点鸿。",
            "comment": ""
        },
        {
            "title": "知县李太博得替",
            "content": "惠爱复公清，三年报政成。弦歌敦雅俗，桃李蔼春荣。县治尝游刃，朝趋久彯缨。相门如有相，他日愿持衡。",
            "comment": ""
        },
        {
            "title": "舒城僧舍呈赠李仲宣文学",
            "content": "竹深淮寺雪萧骚，一壁寒灯伴寂寥。瘦尽骨毛终褭褭，蚀来锋刃转豪曹。宦情冷落诗中见，谈态轩昂酒后高。莫为无辜惜才术，圣明求治正焦劳。",
            "comment": ""
        },
        {
            "title": "村居书事兼简陈贤良",
            "content": "抱关随俗本无能，却掩深居避爱憎。两岸解惊秋钓石，风窗花落夜棋灯。穿云寄药多山叟，刻竹留诗半野僧。吟阁晚凉堪共望，远峰苍翠势层层。",
            "comment": ""
        },
        {
            "title": "池阳山店",
            "content": "数家村店簇山旁，下马危桥已夕阳。惊鸟忽冲豀霭破，暗花闲堕堑风香。时间盘泊心犹恋，日后寻思兴必狂。可惜回头一声笛，酒旗斜曳出疏篁。",
            "comment": ""
        },
        {
            "title": "湖上隐居",
            "content": "湖水入篱山绕舍，隐居应与世相违。闲门自掩苍苔色，来客时惊白鸟飞。卖药比尝嫌有价，灌园终亦爱无机。如何天竺林间路，犹到秋深梦翠微。",
            "comment": ""
        },
        {
            "title": "莲荡",
            "content": "楚妃皋女一何多，裳似芙蓉衣芰荷。几夕霏霏烟霭里，竞窥清浅弄重波。",
            "comment": ""
        },
        {
            "title": "送越倅杨屯田赴阙",
            "content": "越中分治罢，山水别来初。诗景多留石，船痕半载书。野程江树远，公宴郡楼虚。看塞严徐召，清风满直庐。",
            "comment": ""
        },
        {
            "title": "西村晚泊",
            "content": "弭棹危桥外，霜村乍夕阴。田园向野水，樵采语空林。白鸟归飞远，青山重复深。那堪迟新月，谁复赏微吟。",
            "comment": ""
        },
        {
            "title": "淮甸南游",
            "content": "幽胜程程擬遍寻，不妨淮楚入搜吟。藓莎篱落豀庄静，松竹楼台坞未深。数抹晚霞怜野笛，一筛寒水羡沙禽。腰间组绶谁能爱，时得闲游是此心。",
            "comment": ""
        },
        {
            "title": "送文光师游天台",
            "content": "天姥山深摇锡杖，野芳春翠共葳蕤。松门过水无重数，石壁看霞到尽时。闲避鸟啼应作观，忽闻人迹自留诗。秦中河朔尝游览，莫恨此方行脚迟。",
            "comment": ""
        },
        {
            "title": "送茂才冯彭年赴举",
            "content": "相送不觉远，离亭寒日斜。川途分野色，僮御想京华。背水当公战，凌云属赋家。前春得意处，酣燕上林花。",
            "comment": ""
        },
        {
            "title": "桃花",
            "content": "柳坠梅飘半月初，小园孤榭更庭除。任应雨杏情无别，最与烟篁分不疏。比并合饶皮博士，形相偏属薛尚书。薄红深茜尖尖叶，亦有愁肠未负渠。",
            "comment": ""
        },
        {
            "title": "句",
            "content": "印文生绿经旬合，砚匣留尘尽日封。",
            "comment": ""
        },
        {
            "title": "春日斋中",
            "content": "空阶重叠上垣衣，白昼初长社燕归。落尽海棠人卧病，东风时复动柴扉。",
            "comment": ""
        },
        {
            "title": "秋日湖西晚归舟中书事",
            "content": "水痕秋落蟹螯肥，闲过黄色酒舍归。鱼觉船行沉草岸，犬闻人语出柴扉。苍山半带寒云重，丹叶疏分夕照微。却忆清豀谢太傅，当时未解惜蓑衣。",
            "comment": ""
        },
        {
            "title": "风水洞",
            "content": "平昔常闻风水洞，重山复水去无穷。因缘偶入云泉路，林下先闻接客钟。",
            "comment": ""
        },
        {
            "title": "和黄亢与季父见访",
            "content": "积水凝悬馆，船宽或结楼。一窗方寄傲，二巷忽同游。怨慕采菱曲，苍茫拾翠洲。微风起蘋末，归路满清愁。",
            "comment": ""
        },
        {
            "title": "寄岑迪",
            "content": "久辜才术向吾朝，公罪应该洗雪条。佐邑旧曾居府寺，转官新合入京僚。门庭冷落闲中住，僮仆生疏贱价招。别后交游定相忆，酒灯棋雨几清宵。",
            "comment": ""
        },
        {
            "title": "出泉水驿",
            "content": "晓城寒水共萧萧，湿碧吹青路一条。烟霭浓间出山驿，林萝深里过溪桥。闲情谩会吟兼画，隐事犹输钓与樵。多谢孤村人落外，酒旗风急更相招。",
            "comment": ""
        },
        {
            "title": "深居杂兴六首",
            "content": "松竹封侯尚未尊，石为公辅亦云云。清华自合论闲客，玄默何妨事静君。鹤料免惭尸厚禄，茶功兼擬策元勋。幽人不作山中相，且拥图书卧白云。",
            "comment": ""
        },
        {
            "title": "和朱仲方送然社师无为还历阳",
            "content": "归路过东关，行行一锡间。破林霜后月，孤寺水边山。顶笠冲残叶，腰装歇暮湾。香灯旧吟社，清思逐师还。",
            "comment": ""
        },
        {
            "title": "水轩",
            "content": "日于诗雅转沉迷，尤爱凭阑此构题。飘荡杨花春意晚，黄鹂飞过水东西。",
            "comment": ""
        },
        {
            "title": "句",
            "content": "天寒络纬悲向壁，秋高风露声入怀。",
            "comment": ""
        },
        {
            "title": "梅花",
            "content": "小园烟景正凄迷，阵阵寒香压麝脐。湖水倒窥疏影动，屋檐斜入一枝低。画工空向閒时看，诗客休徵故事题。惭愧黄鹂与蝴蝶，只知春色在桃溪。",
            "comment": ""
        },
        {
            "title": "山谷寺",
            "content": "才入禅林便懒还，众峰深壑共孱颜。楼台冷簇云萝外，钟磬晴敲水石间。茶版手擎童子净，锡枝肩倚老僧闲。独孤房相碑文在，几认题名拂藓斑。",
            "comment": ""
        },
        {
            "title": "监郡太博惠酒及诗",
            "content": "尘事久谢绝，园庐方晏阴。铿然郢中唱，伸玩清人心。况复对樽酒，百虑安能侵。何以比交情。松桂寒萧森。",
            "comment": ""
        },
        {
            "title": "汴岸晓行",
            "content": "驴仆剑装轻，寻河早早行。孤烟开道店，平野喝农耕。老木回堤暗，初阳出浪明。羁游事无尽，尘土拂吾缨。",
            "comment": ""
        },
        {
            "title": "读种先生丁密谏诗",
            "content": "旧草闲看即自卑，圣朝空道苦于诗。高才眩望如明逸，新句无因似谓之。淮甸月华欹枕静，秣陵春色按鞭迟。邯郸独步西施笑，落得星星两鬓丝。",
            "comment": ""
        },
        {
            "title": "峡石寺",
            "content": "长淮如练楚山青，禹凿招提甲画屏。数崦林萝攒野色，一崖楼阁貯天形。灯惊独鸟回晴坞，钟送遥帆落晚汀。不会剃头无事者，几人能老此禅扃。",
            "comment": ""
        },
        {
            "title": "夏日寺居和酬叶次公",
            "content": "午日猛如焚，清凉爱寺轩。鹤毛横藓阵，蚁穴入莎根。社信题茶角，楼衣笐酒痕。中餐不劳问，笋菊净盘樽。",
            "comment": ""
        },
        {
            "title": "赠胡明府",
            "content": "一琴牢落倚松窗，孤澹天君得趣长。谒庙有时封县版，坐衙终日着公裳。为收牌印教村仆，偶检图书见古方。微足税粮人更静，却搘吟策立秋廊。",
            "comment": ""
        },
        {
            "title": "杏花",
            "content": "蓓蕾枝梢血点乾，粉红腮颊露春寒。不禁烟雨轻欺着，只好亭台爱惜看。隈柳帝桃斜欲坠，等莺期蝶猛成团。京师巷陌新晴后，卖得风流更一端。",
            "comment": ""
        },
        {
            "title": "采山石",
            "content": "危阁闲登日渐曛，整屏晴雨枕江濆。秋稜瘦出无多寺，古翠浓连一半云。坐卧不抛输钓叟，往来长见属鸥群。翻然却怪宣城守，是甚移将李白坟。",
            "comment": ""
        },
        {
            "title": "寄题僧院庭竹",
            "content": "岑寂宝坊清夜月，几移疏影上跏跌。更怜斋罢闲看处，一日还应不可无。",
            "comment": ""
        },
        {
            "title": "和皓文二绝",
            "content": "李杜风骚少得朋，将坛高筑竟谁登。林萝寂寂湖山好，月下敲门只有僧。",
            "comment": ""
        },
        {
            "title": "送史殿丞之任封州",
            "content": "炎方将命选朝伦，治行何尝下古人。拥旆肯辞临远都，登舻还喜奉慈亲。水连芳草湖南地，烟隔寒梅岭上春。若过中途值归雁，慰怀能与致音尘。",
            "comment": ""
        },
        {
            "title": "虢略秀才以七言四韵诗为寄辄敢酬和幸惟采览",
            "content": "本无高亮似阳城，但爱松风入耳声。五亩自开林下隐，一尊聊敌世间名。交谈不远樵农客，弄翰慵夸子墨卿。异日青冥肯回顾，夫君门族旧和羹。",
            "comment": ""
        },
        {
            "title": "冬日卫枢至",
            "content": "冷话复长吟，俱非俗者心。宁斋留并宿，几度梦相寻。鸟乱槐枝折，烟微雪气侵。如何急前去，赢马万山深。",
            "comment": ""
        },
        {
            "title": "杂兴四首",
            "content": "湖上山林画不如，霜天时候属园庐。梯斜晚树收红柿，筒直寒流得白鱼。石上琴尊苔野净，篱阴鸡犬竹丛疏。一关兼是和云掩，敢道门无聊相车。",
            "comment": ""
        },
        {
            "title": "深居杂兴六首",
            "content": "四壁垣衣钓具腥，已甘衡泌号沉冥。伶伦近日无侯白，奴仆当时有卫青。花月病怀看酒谱，云萝幽信寄茶经。茅君使者萧闲甚，独理丛毛向户庭。",
            "comment": ""
        },
        {
            "title": "宿洞霄宫",
            "content": "秋山不可尽，秋思亦无垠。碧涧流红叶，青林点白云。凉阴一鸟下，落晶乱蝉分。此夜芭蕉雨，何人枕上闻。",
            "comment": "【注释】洞霄宫在今浙江余杭县大涤洞，是著名的游览胜地。"
        },
        {
            "title": "池上作",
            "content": "簇簇菰蒲映蓼花，水痕天影蘸秋霞。分明似个屏风上，飞起鵁鶄一道斜。",
            "comment": ""
        },
        {
            "title": "蝶",
            "content": "细眉双耸敌秋毫，冉冉芳园日几遭。清宿露花应自得，暖争风絮欲相高。情人殁后魂犹在，傲吏齐来梦亦荣。闲掩遗编苦堪恨，不并香草入离骚。",
            "comment": ""
        },
        {
            "title": "病中谢冯彭年见访",
            "content": "老去已多病，况当梅雨时。山空门自掩，昼永枕频移。晚燕巢犹湿，新篁箨未披。若非求仲至，谁复问栖迟。",
            "comment": ""
        },
        {
            "title": "点绛唇",
            "content": "金谷年年，乱生春色谁为主？余花落处，满地和烟雨。又是离歌，一阕长亭暮。王孙去，萋萋无数，南北东西路。",
            "comment": "【注释】①金谷：地名，在河南洛阳县西。谷中有水。古代风景名胜地。②王孙：贵人之子孙。也是草名。③萋萋：草盛貌。【评解】林逋的《点绛唇》是一首咏草的杰作。以拟人手法，写得情思绵绵，凄楚哀婉。语言美，意境更美。为历代读者称诵。【集评】薛砺若《宋词通论》：林逋的《点绛唇》为词中咏草的杰作，词境极冷绝凄楚，与欧阳修的《少年游》，梅尧臣的《苏幕遮》，都为咏春草的绝唱。----------------------此为咏物词中的佳作 。全词以清新空灵的笔触，物中见情，寄寓深意，借吟咏春草抒写离愁别绪。整首词熔咏物与抒情于一炉，在凄迷柔美的物象中寄寓惆怅伤春之情，渲染出绵绵不尽的离愁。金谷，即金谷园，指西晋富豪石崇在洛阳建造的一座奢华的别墅。石崇在《金谷诗序》里说，征西将军祭酒王诩回长安时，他曾在金谷涧为其饯行。所以后来南朝江淹的《 别赋》中就有“送客金谷”之说，成了典故 。“ 金谷年年，乱生春色谁为主？”人既去，园无主，草木无情，依旧年复一年逢春而生。曾经是锦绣繁华的丽园，如今已是杂树横空、蔓草遍地了。写春色用“ 乱生 ”二字，可见荒芜之状，其意味，与杜牧《金谷园》诗中的“流水无情草自春”相近。“谁为主”之问，除点明园的荒凉无主外，还蕴含着作者对人世沧桑 、繁华富贵如过眼烟云之慨叹。“余花”两句，写无主荒园在细雨中春色凋零，绚烂的花朵已纷纷坠落，连枝头稀疏的余花，也随濛濛细雨而去。“满地和烟雨”，境界阔大而情调哀伤，虽从雨中落花着笔，却包含着草盛人稀之意。眼看“匆匆春又归去”，词人流露出无可奈何的惆怅情怀。过片直写离情。长亭，亦称十里长亭。古代为亲人送行，常在长亭设宴饯别，吟咏留赠。此时别意绵绵，难舍难分，直到太阳西下。“又是离歌，一阕长亭暮”，词人正是抓住了黯然销魂的时刻，摄下了这幅长亭送别的画面。最后“王孙”三句，活用《楚辞·招隐士 》中“ 王孙游兮不归，春草生兮萋萋”诗意，是全词之主旨。“王孙”本是古代对贵族公子的尊称，后来在诗词中，往往代指出门远游之人。凝望着亲人渐行渐远，慢慢消失了，唯见茂盛的春草通往四方之路 ，茫茫无涯。正如李煜《清平乐》词所说：“离恨恰如春草，更行更远还生。”"
        },
        {
            "title": "城中书事",
            "content": "一门深掩得闲权，纯白遗风要独全。强接俗庸中反道，敢嫌贫病是欺天。围形古寺谙寻鹤，照藓秋廊擬疏玄。从此免惭岩下者，子真高兴未萧然。",
            "comment": ""
        },
        {
            "title": "赠中师草圣",
            "content": "行草得三昧，林间尝与语。秋风忽卷衣，别我之何所。",
            "comment": ""
        },
        {
            "title": "送谢氏昆仲归闽中",
            "content": "清邵才高云与机，林间文会忽相违。南中草木正黄落，但羡冥鸿两两飞。",
            "comment": ""
        },
        {
            "title": "答谢尉得替",
            "content": "牢愁漫散空阶雨，羁宦閒伤落日春。未似青青河畔草，客亭长短送离人。",
            "comment": ""
        },
        {
            "title": "寄辇下传神法相大师",
            "content": "禁寺诸供奉，如师艺学稀。粉轻昏古本，罢重拆秋衣。净{左卤右兼}生瓶晕，连阴长竹围。算应支遁马，毛骨苦无肥。",
            "comment": ""
        },
        {
            "title": "秋江写望",
            "content": "苍茫沙咀鹭鸶眠，片水无痕浸碧天。最爱芦花经雨后，一篷烟火饭渔船。",
            "comment": "【注释】这首诗描写了一幅静谧的秋江景色：鹭鸶安详地在沙滩上打盹，一切都是静悄悄的，水面连一丝涟漪都没有。一片芦花被刚刚下过的雨洗涮得格外白净，缕缕炊烟自渔船上徐徐升起，把寂静的世界点活了。【解释】①写望--描写眼前的景物。②沙咀--沙滩突出的一角。③浸--映照。这句说：水面静得没有波纹，把青天映了出来。"
        },
        {
            "title": "和皓文二绝",
            "content": "芳草谁能梦谢池，但将心地喻摩尼。千岩万壑时相忆，明月清风两自知。",
            "comment": ""
        },
        {
            "title": "湖山小隐",
            "content": "衡门邻晚岛，环堵背寒岗。片月通萝径，幽云在石床。客游抛鄠杜，渔事擬沧浪。管乐非吾尚，昂头肯自方。",
            "comment": ""
        },
        {
            "title": "中峰",
            "content": "中峰一径分，盘折上幽云。夕照前村见，秋涛隔岭闻。长松含古翠，衰药动微薰。自爱苏门啸，怀贤思不群。",
            "comment": ""
        },
        {
            "title": "赠崔少微",
            "content": "贤才负圣朝，终日掩衡茅。尚静师高道，甘贫绝俗交。晒碑看壁蠹，蒸术拾邻梢。却忆杨夫子，劳劳事解嘲。",
            "comment": ""
        },
        {
            "title": "湖村晚兴",
            "content": "沧洲白鸟飞，山影落晴晖。映竹犬初吠，弄舡人合归。水波随月动，林翠带烟微。寺近疏钟起，萧然还掩扉。",
            "comment": ""
        },
        {
            "title": "呦呦",
            "content": "深林摵摵分行响，浅葑茸茸叠浪痕。春雪满山人起晚，数声低叫唤篱门。",
            "comment": ""
        },
        {
            "title": "上湖閒泛舣舟石函因过下湖小墅",
            "content": "平皋望不极，云树远依依。及向扁舟泊，还寻下濑归。青山连石埭，春水入柴扉。多谢提壶鸟，留人到落晖。",
            "comment": ""
        },
        {
            "title": "园庐秋夕",
            "content": "兰杜裛衰香，开扉趣自长。寒烟宿墟落，清月上林塘。意想殊为适，形骸固可忘。援琴有余兴，聊复寄吟觞。",
            "comment": ""
        },
        {
            "title": "鸣皋",
            "content": "皋禽名祇有前闻，孤引圆吭夜正分。一唳便惊寥泬破，亦无閒意到青云。",
            "comment": ""
        },
        {
            "title": "春阴",
            "content": "似雨非晴意思深，宿酲牵引卧春阴。苦怜燕子寒相并，生怕梨花晚不禁。薄薄帘帏欺欲透，遥遥歌管压来沉。北园南陌狂无数，只有芳菲会此心。",
            "comment": ""
        },
        {
            "title": "梅花",
            "content": "几回山脚又江头，绕着孤芳看不休。一味清新无我爱，十分孤静与伊愁。任教月老须微见，却为春寒得少留。终共公言数来者，海棠端的免包羞。",
            "comment": ""
        },
        {
            "title": "易从上人山亭",
            "content": "湖水江湾隔数峰，篱门和竹夹西东。闲来此地行无厌，又共吾庐看不同。灵隐路归秋色里，招贤庵在鸟行中。屏风若欲相搀见，合把巉岩与画工。",
            "comment": ""
        },
        {
            "title": "寄祝长官",
            "content": "怀想与君劳，区区未剧曹。深心赖黄卷，垂老愧青袍。临事终存道，为诗转近骚。庐江五亩宅，归去亦蓬蒿。",
            "comment": ""
        },
        {
            "title": "湖上晚归",
            "content": "卧枕船舷归思清，望中浑恐是蓬瀛。桥横水木已秋色，赤倚云峰正晚晴。翠羽湿飞如见避，红蕖香嫋似相迎。依稀渐近诛茅地，鸡犬林萝隐隐声。",
            "comment": ""
        },
        {
            "title": "翠微亭",
            "content": "亭在江干寺，清凉更翠微。秋阶响松子，雨壁上苔衣。绝境长难得，浮生不擬归。旅怀何计是，西崦入斜晖。",
            "comment": ""
        },
        {
            "title": "和酬社从事题壁",
            "content": "弭盖入衡宇，相看情独深。萧疏秋树色，老大故人心。佳话频移晷，清飙几拂襟。寥然长卿壁，题此比兼金。",
            "comment": ""
        },
        {
            "title": "送史殿省典封州",
            "content": "马援疏蛮色，铜标何可穷。人烟时亦有，海色自如空。髭发梅分白，旌旗瘴减红。惟应莳药罢，都在酒醪中。",
            "comment": ""
        },
        {
            "title": "和酬周寺丞",
            "content": "门横野水席凝尘，束緼谁能问乞邻。除是千庐贵游客，中林时复访幽人。",
            "comment": ""
        },
        {
            "title": "盱眙山寺",
            "content": "下傍盱眙县，山崖露寺门。疏钟过淮口，一径入云根。竹老生虚籁，池清见古源。高僧拂经榻，茶话到黄昏。",
            "comment": ""
        },
        {
            "title": "孤山寺瑞上人房写望",
            "content": "底处凭栏思眇然，孤山塔后阁西偏。阴沉画轴林间寺，零落棋枰葑上田。秋景有时飞独鸟，夕阳无事起寒烟。迟留更爱吾庐近，只待春来看雪天。",
            "comment": ""
        },
        {
            "title": "寄钱紫微",
            "content": "晞发起初晨，中丘谢病身。空持白云意，遥赠紫微人。画轂坊门远，苍苔掖署春。元和旧文体，当许继清尘。",
            "comment": ""
        },
        {
            "title": "赠张绘秘教九题·诗家",
            "content": "风月骚人业，相传能几家。清心长有虑，幽事更无涯。隐奥谁知到，陵夷即自嗟。千篇如可构，聊擬当豪华。",
            "comment": ""
        },
        {
            "title": "孤山雪中写望寄呈景山仙尉",
            "content": "璚树摇岑掠眼新，鲜飙时复飏珠尘。此中自是蓬莱阙，何处更寻姑射人。",
            "comment": ""
        },
        {
            "title": "西湖",
            "content": "混元神巧本无形，匠出西湖作画屏。春水净于僧眼碧，晚山浓似佛头青。栾栌粉堵摇鱼影，兰杜烟丛阁鹭翎。往往鸣榔与横笛，细风斜雨不堪听。",
            "comment": ""
        },
        {
            "title": "雪三首",
            "content": "皓然窗户晓来新，画轴碑厅绝点尘。洛下高眠应有道，山阴清兴更无人。寒连水石鸣渔墅，猛共松篁压寺邻。酒渴已醒时味薄，独援诗笔得天真。",
            "comment": ""
        },
        {
            "title": "送范寺丞",
            "content": "林中萧寂款吾庐，亹亹犹欣接绪馀。去棹看当辨江树，离尊聊为摘园蔬。马卿才大常能赋，梅福官卑数上书。黼座垂精正求治，何时条对召公车。",
            "comment": ""
        },
        {
            "title": "和西湖霁上人寄然社师",
            "content": "竹下经房号白莲，社师高行出人天。一斋巾拂晨钟次，数礼香灯夜像前。瞑目几闲松下月，净头时动石盆泉。西湖旧侣因吟寄，忆着深峰万万年。",
            "comment": ""
        },
        {
            "title": "赠张绘秘教九题·诗牌",
            "content": "矗方标胜概，读处即忘归。静壁悬虚白，危楼钉翠微。清衔时亦有，绝唱世还稀。一片题谁作，吾庐水石围。",
            "comment": ""
        },
        {
            "title": "黄家庄",
            "content": "黄家庄畔一维舟，总是沿流好宿头。野兴几多寻竹径，风情些小上茶楼。遥村雨暗鸣寒犊，浅溆沙平下晚鸥。更有锦帆荒荡事，茫茫随分起诗愁。",
            "comment": ""
        },
        {
            "title": "山园小梅",
            "content": "众芳摇落独喧妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金樽。",
            "comment": "【注释】[注释]（1）众芳：百花。摇落：被风吹落。暄妍：明媚美丽。（2）疏影斜横：梅花疏疏落落，斜横枝干投在水中的影子。（3）暗香浮动：梅花散发的清幽香味在飘动。（4）霜禽：寒雀。（5）合：应该。（6）微吟：低声地吟唱。（7）狎[音“峡”]：亲近。（8）檀板：演唱时用的檀木柏板。金樽：豪华的酒杯。[译文]百花凋零，独有梅花迎着寒风昂然盛开，那明媚艳丽的景色把小园的风光占尽。稀疏的影儿，横斜在清浅的水中，清幽的芬芳浮动在黄昏的月光之下。寒雀想飞落下来时，先偷看梅花一眼；蝴蝶如果知道梅花的妍美，定会消魂失魄。幸喜我能低声吟诵，和梅花亲近，不用敲着檀板唱歌，执着金杯饮酒来欣赏它了 。"
        },
        {
            "title": "送遵式师谒金陵王相国",
            "content": "天竺孱颜暂掩扉，讲香浮穗上行衣。白猿声里生公石，莫遣移文怨晚归。",
            "comment": ""
        },
        {
            "title": "西湖泛舟入灵隐寺",
            "content": "水天相映淡浟溶，隔水青山无数重。白鸟背人秋自远，苍烟和树晚来浓。桐庐道次七里濑，彭蠡湖间五老峰。辍棹迟回比未得，上方精舍动疏钟。",
            "comment": ""
        },
        {
            "title": "闻灵皎师自信州归越以诗招之",
            "content": "天师苍翠横金锡，地藏清凉掩竹扉。千里白云随野步，一湖明月上秋衣。诗寻静语应无极，琴弄寒声转入微。我亦孤山有泉石，肯来松下共忘机。",
            "comment": ""
        },
        {
            "title": "赠张绘秘教九题·诗魔",
            "content": "花露湿晴春，秋灯落烬频。祇缘吟有味，不觉坐劳神。寄远情无极，搜奇事转新。此魔降不到，珍重五天人。",
            "comment": ""
        },
        {
            "title": "梅花二首",
            "content": "孤根何事在柴荆，村色仍将腊候并。横隔片烟争向静，半粘残雪不胜清。等闲题咏谁为愧，子细相看似有情。搔着寿阳千载后，可堪青草杂芳英。",
            "comment": ""
        },
        {
            "title": "湖山小隐二首",
            "content": "闲搭纶巾拥缥囊，此心随分识兴亡。黑头为相虽无谓，白眼看人亦未妨。云喷石花生剑壁，雨敲松子落琴床。清猿幽鸟遥相叫，数笔湖山又夕阳。",
            "comment": ""
        },
        {
            "title": "华阳洞",
            "content": "华阳山雨拂轻尘，独步烟霞访隐真。笑傲太平云外客，安閒清世梦中身。金章名重人称贵，布褐才高道不贫。吟罢洞天风正淡，自知凡骨定逢人。",
            "comment": ""
        },
        {
            "title": "和陈湜赠希社师",
            "content": "瘦靠阑干搭梵襟，绿荷阶面雨花深。迢迢海寺浮杯兴，杳杳秋空放鹤心。斋磬冷摇松吹杂，定灯孤坐竹风侵。锵然更有金书偈，祇许龙神听静吟。",
            "comment": ""
        },
        {
            "title": "杂兴四首",
            "content": "掉臂何妨入隐沦，高贤应总贵全真。次山有以称聱叟，鲁望兼之传散人。拂水远天孤榜晚，夹村微雨一犁春。不知图画谁名手，状取江湖太古民。",
            "comment": ""
        },
        {
            "title": "监郡吴殿丞惠以笔墨建茶各吟一绝谢之·墨",
            "content": "青晕时磨半砚云，更将书帖拂秋尘。衰羸自顾空多感，不是临池苦学人。",
            "comment": ""
        },
        {
            "title": "病中",
            "content": "坐钓行樵那不倦，寻云看月亦应劳。烦襟入夜权宜减，瘦格乘秋斗顿高。猿下任窥煎药鼎，客来慵动碾茶槽。床头卧架直闲却，免有情戮揭悼骚。",
            "comment": ""
        },
        {
            "title": "将归四明夜坐话别任君",
            "content": "酒酣相向坐，别泪湿吟衣。半夜月欲落，千山人忆归。乱尘终古在，长瀑倚云飞。明日重携手，前期易得违。",
            "comment": ""
        },
        {
            "title": "湖上初春偶作",
            "content": "梅花开尽腊亦尽，春暖便如寒食天。气色半归湖岸柳，人家多上郭门船。文禽相并映短草，翠潋欲生浮嫩烟。几处酒旗山影下，细风时已弄繁弦。",
            "comment": ""
        },
        {
            "title": "寄宣城宗言姪",
            "content": "春水涵波绿渺瀰，江南芳草又离离。谢家元住青山郭，郄氏近攀丹桂枝。衣下香囊非尔好，床头诗卷愧吾痴。中林独处仍多病，早晚能来慰所思。",
            "comment": ""
        },
        {
            "title": "送皎师归越",
            "content": "林间久离索，忽忽望西陵。静户初闻扣，归舟又说登。野烟含树色，春浪叠沙稜。幸谢云门路，同寻苦未能。",
            "comment": ""
        },
        {
            "title": "寄上金陵马右丞",
            "content": "惠爱如春威似霜，神明佳政蔼余杭。集贤庭畔依依柳，无限行人比颂棠。",
            "comment": ""
        },
        {
            "title": "杂兴四首",
            "content": "短褐萧萧顶幅巾，拥书才罢即嚬呻。耕樵可似居山者，饮馔长如病酒人。闭户不无慵答客，焚香除是静朝贞。前贤风概聊希擬，一刺偏多井大春。",
            "comment": ""
        },
        {
            "title": "赠任懒夫",
            "content": "未肯求科第，深坊且隐居。胜游携野客，高卧看兵书。点药医闲马，分泉灌晚蔬。汉廷无得意，谁擬荐相如。",
            "comment": ""
        },
        {
            "title": "送赵时校书之任临川司理",
            "content": "南国古来风物好，早时游览熟登临。青山满路人家远，丹橘隔江秋色深。官况暂应劳折狱，病怀终自重分襟。三年解罢当求试，多草新文慰我心。",
            "comment": ""
        },
        {
            "title": "酬昼师西湖春望",
            "content": "笛声风暖野梅香，湖上凭阑日渐长。一样楼台围佛寺，十分烟雨簇渔乡。鸥横残葑多成阵，柳映危桥未着行。终约吾师指芳草，静吟闲步岸华阳。",
            "comment": ""
        },
        {
            "title": "夏日即事",
            "content": "石枕凉生菌阁虚，已应梅润入图书。不辞齿发多衰病，所喜林泉有隐居。粉竹亚梢垂宿露，翠荷差影聚游鱼。北窗人在羲皇上，时为渊明一起予。",
            "comment": ""
        },
        {
            "title": "寺居",
            "content": "浩然巾杖立秋钟，院舍门门细径通。柏子有芽生塔地，鹤毛无响堕廊风。闲栖已合称高士，清论除非对远公。不厌浮尘擬何了，片心难舍此缘中。",
            "comment": ""
        },
        {
            "title": "喜姪宥及第",
            "content": "新榜传闻事可惊，单平于尔一何荣。玉阶已忝登高第，金口仍教改旧名。闻喜宴游秋色雅，慈恩题记墨行清。岩扉掩罢无他意，但爇灵芜感盛明。",
            "comment": ""
        },
        {
            "title": "梅花二首",
            "content": "宿霭相粘冻雪残，一枝深映竹丛寒。不辞日日旁边立，长愿年年末上看。蕊讶粉绡裁太碎，蒂疑红蜡缀初乾。香萏独酌聊为寿，从此群芳兴亦阑。",
            "comment": ""
        },
        {
            "title": "郊园避暑",
            "content": "柴门鲜人事，氛垢颇相忘。爱彼林间静，复兹池上凉。托心时散帙，迟客复携觞。况有陶篱趣，归禽语夕阳。",
            "comment": ""
        },
        {
            "title": "西岩夏日",
            "content": "蕙帐萧闲掩弊庐，子真岩石坐来初。为惊野鸟巢间乳，懒过邻僧竹里居。新溜迸凉侵静语，晚云浮润上残书。何烦彊捉白团扇，一柄青松自有余。",
            "comment": ""
        },
        {
            "title": "寄玉梁施道士",
            "content": "子云遗构住丹房，天鼓时闻数叩霜。真景截波寻铁柱，怪书披月看铜墙。氲氲颢气朝胎息，熠熠辰辉夜步网。大静入来诸事罢，灵芜盘穗卷良常。",
            "comment": ""
        },
        {
            "title": "句",
            "content": "草泥行郭索，云木叫鉤辀。",
            "comment": ""
        },
        {
            "title": "山中寒食",
            "content": "方塘波绿杜蘅青，布谷提壶已足听。有客新尝寒具罢，据梧慵复散幽经。",
            "comment": ""
        },
        {
            "title": "淮甸城居寄任刺史",
            "content": "扰扰非吾事，深居断俗情。石莎无雨瘦，秋竹共蝉清。剑在慵闲拂，诗难忆细评。寥然独搘枕，淮月上山城。",
            "comment": ""
        },
        {
            "title": "送人之苍梧",
            "content": "侧身南望但依依，片席乘风去似飞。莫谓苍梧在天末，帝乡看逐白云归。",
            "comment": ""
        },
        {
            "title": "孤山后写望",
            "content": "水墨屏风状总非，作诗除是谢玄晖。溪桥袅袅穿黄叶，樵斧丁丁斫翠微。返照未沉僧独在，长烟如淡鸟横飞。南峰有客锄园罢，闲倚篱门忘却归。",
            "comment": ""
        },
        {
            "title": "赠张绘秘教九题·诗匠",
            "content": "诗流有匠手，万象片心通。山落分题月，花摇刻句风。劳形忘底滞，巧思出樊笼。唐律如删正，斯人合立功。",
            "comment": ""
        },
        {
            "title": "初夏",
            "content": "乳雀啁啾日气浓，雉来交影日重重。秧田百亩鹅黄大，横策溪村属老农。",
            "comment": ""
        },
        {
            "title": "集贤李建中工部尝以七言长韵见寄感存怀没因",
            "content": "清绝门墙冷似冰，野人怀刺昔曾登。新题对雨分萧寺，旧梦经秋说杜陵。贫典郡符资月给，老持台宪减霜稜。开元文字钟王笔，惆怅临风一烬灯。",
            "comment": "【注释】【原题】：集贤李建中工部尝以七言长韵见寄感存怀没因用追和"
        },
        {
            "title": "孤山雪中写望",
            "content": "片山兼水绕，晴雪复漫漫。一径何人到，中林尽日看。远分樵载重，斜压苇丛乾。楼阁严城寺，疏钟动晚寒。",
            "comment": ""
        },
        {
            "title": "送僧休复之京师",
            "content": "金锡指归鸿，田衣猎晓风。春江片席远，松月一房空。新句别离后，旧山魂梦中。到京当袖刺，馆阁尽名公。",
            "comment": ""
        },
        {
            "title": "句",
            "content": "水天云黑白，霜野树青红。",
            "comment": ""
        },
        {
            "title": "喜皎然师见访书赠",
            "content": "金锡锵然款蠹关，云膏浓渚对跳峦。清如霜月三五夕，瘦似烟篁一两竿。旧社久抛魂梦破，近诗才举骨毛寒。池轩夜静且留宿，往往自将秋籁弹。",
            "comment": ""
        },
        {
            "title": "春夕閒咏",
            "content": "屐齿遍庭深，时为拥鼻吟。微风引竹籁，斜月转花阴。静赏应难极，孤怀自不禁。苍然小池上，烟露达青岑。",
            "comment": ""
        },
        {
            "title": "寄思齐上人",
            "content": "松下中峰路，怀师日日行。静钟浮野水，深寺隔春城。阁掩茶烟晚，廊回雪溜清。当期相就宿，诗外话无生。",
            "comment": ""
        },
        {
            "title": "山中寄招叶秀才",
            "content": "夜鹤晓猿时复闻，寥寥长似耿离群。月中未要恨丹桂，岭上且来看白云。棋子不妨临水着，诗题兼好共僧分。新忧他日荣名后，难得幽栖事静君。",
            "comment": ""
        },
        {
            "title": "寄梅室长",
            "content": "君家先祖隐吴门，即日追游往事存。若向明时秦飞牍，并将康济息元元。",
            "comment": ""
        },
        {
            "title": "林间石",
            "content": "入夜跏趺多待月，移时箕踞为看山。苔生晚片应知静，云动秋根合见闲。瘦鹤独随行药后，高僧相对试茶间。疏篁百本松千尺，莫怪频频此往还。",
            "comment": ""
        },
        {
            "title": "山村冬暮",
            "content": "衡茅林麓下，春色已微茫。雪竹低寒翠，风梅落晚香。樵期多独往，茶事不全忙。双鹭有时起，横飞过野塘。",
            "comment": ""
        },
        {
            "title": "送僧之姑苏",
            "content": "被请阊门寺，扁舟积水遥。几程冲腊雪，一饭泊村桥。岑色晴空映，檀烟远吹飘。公台悉余镇，讲罢即相招。",
            "comment": ""
        },
        {
            "title": "和运使陈学士游灵隐寺寓怀",
            "content": "山壑气相合，旦暮生秋阴。松门韵虚籁，铮若鸣瑶琴。举目群状动，倾耳百虑沉。按部既优游，时此振衣襟。泓澄冷泉色，写我清旷心。飘颻白猿声，答我雅正吟。经台复丹井，扪萝常遍临。鹤盖青霞映，玉趾苍苔侵。温颜煦槁木，真性驯幽禽。所以仁惠政，及物一一深。洒翰嶙峋壁，返驾旃檀林。回睨窣堵峰，天半千万寻。",
            "comment": ""
        },
        {
            "title": "送史宫赞兰溪解印归阙",
            "content": "杜若萋萋天似水，一樯风信快吟怀。春坊冠盖还朝籍，宝婺豀山别悬殊斋。访旧约僧登北固，破程乘月宿清淮。东南出宰才居最，畴为言扬向玉阶。",
            "comment": ""
        },
        {
            "title": "复送慈公还虎丘山",
            "content": "孑孑归樯五两翻，香林禅石抱云根。单囊憩罢还微笑，却是青山不出门。",
            "comment": ""
        },
        {
            "title": "寿阳城南写望怀历阳故友",
            "content": "楚山重叠矗淮濆，堪与王维立画勋。白鸟一行天在水。绿芜千阵野平云。孤崖拂阁晴光见，极浦渔舟晓未分。吟罢骚然略回首，历阳诗社久离群。",
            "comment": ""
        },
        {
            "title": "送遂良师游天台",
            "content": "贝叶松枝想暂閒，半囊乘兴几时还。船窗月上沧州远，应有诗题忆旧山。",
            "comment": ""
        },
        {
            "title": "和酬周启明贤良见寄",
            "content": "治世谁能吊屈平，且披湘帙散幽经。春阳尽吐芊芊草，霄极长垂两两星。半壁烟岚图太华，一筇风雪访支硎。雅吟为惠将何比，明月珊瑚海气腥。",
            "comment": ""
        },
        {
            "title": "闵师见写陋容以诗奉答",
            "content": "顾我丘壑人，烦师与之写。北山终日悬，风调一何野。林僧忽焉至，欲揖顷方罢。复有条上猿，惊窥未遑下。",
            "comment": ""
        },
        {
            "title": "西湖舟中值雪",
            "content": "浩荡弥空阔，霏霏接水濆。舟移忽自却，山近未全分。冻轸间清泛，温鑪接薄薰。悠然咏招隐，何许叹离群。",
            "comment": ""
        },
        {
            "title": "相思令",
            "content": "吴山青，越山青。两岸青山相对迎。争忍有离情。君泪盈，妾泪盈。罗带同心结未成，江边潮已平。",
            "comment": "【注释】吴山：泛指钱塘江北岸群山。越山：泛指钱塘江南岸群山。争忍：怎么忍心。泪盈：含泪欲滴。①谁知离别情：一作“争忍有离情”。②同心结：将罗带系成连环回文样式的结子，象征定情。③潮已平：指江水已涨到与岸相齐。【评解】这首小词寄离情别意于山容水态之中，颇有民歌风味。上片写景，景中衬情；下片抒情，以情托景。上下片和谐对称，不仅词中有画，而且画中有意，真实地表达出离愁别恨。是一首明白如画而又含蓄不尽的佳作。【集评】彭孙遹《金粟词话》：林处士妻梅子鹤可称千古高风。乃其《长相思》惜别词云云，何等风致。闲情一赋，讵必玉瑕珠颣耶。王方俊《唐宋词赏析》：这首短词，寓情于景，将送行妇女的离愁别恨融于对山水无情的怨意之中，别具一格。----------------------------此词采用民歌中常见的复沓形式 ，以回旋往复、一唱三叹的节奏和清新优美的语言，托为一个女子声口，抒写了她因爱情生活受到破坏，被迫与心上人在江边诀别的悲怀。上片起首两句，用民歌传统的起兴手法，叠下两个“青”字，色彩鲜明地描画出钱塘江两岸山明水秀的江南胜景 。接下来两句，以拟人化手法移情寄怨，借青山无情反衬离人有恨，深切道出了有情人诀别时的痛苦。过片两句由写景转入抒情。写行者与送者。临别之际，泪眼相对，哽咽无语。结拍两句含蓄点出了他们悲苦难言的底蕴，并以分别后的一江恨水抒写有情人的离情别绪。古代男女定情时，往往用丝绸带打成一个心形的结，叫做“同心结”。“结未成”，喻示他们爱情生活横遭不幸。不知是什么强暴的力量，使他们心心相印而难成眷属，只能各自带着心头的累累创伤，来此洒泪而别。这两句以景语作结，创造出一个隽永空茫、余味无穷的艺境。"
        },
        {
            "title": "竹林",
            "content": "寺篱斜夹千梢翠，山径深穿万箨乾。却忆贵家厅馆里，粉墙时画数茎看。",
            "comment": ""
        },
        {
            "title": "寄解州李学士",
            "content": "解梁贤守古难同，张盖垂鞭自士风。馆职久衔疏旧地，郡符重剖枉名公。印厅孤坐琴尊外，铃阁清谈易老中。闻演丝纶徵诏近，相如文学动天聪。",
            "comment": ""
        },
        {
            "title": "和唐异见奇",
            "content": "骚人新遗畔牢词，隐几微吟愧所知。几欲樽前论款密，可能林下访栖迟。",
            "comment": ""
        },
        {
            "title": "西湖孤山寺后舟中写望",
            "content": "天竺横分景色宽，孤山背后泊船看。林藏野路秋偏静，水映渔家晚自寒。拂拂烟云初淡荡，萧萧芦苇半衰残。舂锄数点谁惊起，书破晴云粉字乾。",
            "comment": ""
        },
        {
            "title": "山中寒食",
            "content": "气象才过一百五，且持春酒养衰年。中林不是不禁火，其奈山樱发欲然。",
            "comment": ""
        },
        {
            "title": "春日送袁成进士北归",
            "content": "春潮上海门，归雁远行分。千里倦行客，片帆还送君。酒波欺碧草，歌叠袅晴云。来岁东堂桂，聊酬一战勋。",
            "comment": ""
        },
        {
            "title": "寄兰溪邑长史宫赞",
            "content": "溪上红兰露泫华，豀波浮动长人衙。公余即有扁舟兴，几弄潺湲到日斜。",
            "comment": ""
        },
        {
            "title": "易从师山亭",
            "content": "林表秋山白鸟飞，此中幽致亦还稀。西村渡口人烟晚，坐见渔舟两两归。",
            "comment": ""
        },
        {
            "title": "僧有示西湖墨本者就孤山左侧林萝秘邃间状出",
            "content": "泉石年来偶结庐，冷挨松雪瞰西湖。高僧好事仍多艺，已共孤山入画图。",
            "comment": "【注释】【原题】：僧有示西湖墨本者就孤山左侧林萝秘邃间状出衡茅之所且题云林山人隐居谨书二韵以承之"
        },
        {
            "title": "射弓次寄彭城四君",
            "content": "襟掩皂貂斜，晴鼙响水涯。箭翎沉白雪，贴晕破微霞。气为傍观壮，言因决胜夸。细钗金捍彀，更忆五侯家。",
            "comment": ""
        },
        {
            "title": "送慈师北游",
            "content": "郁郁蒲茸染水田，渡淮閒寄贾人船。知师一枕清秋梦，多为林间放鹤天。",
            "comment": ""
        },
        {
            "title": "山舍小轩有石竹二丛鬨然秀发因成二章",
            "content": "麝香眠后露檀匀，绣在罗衣色未真。斜倚细丛如有恨，冷摇疏朵欲生春。阶前红药推词客，篱下黄花重古人。今日含毫与题品，可怜殊不愧清新。",
            "comment": ""
        },
        {
            "title": "曹州寄任独复",
            "content": "交结文章尽世惊，城中幽隐更无营。敢将古道为吾事，耻对常流语子名。秋思病弹曾独听，太玄闲写待谁评。清朝故实蒲轮在，合为高贤下帝京。",
            "comment": ""
        },
        {
            "title": "复赓前韵且以陋居幽胜诧而诱之",
            "content": "画共药材悬屋壁，琴兼茶具入船扉。秋花挹露如红粉，水鸟冲烟湿翠衣。石磴背穿林寺近，竹烟横点海山微。百千幽胜无人见，说向吾师是洩机。",
            "comment": ""
        },
        {
            "title": "孤山寺",
            "content": "云峰水树南朝寺，祇隔丛篁作并邻。破殿静披虀臼古，斋房闲试酷奴春。白公睡阁幽如画，张祜诗牌妙入神。乘兴醉来拖木突，翠苔苍藓石磷磷。",
            "comment": ""
        },
        {
            "title": "送牛秀才之山阳省兄",
            "content": "之子咏陟冈，别我岁时晏。后夜失群鹤，高天着行雁。楚山远近出，江树青红间。尊酒无足辞，离愁满行盼。",
            "comment": ""
        },
        {
            "title": "自作寿堂因书一绝以志之",
            "content": "湖上青山对结庐，坟头秋色亦萧疏。茂陵他日求遗稿，犹喜曾无封禅书。",
            "comment": ""
        },
        {
            "title": "途中回寄闾丘秀才",
            "content": "极目半秋色，此情聊惨悽。行人古道上，落日破村西。剑饮无高会，驴游困解携。祇因风与月，吾子有新题。",
            "comment": ""
        },
        {
            "title": "送遵式师谒金陵王相国",
            "content": "高牙熊轼隐铃斋，棠树阴浓长绿苔。丞相望尊宝谒少，清言应喜道人来。",
            "comment": ""
        },
        {
            "title": "又咏小梅",
            "content": "数年闲作园林主，未有新诗到小梅。摘索又开三两朵，团栾空绕百千回。荒邻独映山初尽，晚景相禁雪欲来。寄语清香少愁结，为君吟罢一衔杯。",
            "comment": ""
        },
        {
            "title": "寄茂才冯彭年",
            "content": "异代甘泉赋，谁当颂太微。无如摛藻妙，所惜赏音稀。渐远江关树，方单客子衣。扁舟舣何许，霰雪暮霏霏。",
            "comment": ""
        },
        {
            "title": "春日感怀",
            "content": "衡宇日萧寂，高舂犹掩扉。春风似有旧，社燕亦重归。览照老已具，开樽人向稀。颓然此心曲，持底属芳菲。",
            "comment": ""
        },
        {
            "title": "和梅圣俞雪中同虚白上人来访",
            "content": "湖上玩佳雪，相将惟道林，早烟村意远，春涨岸痕深。地僻过三径，人闲试五禽。归桡有余兴，宁复此山阴。",
            "comment": ""
        },
        {
            "title": "葑山",
            "content": "淤泥肥黑稻秧青，阔盖深流旋旋生。擬倩湖君书版籍，水仙今佃老农耕。",
            "comment": ""
        },
        {
            "title": "招思齐上人",
            "content": "两枪未试泠泠水，五鬣长闲淅淅风。清会几时搔着后，病怀无复曲肱中。寒云片段浮重巘，白鸟横斜入远空。一帙逍遥不能解，牛头焚尽待支公。",
            "comment": ""
        },
        {
            "title": "孤山隐居书壁",
            "content": "山水未深猿鸟少，此生犹擬别移居。直过天竺溪流上，独树为桥小结庐。",
            "comment": ""
        },
        {
            "title": "西湖春日",
            "content": "争得才如杜牧之，试来湖上辄题诗。春烟寺院敲斋鼓，夕照楼台卓酒旗。浓吐杂芳薰巘崿，湿飞双翠破涟漪。人间幸有蓑兼笠，且上渔舟作钓师。",
            "comment": ""
        },
        {
            "title": "玉梁峡口怀朱严从事之官岭外两夕舟次于此",
            "content": "苍莽江湾尽入深，数家村坞在山阴。烟横落木寒初静，水带微阳晚未沉。极览定非他辈事，不来终负此生心。鲈鱼斫鱠松醪酒，曾属诗人两日吟。",
            "comment": ""
        },
        {
            "title": "和王给事同诸官留题",
            "content": "千兵款户迂红旆，四壁留题拂紫苔。他日北山传故事，愿将猿鹤比云来。",
            "comment": ""
        },
        {
            "title": "寄太白李山人",
            "content": "颜如童子发如黳，卜筑深当太白西。身上祇衣粗直掇，马前长带古偏提。鹍鹏懒击三千水，龙虎闲封六一泥。几度枕肱人迹外，半窗松雪论天倪。",
            "comment": ""
        },
        {
            "title": "吊薛公孟",
            "content": "未第身魂殁帝京，东还长欠奠幽灵。遗文尽合编家传，高行谁堪撰墓铭。谈柄寂寥尘久暗，墨池荒废草空青。三招不见山巾湿，擬画轩昂太白星。",
            "comment": ""
        },
        {
            "title": "出曹川",
            "content": "诗怀动叹嗟，驴立帽阴斜。雨泺生新{左卤右兼}，茅丛夹旧槎。午烟昏独店，冈路透谁家。几日江南兴，扁舟泊岸沙。",
            "comment": ""
        },
        {
            "title": "句",
            "content": "风回时带笛，烟远忽藏村。",
            "comment": ""
        },
        {
            "title": "小隐",
            "content": "门径独萧然，山林屋舍边。水风清晚钓，花日重春眠。苒苒苔衣滑，磷磷石子圆。人寰诸洞府，应合署閒仙。",
            "comment": ""
        },
        {
            "title": "李翰林寄松扇及诗乃答之",
            "content": "编松为箑寄山中，兼得紫微诗一通。入手凉生殊自慰，耳频长听隐居风。",
            "comment": ""
        },
        {
            "title": "寄孙仲簿公",
            "content": "低折沧洲簿，无书整两春。马从同事借，妻怕罢官贫。道僻收閒药，诗高笑古人。仍闻长吏奏，表乞锁厅频。",
            "comment": ""
        },
        {
            "title": "梅花",
            "content": "吟怀长恨负芳时，为见梅花辄入诗。雪后园林才半树，水边篱落忽横枝。人怜红艳多应俗，天与清香似有私。堪笑胡雏亦风味，解将声调角中吹。",
            "comment": ""
        },
        {
            "title": "送僧之京师",
            "content": "皇城十二衢，埃尘满香裓。何以待归期，山中桂花色。",
            "comment": ""
        },
        {
            "title": "水亭秋日偶书",
            "content": "巾子峰乌臼树，微霜未落已先红。凭阑高看复低看，半在石池波影中。",
            "comment": ""
        },
        {
            "title": "寄题历阳马仲文水轩",
            "content": "构得幽居近郭西，水轩风景独难齐。烟含晚树人家远，雨湿春蒲燕子低。红烛酒醒多聚会，粉牋诗敌几招携。旅游今日堪搔首，摇落山城困马蹄。",
            "comment": ""
        },
        {
            "title": "宿姑苏净惠大师院",
            "content": "常爱人间此会稀，话长终夕重开扉。孤山猿鸟西湖上，懒对寒灯咏式微。",
            "comment": ""
        },
        {
            "title": "深居杂兴六首",
            "content": "薄夫何苦事奸奸，一室琴书自解颜。峰后月明秋啸去，水边林影晚樵还。文章敢道长于古，光景浑疑剩却闲。多少烟霞好鱼鸟，令人惆怅谢东山。",
            "comment": ""
        },
        {
            "title": "读王黄州诗集",
            "content": "坐吟行看对清秋，懒架仍移近枕头。放达有唐惟白传，纵横吾宋是黄州。左迁商岭题无数，三入承明兴未休。红药紫薇千一古，又添杨子伴牢愁。",
            "comment": ""
        },
        {
            "title": "历阳寄金陵衍上人",
            "content": "藓晕莎丛古石房，寺和松竹背秋冈。骚吟未断云生褐，梵偈重开月照得。五老旧游应悄默，六朝闲事肯悲凉。西州独客心摇甚，抹碧江天鸟一行。",
            "comment": ""
        },
        {
            "title": "中峰行乐却望北山因而成咏",
            "content": "拂石玩林壑，旷然空色秋。归云带层巘，疏苇际沧洲。固自堪长往，何为难久留。庶将濠上想，聊作剡中游。",
            "comment": ""
        },
        {
            "title": "送陈纵之无为军",
            "content": "淮天时节少春寒，几蒂梅花雪欲残。水次军城囊剑入，雨馀村坞镫驴看。名缘未出知谁异，道为深穷却自难。第一京师早西入，庙廊题字可无韩。",
            "comment": ""
        },
        {
            "title": "台城寺水亭",
            "content": "金井前朝事，林僧问不知。绍苔欺破阁，白鸟占閒池。清楚曾经晋，荒唐直到隋。南廊一声磬，斜照独凝思。",
            "comment": ""
        },
        {
            "title": "即席送江夏茂才",
            "content": "与君未别且酣饮，别后令人空倚楼。一点风帆若为望，海门平阔鹭涛秋。",
            "comment": ""
        },
        {
            "title": "荣家鹤",
            "content": "种莎池馆久淹留，品格堪怜绝比俦。春静棋边窥野客，雨寒廊底梦沧州。清形已入仙经说，冷格曾为古画偷。数啄稻粱无事外，报言鸡雀懒回头。",
            "comment": ""
        },
        {
            "title": "送昱师赴请姑苏",
            "content": "同功阖闾人，衣囊覆氎巾。新烟赤岩暝，融雪太湖春。钟远移斋候，香迟上定身。当知举如意，宝地雨花频。",
            "comment": ""
        },
        {
            "title": "赠张绘秘教九题·诗筒",
            "content": "唐贤存雅制，诗笔仰防闲。递去权应紧，封回债已还。带班犹恐俗，和节不妨山。酒箧将书簏，谁言季孟间。",
            "comment": ""
        },
        {
            "title": "松径",
            "content": "霜子落秋筇卓破，雨钗堆地屐拖平。不知呵止长安客，肯爱深穿冷翠行。",
            "comment": ""
        },
        {
            "title": "和蒙尉见寄",
            "content": "开尊且醉圣贤酒，理棹时乘旦暮风。懒为躬耕咏梁甫，敢将高卧敌隆中。",
            "comment": ""
        },
        {
            "title": "怀长吉上人北游",
            "content": "青山日已远，香裓渐多尘。应爱淮流上，聊逢月色新。孤禅安逆旅，警句语谁人。复有伤离客，中林病过春。",
            "comment": ""
        },
        {
            "title": "句",
            "content": "隐非秦甲子，病有晋春秋。",
            "comment": ""
        },
        {
            "title": "送思齐上人之宣城",
            "content": "林岭蔼春晖，程程入翠微。泉声落坐石，花气上行衣。诗正情怀澹，禅高论语稀。萧闲水西寺，驻锡莫忘归。",
            "comment": ""
        },
        {
            "title": "无为军",
            "content": "掩映军城隔水乡，人烟景物共苍苍。酒家楼阁摇风旆，茶客舟船簇雨樯。残笛远砧闻野墅，老苔寒桧看僧房。狎鸥更有江湖兴，珍重江头白一行。",
            "comment": ""
        },
        {
            "title": "园池",
            "content": "一径衡门数亩池，平湖分张草含滋。微风几入扁舟意，新霁难忘独茧期。岛上鹤毛遗野迹，岸旁花影动春枝。东嘉层构名今在，独愧凭阑负碧漪。",
            "comment": ""
        },
        {
            "title": "和才上人春日见寄",
            "content": "俗外多将云作装，前花惟以醉为乡。瑶华伸玩情何极，高绝犹如登百常。",
            "comment": ""
        },
        {
            "title": "送僧游天台",
            "content": "石梁天绝赤城深，影落苍冥几万寻。金策若回聊为说，慰予终老爱山心。",
            "comment": ""
        },
        {
            "title": "和天竺慈云大师",
            "content": "林表飞来色，犹怜久卜邻。沿洄一水路，梦想五天人。谢绝空园草，沉冥满几尘。暮云如有得，宁谢寄声频。",
            "comment": ""
        },
        {
            "title": "闻叶初秀才东归",
            "content": "高鸿多北向，极目雨余天。春满吴山树，人登汴水船。吟生千里月，醉尽一囊钱。肯便怀乡邑，时清复少年。",
            "comment": ""
        },
        {
            "title": "追和彭城太尉夏月寄题湖上湛源大师房",
            "content": "碧蒲红蓼白莲房，一片栾栌撼水光。海岸空闻有孤绝，山中休道更清凉。惊飞翡翠当轩鸟，袅过旃檀别院香。最爱晚天吟枕上，好云遥耸数峰长。",
            "comment": ""
        },
        {
            "title": "秋日含山道中回寄历阳希然山人",
            "content": "村落人家总入诗，下驴盘薄立多时。霜陂一掬清于鉴，漱着牙根便忆归。",
            "comment": ""
        },
        {
            "title": "偶书",
            "content": "一任尘欺古鹿卢，圣经穷烂更何图。磻溪老叟能闲气，八十封侯不似无。",
            "comment": ""
        },
        {
            "title": "菱塘",
            "content": "含机绿锦翻新叶，满匣青铜莹古花。最爱晚来鸥与鹭，宿烟翘雨便为家。",
            "comment": ""
        },
        {
            "title": "寄胡介",
            "content": "忆着胡居士，长看古佛书。衡门惟老母，一饭共寒蔬。墨迹多图鹤，山名爱画庐。几回曾会宿，风雪满庭除。",
            "comment": ""
        },
        {
            "title": "谢马程先辈惠蜀牋",
            "content": "数幅丹霞夹白云，封题何事寄幽人。亏君视草禁中客，乞我浣花豀上春。且与巾箱为玩好，更无篇什写清新。我来卧病还多感，一笔蛛丝满砚尘。",
            "comment": ""
        },
        {
            "title": "赠当途朱仲敏",
            "content": "甚与时流道不同，南朝台阁是家风。高闲几格图书畔，冷澹门庭树石中。因寄诗牌寻胜景，擬投文卷数名公。荣登显达他年后，应笑冥冥弋者鸿。",
            "comment": ""
        },
        {
            "title": "句",
            "content": "珠繁杨氏果，翠耀孔家禽。",
            "comment": ""
        },
        {
            "title": "西梁山下泊船怀别润州杲上人",
            "content": "画图行李是随缘，立别江头两霁天。铁瓮独归三月寺，铜瓶轻挂两潮船。吟焚篆籀香初竭，老拥云霞衲已穿。昨夜西梁山下月，为师怀想几凄然。",
            "comment": ""
        },
        {
            "title": "送易从师还金华",
            "content": "吟卷田衣岁向残，孤舟夜泊大江寒。前岩百本长松色，及早回来带雪看。",
            "comment": ""
        },
        {
            "title": "雪三首",
            "content": "湿飘乾堕著豀林，阵猛花尖聚砌阴。晓沫平随茶筹薄，冻痕全共药锄深。慵多只好披诗看，狂甚无如叩几吟。更想天山两三骑，臂鹰拳蹬簇駸駸。",
            "comment": ""
        },
        {
            "title": "赠钱唐邑长高秘校",
            "content": "几万人家山水中，为官古雅少人同。疏帘衙退卷花轴，曲槛客来凭竹风。唯道簿书多傍俗，自怜琴酒未妨公。等闲呵出郭门近，轻棹绕湖寻佛宫。",
            "comment": ""
        },
        {
            "title": "寄辇下莫降秀才",
            "content": "犀围古暗革靴鸣，楚楚衣裾白苧轻。节概平时长独立，文章近日合双行。且看辇毂千蹄晓，复忆溪山数峰晴。一第临临杏花宴，满都春色叫迁莺。",
            "comment": ""
        },
        {
            "title": "霜天晓角",
            "content": "冰清霜洁。昨夜梅花发。甚处玉龙三弄，声摇动、枝头月。梦绝。金兽爇。晓寒兰烬灭。要卷珠帘清赏，且莫扫、阶前雪。",
            "comment": ""
        },
        {
            "title": "赠胡人",
            "content": "妻儿终擬弃，旧识尽名贤。高节嫌趋世，常流笑学仙。金方烧易得，星度算来玄。祇说寻山去，相期已数年。",
            "comment": ""
        },
        {
            "title": "送马程知江州德安",
            "content": "酒酣无复耿离肠，一路之官尽水乡。公廨寒生对庐阜，客帆风定泊浔阳。波涵洲渚初收潦，露浥蒹葭未作霜。到日何人先刺谒，二林开士在琴堂。",
            "comment": ""
        },
        {
            "title": "送闻义师谒池阳郡守",
            "content": "渺渺大江流，沿洄过几州。登舻忽此别，振锡未尝游。九子寻真界，千兵见假侯。松枝谈妙字，铃阁想迟留。",
            "comment": ""
        },
        {
            "title": "送楚执中随侍入蜀",
            "content": "严君将命之邛蜀，令子和家且侍行。洛汭好山归别业，江南芳草动离情。诗题寺壁云根润，书检松窗野色明。他日林间无所望，只求金榜看嘉名。",
            "comment": ""
        },
        {
            "title": "寄和昌符",
            "content": "家近太行居，西归压一驴。同侪多及第，高论独知书。名迹收藏遍，公卿扣谒疏。离愁不可写，蝉噪夕阳初。",
            "comment": ""
        },
        {
            "title": "湖山小隐",
            "content": "园井夹萧森，红芳堕翠阴。昼岩松鼠静，春堑竹鸡深。岁课非无秫，家藏独有琴。颜原遗事在，千古壮闲心。",
            "comment": ""
        },
        {
            "title": "安福县途中作",
            "content": "诗景纷拿且按鞭，坏桥危磴已鸣泉。云根道店多沽酒，山崦人家亦种田。谷鸟惊啼冲宿雨，野梅愁绝闭寒烟。玉梁阁皂堪行遍，回得临江即上船。",
            "comment": ""
        },
        {
            "title": "伤白积殿丞",
            "content": "吏散门墙转寂然，疏狂投分向生前。苦无名位高今世，空有文章出古贤。遗传得谁修阙下，孤坟应祇客江边。池阳渺渺堪垂睫，莫罢秋枝一叫蝉。",
            "comment": ""
        },
        {
            "title": "乘公桥作",
            "content": "晚峰横碧树梢红，数榜渔罾水影中。忆得江南曾看着，钜然名画在屏风。",
            "comment": ""
        },
        {
            "title": "淮甸南游",
            "content": "几许摇鞭兴，淮天晚景中。树林兼雨黑，草实着霜红。胆气谁怜侠，衣装自笑戎。寒威敢相掉，猎猎酒旗风。",
            "comment": ""
        },
        {
            "title": "送僧机素还东嘉",
            "content": "康乐遗踪地，言归已有期。江流富春阔，山沓括苍危。锡润飞晴霭，罗寒滤晓澌。东岩有幽石，应许折松枝。",
            "comment": ""
        },
        {
            "title": "又和病起",
            "content": "展转匡床乍起来，缥缸湘帙亦慵开。三年一尉湖东住，谁识神仙本姓梅。",
            "comment": ""
        },
        {
            "title": "闵上人以鹭鸶二轴为寄因成二韵",
            "content": "閒飏粉丝荷苇外，数声惟欠叫秋阴。虚堂隐几时悬看，增得沧州趣更深。",
            "comment": ""
        },
        {
            "title": "和谢秘校西湖马上",
            "content": "表里湖山极目春，据鞍时此避埃尘。苍苍烟树悠悠水，除却王维少画人。",
            "comment": ""
        },
        {
            "title": "深居杂兴六首",
            "content": "隐居松籁细铮然，何独微之重碧藓。已被远峰擎{左山右雙}{左山右雙}，更禁初月吐娟娟。门庭静极霖苔露，篱援凉生袅菊烟。中有病夫披白搭，瘦行清坐咏遗篇。",
            "comment": ""
        },
        {
            "title": "予顷得宛陵葛生所茹笔十余筒其中复得精妙者",
            "content": "江南秋兔老毫疏，数字钟王尚贾馀。因读退之毛颖传，可怜今日不中书。",
            "comment": "【注释】【原题】：予顷得宛陵葛生所茹笔十余筒其中复得精妙者二三焉每用之如麾百胜之师横行于纸墨间所向无不如意惜其日久且弊作诗二篇以录其功"
        },
        {
            "title": "山阁偶书",
            "content": "绕舍青山看未足，故穿林表架危轩。但将松籁延佳客，常带岚霏认远村。吴榜自能凌晚汰，湘累何苦属芳荪。余生多病期怡养，聊此栖迟一避喧。",
            "comment": ""
        },
        {
            "title": "送王舍人罢两浙宪赴阙",
            "content": "上阁还旌节，明廷觐冕旒。清溪倾绮席，蠹简压归舟。远俗今无讼，闲田亦有秋。公期论爵赏，当拜富民侯。",
            "comment": ""
        },
        {
            "title": "予顷得宛陵葛生所茹笔十余筒其中复得精妙者",
            "content": "神锋虽缺力终存，架琢珊瑚欠策勋。日暮闲窗何所似，灞陵憔悴故将军。",
            "comment": "【注释】【原题】：予顷得宛陵葛生所茹笔十余筒其中复得精妙者二三焉每用之如麾百胜之师横行于纸墨水间所向无不如意惜其日久且弊作诗二篇以录其功"
        },
        {
            "title": "寄薛学士",
            "content": "飞徵偶未下天衢，古群宽闲且寄居。曾许布衣通一刺，每留蔬食看群书。高斋已想闲丹灶，清梦谁同话直庐。江外敢知无别计，只携琴鹤听新除。",
            "comment": ""
        },
        {
            "title": "句",
            "content": "已作归心即自宽。",
            "comment": ""
        },
        {
            "title": "平居遗兴",
            "content": "有甚余闲得解嘲，高慵时把几桯敲。卑孜晚鸟沉幽语，历刺烟篁露病梢。草野交游披褐见，神仙书史点朱抄。皇朝不是甘逃挝，争向心如许与巢。",
            "comment": ""
        },
        {
            "title": "小隐自题",
            "content": "竹树绕吾庐，清深趣有余。鹤閒临水久，蜂懒采花疏。酒病妨开卷，春阴入荷锄。尝怜古图画，多半写樵渔。",
            "comment": ""
        },
        {
            "title": "晚春寄示茂才冯彭年",
            "content": "头上酒巾为长物，据梧微咏意无涯。人生行乐知能几，但见春风满路花。",
            "comment": ""
        },
        {
            "title": "夏日池上",
            "content": "莲香如绮细蒙蒙，翡翠窥鱼袅水葓。卷箔未生单簟月，凭栏初过一襟风。横欹片石安琴荐，独倚新篁看鹤笼。沉李冻醪无寄与，可怜潇洒兴谁同。",
            "comment": ""
        },
        {
            "title": "寄西山勤道人",
            "content": "天竺山深桂子丹，白猿啼在白云间。死生不出千门事，坐卧无如一室闲。谁伴锡痕过寂历，自凭茶色对孱颜。忘机亦有庞居士，园井萧疏病掩关。",
            "comment": ""
        },
        {
            "title": "池上春日",
            "content": "一池春水绿于苔，水上花枝竹间开。芳草得时依旧长，文禽无事等闲来。年颜近老空多感，风雅含情苦不才。独有浴沂遗想在，使人终日此徘徊。",
            "comment": ""
        },
        {
            "title": "秋怀",
            "content": "霏霏烟雨拂西窗，缃帙披残卧缥缸。林木细分山去削，水波微动鹤丁樁。凉沈欲睡何妨纵，静壮诗魔未易降。搔首旧游堪入画，一樯如练下澄江。",
            "comment": ""
        },
        {
            "title": "寄曹南任懒夫",
            "content": "关门却坐忘，一烬隐居香。午濑怀泉瀑，秋耕负晓冈。道深玄草在，贫久褐衣荒。料得心交者，微吟为楚狂。",
            "comment": ""
        },
        {
            "title": "寄临川司理赵时校书",
            "content": "远宦风波隔，归期岁月频。天形孤鸟晚，烟色大江春。驿路向山郭，船樯留估人。高台望不极，空使鬓华新。",
            "comment": ""
        },
        {
            "title": "寄清晓阇梨",
            "content": "前时春雪晴，林壑趣弥清。几忆山阴讲，兼忘谷口耕。树丛归夕鸟，湖影浸寒城。还肯重相访，柴门掩杜蘅。",
            "comment": ""
        },
        {
            "title": "赠蒋公明",
            "content": "高亢近谁同，心闲爱子慵。居深避俗客，睡起听邻钟。纸轴敲晴响，茶铛煮晚浓。南斋屡招宿，幽话数诸峰。",
            "comment": ""
        },
        {
            "title": "留题李颉林亭",
            "content": "兼琴枕鹤经，尽日卧林亭。啼鸟自相语，幽人谁欲听。半阑花籍白，一径草盘青。何必对樽酒，此中堪独醒。",
            "comment": ""
        },
        {
            "title": "隐居秋日",
            "content": "行药归来即杜门，啸台秋色背人群。幽虫傍草晚相映，远水着烟寒未分。高亢可能称独行，穷空犹擬赖斯文。过从好事今谁是，自笑何如杨子云。",
            "comment": ""
        },
        {
            "title": "过芜湖县",
            "content": "诗中长爱杜池州，说着芜湖是胜游。山掩肥城当北起，渡冲官道向西流。风稍樯碇网初下，雨摆鱼薪市未收。更好两三僧院舍，松衣石发斗山幽。",
            "comment": ""
        },
        {
            "title": "偶书",
            "content": "閒看是斯文，无秦擬自焚。病来兼万事，休去负深云。直语时多忌，幽肠俗不分。如何麋与鹿，犹此傍人群。",
            "comment": ""
        },
        {
            "title": "和酬泉南陈贤良见赠",
            "content": "湛卢生涩鞘秋尘，方册谁谈礼乐因。两地贵游无旧识，五天清会有高人。泉关茶井当犹惜，火养丹炉看独频。扬袂公车莫相调，浮名应未似身亲。",
            "comment": ""
        },
        {
            "title": "诗招南阳秀才",
            "content": "莫因公荐偶失意，便擬飘蓬作旅人。志壮任存题柱事，病多争向倚门亲。危堤柳色休伤别，上苑杏花长自春。况有西湖好山水，归来且濯锦衣尘。",
            "comment": ""
        },
        {
            "title": "钱塘仙尉谢君咏物楼成寄题二韵",
            "content": "仙人多在丽谯居，况对西山爽气余。若向湖滨属佳句，莫忘秋水落芙蕖。",
            "comment": ""
        },
        {
            "title": "清河茂才以良笔并诗为惠次韵奉答",
            "content": "郊翰秋劲愈于锥，筠管温温上玉辉。聊为夫君一栖阁，老来驽缓久知非。",
            "comment": ""
        },
        {
            "title": "北山晚望",
            "content": "晚来山北景，图画亦应非。村路飘黄叶，人家湿翠微。樵当云外见，僧向水边归。一曲谁横笛，蒹薜白鸟飞。",
            "comment": ""
        },
        {
            "title": "监郡吴殿丞惠以笔墨建茶各吟一绝谢之·茶",
            "content": "石碾轻飞瑟瑟尘，乳花烹出建溪春。世间绝品人难识，閒对茶经忆古人。",
            "comment": ""
        },
        {
            "title": "寄呈张元礼",
            "content": "君栖枳棘官将满，我住蓬蒿岁正穷。驷马交游从此少，一瓢生事不胜空。衡门但枕盈盈水，群木方摇摵摵风。若念故人兼久病，公余无惜寄诗筒。",
            "comment": ""
        },
        {
            "title": "深居杂兴六首",
            "content": "冉冉秋云抱啸台，一兵松竹是闲媒。谁闻济北传兵略，枉说山东出相才。樵褐短长披搕膝，丹炉高下垒悬胎。三千功行无圭角，可望虚皇九锡来。",
            "comment": ""
        },
        {
            "title": "新竹",
            "content": "粉环匀束绿沉枪，袅露差烟{左山右雙}{左山右雙}长。卷箔乍惊双眼健，倚阑寻觉百毛凉。齐披古锦围山阁，背迸寒犀过寺墙。堪笑数根苍翠者，强颜如立少年场。",
            "comment": ""
        },
        {
            "title": "槐木纸椎",
            "content": "入手轻乾是古槐，几声清响彻池台。椎余鱼网如脂滑，时写新诗肯寄来。",
            "comment": ""
        },
        {
            "title": "杂兴四首",
            "content": "散帙挥毫总不忺，病怀愁绪坐相兼。苔痕作意生秋壁，树影无端上古帘。一壑等闲甘汩汩，五门平昔避炎炎。惟应数刻清凉梦，时曲颜肱兴未厌。",
            "comment": ""
        },
        {
            "title": "句",
            "content": "秋声动群木，暮色起千山。",
            "comment": ""
        },
        {
            "title": "伤朱寺丞",
            "content": "妻女飘零五岭头，为君南望涕横流。浮荣暂得衣朱绂，远宦寻闻丧白州。天与声名还自折，瘴侵编什有谁收。朝中交旧知多少，应惜无儿似鄧攸。",
            "comment": ""
        },
        {
            "title": "答潘司理",
            "content": "庭柯雪压已如春，乘兴山阴亦少人。岑寂园庐何所对，酒中贤圣药君臣。",
            "comment": ""
        },
        {
            "title": "载答",
            "content": "官曹久已称廉吏，田里时来顾散人。文战谈围棋局外，绛侯何事号功臣。",
            "comment": ""
        },
        {
            "title": "僧院夏日和酬朱仲方",
            "content": "一院掩萧森，晨凉又夕阴。鹤应输静立，蝉合伴清吟。著壁云衣重，通帘竹翠深。卧屏来看否，天姥雪千寻。",
            "comment": ""
        },
        {
            "title": "西湖与性上人话别",
            "content": "秋山与湖水，远近如相送。后府宿扁舟，知师有归梦。",
            "comment": ""
        },
        {
            "title": "病中",
            "content": "遗编坐罢披三豕，小轴行当倦伍禽。谦肆有徵常遇困，刀圭无状为攻深。长卿痟渴应难奈，玄晏清羸已不禁。约缚隐囊聊阁膝，忘怀未得是微吟。",
            "comment": ""
        },
        {
            "title": "寄傅霖",
            "content": "葛蔓烟枯束六经，高廉浑与昔贤停。黄牙稚子跨牛犊，白眼山人识剑形。寒睡草旁林酒壮，晓思河曲雨槎腥。传闻曾说平生事，不要清朝梦武丁。",
            "comment": ""
        },
        {
            "title": "赠张绘秘教九题·诗壁",
            "content": "数题留粉堵，还胜在屏风。坐读棋慵下，眠看酒恰中。僧房秋色冷，山驿晚阳红。更有栖迟句，家徒一亩宫。",
            "comment": ""
        },
        {
            "title": "湖楼晚望",
            "content": "湖水混空碧，凭阑凝睇劳。夕寒山翠重，秋净鸟行高。远意极千里，浮生轻一毫。丛林数未遍，杳霭隔渔舠。",
            "comment": ""
        },
        {
            "title": "赠张绘秘教九题·诗狂",
            "content": "岩帻都旁苦，穷搜无道形。写嫌僧阁窄，吟怕酒船停。绝顶寒曾上，闲门夜不扃。兴阑犹拍髀，毫末视青冥。",
            "comment": ""
        },
        {
            "title": "送善中师归四明",
            "content": "四明山水别多时，老病心閒事事违。梦想西湖古兰若，又和秋色送僧归。",
            "comment": ""
        },
        {
            "title": "送有交师辇下",
            "content": "滤罗閒佩氎巾轻，秋籁随身指去程。辇下大僚多好事，退朝谁着道衣迎。",
            "comment": ""
        },
        {
            "title": "小园春日",
            "content": "草烟横碧露华微，乘兴春园懒欲归。聚散有情输蛱蝶，浅深无色比蔷薇。浮名莫惜千钟贵，急景须防百岁稀。一事不堪身衣褐，且偷闲眼看芳菲。",
            "comment": ""
        },
        {
            "title": "送遵式师谒金陵王相国",
            "content": "杯渡当过白鹭滩，石城春气尚微寒。公台谒罢如乘兴，试访南朝事迹看。",
            "comment": ""
        },
        {
            "title": "闻越僧灵皎游天竺山因而有寄",
            "content": "天竺秋重入，招提隔翠林。几回闻桂子，无复隔山阴。峰晓云衣破，溪寒石色深。扪萝诸胜概，孤病负同寻。",
            "comment": ""
        },
        {
            "title": "园庐",
            "content": "柴关寒井对萧辰，自爱栖迟近古人。闲草遍庭终胜俗，好书堆案转甘贫。桥边野水通渔路，篱外青山见寺邻。懒为躬耕咏梁甫，吾生已是太平民。",
            "comment": ""
        },
        {
            "title": "和史宫赞",
            "content": "门对远岑青，常时亦懒扃。久贫惭嗜酒，多病负穷经。鹤迹秋偏静，松阴午欲亭。蜀庄何足问，惟解事沉冥。",
            "comment": ""
        },
        {
            "title": "山园小梅",
            "content": "剪绡零碎点酥乾，向背稀稠画亦难。日薄从甘春至晚，霜深应怯夜来寒。澄鲜祇共邻僧惜，冷落犹嫌俗客看。忆着江南旧行路，酒旗斜拂堕吟鞍。",
            "comment": ""
        },
        {
            "title": "和安秀才次晋昌居士留题壁石",
            "content": "岑寂衡门题凤处，岭云庭树似无依。湖滨儜立应相望，一信樵风晚未归。",
            "comment": ""
        },
        {
            "title": "寄吴肃秀才",
            "content": "肄业寄僧房，暑天湖上凉。竹风过枕簟，梅雨润巾箱。引步青山影，供吟白鸟行。明年重访旧，身带桂枝香。",
            "comment": ""
        },
        {
            "title": "旅馆写怀",
            "content": "垂成归不得，危坐对沧浪。病叶惊秋色，残蝉怕夕阳。可堪疏旧计，宁复更刚肠。的的孤峰意，深宵一梦狂。",
            "comment": ""
        },
        {
            "title": "赠金陵明上人",
            "content": "高社似东林，修行岁月深。讲多删旧抄，斋早唤幽禽。上国名流重，诸方学者寻。长因对清话，山阁转松阴。",
            "comment": ""
        },
        {
            "title": "句",
            "content": "巉巉孤棹起。",
            "comment": ""
        },
        {
            "title": "喜马先辈及第后见访",
            "content": "肄业十年初，萧然此饭蔬。何期桂枝客，来访竹林居。香炷看新诰，尘痕拂旧书。回轩应睠睠，将与岭云疏。",
            "comment": ""
        },
        {
            "title": "春日怀历阳后园游兼寄宣城天使",
            "content": "昔年行乐伴王孙，事尽清狂是后园。一榻竹风横懒架，半轩花月到顽盆。佳人暗引莺言语，芳草闲迷蝶梦魂。今日凄凉旧春色，可堪烟雨近黄昏。",
            "comment": ""
        },
        {
            "title": "池上春日即事",
            "content": "鸳鸯如绮杜蘅肥，鸂鶒夷犹翠潋微。但据汀洲长并宿，莫冲烟霭辄惊飞。已输谢客清吟了，未忍山翁烂醉归。钓艇自横丝雨霁，更从蒲篠媚斜晖。",
            "comment": ""
        },
        {
            "title": "送然上人南还",
            "content": "囊携琴谱与诗稿，寄卧船窗一榻深。莫向云中认江树，等閒惊起故园心。",
            "comment": ""
        },
        {
            "title": "闵师自天台见寄石枕",
            "content": "斵石自何许，枕之怀赤城。空庐复蕙帐，旦暮白云生。",
            "comment": ""
        },
        {
            "title": "留题李休山居",
            "content": "俗口喧喧利与名，到君风品即难凭。曾将五老关秋梦，只爱南薰是正声。鸟恋药棚长独立，树欺诗壁半旁生。公车便不能徵出，搔首吾皇负圣明。",
            "comment": ""
        },
        {
            "title": "湖山小隐",
            "content": "猿鸟分清绝，林萝拥翠微。步穿僧径出，肩搭道衣归。水墅香菰熟，烟崖早笋肥。功名无一点，何要更忘机。",
            "comment": ""
        },
        {
            "title": "监郡吴殿丞惠以笔墨建茶各吟一绝谢之·笔",
            "content": "犀利锋鋩敌五兵，梦中青镂未为灵。空山日午南窗暖，擬写黄庭内景经。",
            "comment": ""
        },
        {
            "title": "百舌",
            "content": "柳条初重草初肥，烟湿园林晚未晞。百种堪怜巧言语，一般惟久好毛衣。欺凌红杏从头宿，讽刺黄鹂趁背飞。谁道关关便多事，更能缄默送芳菲。",
            "comment": ""
        },
        {
            "title": "寄上金陵马右丞",
            "content": "尽道次公当入相，江湖那肯久迟徊。西湖春物空凝意，犹望方舟尝胜来。",
            "comment": ""
        },
        {
            "title": "寄上金陵马右丞",
            "content": "专席顷尝居宪府，拥旄寻亦别明庭。金陵土著多蒙赖，分野三回见福星。",
            "comment": ""
        },
        {
            "title": "尝茶次寄越僧灵皎",
            "content": "白云峰下两枪新，腻绿长鲜谷雨春。静试恰如湖上雪，对尝兼忆剡中人。瓶悬金粉师应有，筯点琼花我自珍。清话几时搔首后，愿和松色劝三巡。",
            "comment": ""
        },
        {
            "title": "送长吉上人",
            "content": "囊集暮云篇，行行肯废禅。青山买未暇，朱阙去随缘。茗试幽人井，香焚贾客船。淮流迟新月，吟玩想忘眠。",
            "comment": ""
        },
        {
            "title": "小隐",
            "content": "鲁望无来已百年，又生吾辈在林泉。谁知隐遁为高尚，敢道文章到圣贤。月界晓窗琴岳润，竹摇秋机墨云鲜。南塘一霎霏微雨，更拥渔蓑上钓船。",
            "comment": ""
        },
        {
            "title": "寄闻义闍梨",
            "content": "平昔常闻溪口路，重山複水去无穷。禅余试问舟人看，几宿还能到剡中。",
            "comment": ""
        },
        {
            "title": "寄耏门梁进士",
            "content": "退隐无山进乏媒，杜门芳草与苍苔。贫为吾道应关命，达以他途亦是才。人静合寻衙北寺，野凉还上郭西台。江干昨夜情多少，风雨吹灯一梦回。",
            "comment": ""
        },
        {
            "title": "送谢尉",
            "content": "试吏才未申，食贫同古人。何以赠行色，一酌湖上春。",
            "comment": ""
        },
        {
            "title": "句",
            "content": "算吟千万首，方得两三联。",
            "comment": ""
        },
        {
            "title": "送马程员外之任乌江",
            "content": "空色青苍寒日明，迟迟携手出柴荆。长贫少得交游者，渐老不禁离索情。去路浦帆当晚落，到官江草已春生。州监县尹多才识，当念吾宗负大名。",
            "comment": ""
        },
        {
            "title": "句",
            "content": "阴沉天气连翩醉，摘索花枝料峭寒。",
            "comment": ""
        },
        {
            "title": "深居杂兴六首",
            "content": "上书可有三千牍，下笔曾无一百函。閒卷孤怀背尘世，独营幽事傍云岩。僧分乳食来阴洞，鹤觸茶薪落蠹杉。未似周颙少贞胜，北山应免略相衔。",
            "comment": ""
        },
        {
            "title": "山舍小轩有石竹二丛鬨然秀发因成二章",
            "content": "青帘有酒不妨赊，素壁无诗未足夸。所重晚芳犹在日，可关秋色易为花。深枝苒苒妆溪翠，碎片英英剪海霞。莫管金钱好行市，寂寥相对是山家。",
            "comment": ""
        },
        {
            "title": "赠张绘秘教九题·诗笔",
            "content": "青镂墨淋漓，珊瑚架最宜。静援花影转，孤卓漏声迟。题柱吾无取，如椽彼一时。风骚兼草隶，千古有人知。",
            "comment": ""
        },
        {
            "title": "小圃春日",
            "content": "岸帻倚微风，柴篱春色中。草长团粉蝶，林暖坠青虫。载酒为谁子，移花独乃翁。于陵偕隐事，清尚未相同。",
            "comment": ""
        },
        {
            "title": "凫",
            "content": "三三两两自相随，檀颈回看{左發右色}赩衣。野水无波秋色净，不知何事忽惊飞。",
            "comment": ""
        },
        {
            "title": "山阁夏日寄黄大茂才",
            "content": "几日无缘见叔度，令人鄙吝不能忘。新篁绕阁薰风细，还肯时来纳晚凉。",
            "comment": ""
        },
        {
            "title": "送僧还东嘉",
            "content": "中林昨夜待微月，因想谢公池上楼。何意师言石门路，一瓶还自上归舟。",
            "comment": ""
        },
        {
            "title": "耿济口舟行",
            "content": "环回几合似江干，刺眼诗幽尽状难。沙嘴半平春晚湿，水痕无底照秋宽。老霜蒲苇交千刃，怕雨凫鸥着一攒。擬就孤峰寄蓑笠，旧乡渔业久凋残。",
            "comment": ""
        },
        {
            "title": "秋日西湖閒泛",
            "content": "水气并山影，苍茫已作秋。林深喜见寺，岸静惜移舟。疏苇先寒折，残虹带夕收。吾庐在何处，归兴起渔讴。",
            "comment": ""
        },
        {
            "title": "雪三首",
            "content": "瓦沟如粉叠楼腰，高会谁能解酒貂。清夹晓林初落索，冷和春雨转飘萧。堪怜雀避来闲地，最爱僧冲过短桥。独有闭关孤隐者，一轩贫病在颜瓢。",
            "comment": ""
        },
        {
            "title": "赠张绘秘教九题·诗将",
            "content": "风骚推上将，千古耸威名。子美尝登拜，昌龄合按行。笼纱疑旆影，击钵认金声。唱和知谁敌，长驱势已成。",
            "comment": ""
        },
        {
            "title": "送吴秀才赴举",
            "content": "一战词场定策勋，麻衣西笑仕纷纷。风神已负青云气，艺业兼携白地文。辇下春华期纵辔，野中林色惜离群。明年新榜看看见，第甲嘉名且认君。",
            "comment": ""
        },
        {
            "title": "送大方师归金陵",
            "content": "渺渺江天白鸟飞，石城秋色送僧归。长干古寺经行了，为到清凉看翠微。",
            "comment": ""
        },
        {
            "title": "秋怀",
            "content": "惠连初擬赋秋怀，病束慵缠几未谐。湿叶随丹明晚堑，破云拖粉露晴崖。先甘衰落归双髩，已觉清凉入百骸。试枕离骚校闲品，竹烟杉籁满萧斋。",
            "comment": ""
        },
        {
            "title": "送陈日章秀才",
            "content": "閒却清尊掩缥囊，病来无故亦凄凉。江南春草旧行路，因送归人更断肠。",
            "comment": ""
        },
        {
            "title": "小舟",
            "content": "舷低冷戛荷千柄，底{左舟右少}斜穿月半轮。一笠一蓑人稳坐，晚风萧飒弄青蘋。",
            "comment": ""
        },
        {
            "title": "湖山小隐二首",
            "content": "道着权名便绝交，一峰春翠湿衡茅。庄生已愤鸱鸢赫，杨子休讥蝘蜓嘲。潏潏药泉来石窦，霏霏茶蔼出松梢。琴僧近借南薰谱，且并闲工子细抄。",
            "comment": ""
        },
        {
            "title": "送丁秀才归四明",
            "content": "有似东浮沧海君，乘槎泛泛逐归云。蛟绡市得能为寄，擬写清真隐秘文。",
            "comment": ""
        },
        {
            "title": "送人游金山",
            "content": "水烟霜树矗层峦，点破江心一簇寒。见说天多剩得月，为予间上上方看。",
            "comment": ""
        },
        {
            "title": "洞霄宫",
            "content": "大滌山相向，华阳路暗通。风霜唐碣久，草木汉祠空。剑石苔花碧，丹池水气红。幽人天柱侧，茅屋洒松风。",
            "comment": ""
        }
    ]
}