{
    "dynasty": "宋",
    "author": "郑穆",
    "poems": [
        {
            "title": "赠仙居宰陈述古",
            "content": "我爱仙居宰，隆时起四方。青衿游户闼，逢掖在轩堂。自昔风蛮貊，于今邑校庠。贺衙闻劝学，耆耋涕彷徨。",
            "comment": ""
        },
        {
            "title": "赠仙居宰陈述古",
            "content": "我爱仙居宰，岩岩气宇宽。百筳微出响，万楫一生澜。邑小天为寿，民愚地与安。经年不相见，已见欲跻难。",
            "comment": ""
        },
        {
            "title": "送程给事知越州",
            "content": "菟符优寄宠清贤，邸吏相惊印绂鲜。方面几称良太守，名区今作小神仙。夏王古穴幽藏怪，贺监明湖泠浸天。为语钱塘二千石，诗筩频发渡江船。",
            "comment": ""
        },
        {
            "title": "赠仙居宰陈述古",
            "content": "我爱仙居宰，浑浑政不拘。纵民如野鹿，任道若荒芜。访境土皆辟，订风恶亦无。平生志严整，伺隙莫操弧。",
            "comment": ""
        },
        {
            "title": "赠仙居宰陈述古",
            "content": "我爱仙居宰，接人推至诚。一官崖岸绝，百志惠慈生。",
            "comment": ""
        }
    ]
}