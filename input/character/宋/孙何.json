{
    "dynasty": "宋",
    "author": "孙何",
    "poems": [
        {
            "title": "句",
            "content": "欲谒元戎无介绍，薛能诗版在雕堂。",
            "comment": ""
        },
        {
            "title": "上元雨",
            "content": "淡月微云外，街泥小雨馀。人如墟市散，灯似晓星疏。",
            "comment": ""
        },
        {
            "title": "杏",
            "content": "殷红鄙桃艳，淡白笑梨花。落处飘微霰，繁时叠碎霞。苑宜开帝里，坛称在儒家。丽日明珠箔，清香袭绛纱。",
            "comment": ""
        },
        {
            "title": "正旦病中",
            "content": "千官簪笏俨成行，春逐銮舆出建章。丹凤案明分曙色，绛纱袍暖起天香。旌旗影里陈方物，金石声中举寿觞。可惜龙墀立班处，刘生独自卧清漳。",
            "comment": ""
        },
        {
            "title": "诗一首",
            "content": "张乐鱼龙侵岸听，赋诗贾客倚船看。他年得第彤庭直，拜疏终求鄂渚官。",
            "comment": ""
        },
        {
            "title": "句",
            "content": "早晚无尘事。",
            "comment": ""
        },
        {
            "title": "诗三首",
            "content": "贝阙琳宫紫雾深，凤凰仙乐尚愔愔。鼎湖往事三千载，石笋青春一万寻。挺立不教凡草长，削成应免俗尘侵。霓旌绛节知何处，空有莲花送好音。",
            "comment": ""
        },
        {
            "title": "侍宴御楼",
            "content": "突兀毬场锦绣峰，游人士女拥千重。月离云海飞金镜，灯射冰帘掣火龙。",
            "comment": ""
        },
        {
            "title": "句",
            "content": "飞泉落翠巘，爽籁生寒空。",
            "comment": ""
        },
        {
            "title": "诗三首",
            "content": "薜荔无因挂一毫，化工镌削亦应劳。圭形直指明河落，桂影遥分涨海涛。发地五千何足贵，去天三百未足高。轩辕辙迹今犹在，斗上丹枕著羽袍。",
            "comment": ""
        },
        {
            "title": "诗三首",
            "content": "黄帝升天去不还，空留片石在人间。千寻杳杳撑红日，倚云乔木羽林閒。时人不信飞升路，辙迹龙髯竟可攀。",
            "comment": ""
        },
        {
            "title": "吴江",
            "content": "晚滩如雪起沙鸥，咫尺姑苏亦胜游。逸势泻归沧海远，冷声分作太湖秋。葑田几处连僧寺，橘岸谁家对驿楼。鲁望不存无可语，片帆中夜渡清流。",
            "comment": ""
        },
        {
            "title": "送弟侑",
            "content": "武昌古名地，英秀森琳琅。既号诗书窟，复称云水乡。",
            "comment": ""
        },
        {
            "title": "咏华林书院",
            "content": "六阙旌门事若何，诸生常不绝弦歌。鲤庭共禀诗书训，隐巷齐登俊造科。宗族有光传孝弟，乡闾元讼化淳和。芝兰子弟相薰习，金石交朋互切磋。遥望楚江波迥急，却分庐阜影偏多。题名石鼓围松桂，讲易高堂绕芰荷。采药路从洪井出，买书船自孺亭过。我惭已在瀛洲直，不得西山隐薜萝。",
            "comment": ""
        },
        {
            "title": "句",
            "content": "谁如张璪工松石，擬裂鲛绡画作图。",
            "comment": ""
        },
        {
            "title": "桐柏观",
            "content": "玉坛三级接秋空，此是仙家第几重。羽客有时来驾鹤，王人无岁不投龙。微吟海月生岩桂，长啸天风起润松。司马先生何处去，篆碑犹有白云封。",
            "comment": ""
        },
        {
            "title": "题石桥",
            "content": "六月岩崖似九秋，兴公辞赋好淹留。杉松迤逦连华顶，钟磬依稀近沃洲。枕水古碑卿相撰，拂云新刹帝王修。高僧尽解飞金锡，谁是当年白道猷。",
            "comment": ""
        },
        {
            "title": "句",
            "content": "美人与月正同色，客子折梅空断肠。",
            "comment": ""
        },
        {
            "title": "僧",
            "content": "去路馀千里，行行雪洒衣。诸峰何日别，一锡犯寒归。夜宿谁闻磬，晨斋自采薇。遥知到禅宇，猿鸟共开扉。",
            "comment": ""
        }
    ]
}