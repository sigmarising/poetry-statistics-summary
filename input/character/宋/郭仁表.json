{
    "dynasty": "宋",
    "author": "郭仁表",
    "poems": [
        {
            "title": "薇山书室为朱惟节赋",
            "content": "幽意旷何许，光名东海傍。卜邻惟拜石，览胜不齐粮。帙散兰亭近，书探禹穴忙。此薇山畔月，流照有余光。",
            "comment": ""
        },
        {
            "title": "分菊",
            "content": "小畦香雨碧颸颸，分得新苗旋作篱。为待繁英供采掇，故寻异本斩芳奇。野人自爱编青障，老圃先教拥绿泥。浊酒预拚重九约，狂风莫损最高枝。",
            "comment": ""
        },
        {
            "title": "梦中辞",
            "content": "飘风暴雨可思惟，鹤望巢门敛翅飞。吾道之宗正可依，万物之先数在兹，不能行此欲何为。",
            "comment": ""
        },
        {
            "title": "村居",
            "content": "移家杨柳湾，小筑田家坞。一宵春雨晴，满地菜花吐。",
            "comment": ""
        }
    ]
}