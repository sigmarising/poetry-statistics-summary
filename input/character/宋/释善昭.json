{
    "dynasty": "宋",
    "author": "释善昭",
    "poems": [
        {
            "title": "句",
            "content": "阵云横海上，拔剑搅龙门。",
            "comment": ""
        },
        {
            "title": "第一诀",
            "content": "接引无时节，巧语不能诠，云绽青天月。",
            "comment": ""
        },
        {
            "title": "偈",
            "content": "胡僧金锡光，为法到汾阳。六人成大器，劝请为敷扬。",
            "comment": ""
        },
        {
            "title": "句",
            "content": "雪埋夜月深三尺，陆地行舟万里程。",
            "comment": ""
        },
        {
            "title": "第二诀",
            "content": "舒光辨贤哲，问答利生心，拔却眼中楔。",
            "comment": ""
        },
        {
            "title": "句",
            "content": "万古碧潭空界月，再三捞摝始应知。",
            "comment": ""
        },
        {
            "title": "第三诀",
            "content": "西国胡人说，济水过新罗，北地用镔铁。",
            "comment": ""
        },
        {
            "title": "句",
            "content": "三玄开正道，一句破邪宗。",
            "comment": ""
        },
        {
            "title": "颂",
            "content": "三玄三要事难分，得意忘言道易亲。一句明明该万象，重阳九日菊花新。",
            "comment": ""
        },
        {
            "title": "句",
            "content": "三头六臂擎天地，忿怒那吒扑帝钟。",
            "comment": ""
        },
        {
            "title": "偈",
            "content": "汾阳有三诀，衲僧难辨别。更擬问如何，拄杖惊头揳。",
            "comment": ""
        }
    ]
}