{
    "dynasty": "宋",
    "author": "芮烨",
    "poems": [
        {
            "title": "句",
            "content": "宁令汉社稷，变作莽乾坤。",
            "comment": ""
        },
        {
            "title": "句",
            "content": "今作尘埃奔走人。",
            "comment": ""
        },
        {
            "title": "从沈文伯乞娑罗树碑",
            "content": "楚州淮阴娑罗树，霜露荣悴今何如。能令草木死不朽，当时为有北海书。荒碑雨侵涩苔藓，尚想墨本传东吴。",
            "comment": ""
        },
        {
            "title": "句",
            "content": "今日桐城王刺史，异时遗爱在吾州。",
            "comment": ""
        },
        {
            "title": "念奴娇",
            "content": "化工着意，向柳稍梅萼，偷回春色。蓂叶双飞政天上，一点文星初谪。发藻儒林，当年荣耀，四海声名白。谪仙飞貌，澹然物外踪迹。且与笑傲瀛洲，风流词翰，自是西垣客。异日功成辞富贵，却与赤松游剧。一曲清歌，三千珠履，不愧非潘璧。满斟芳醑，仰称遐寿千百。",
            "comment": ""
        },
        {
            "title": "罗浮宝积寺",
            "content": "木落天寒山气沈，年华客意共萧森。偶于佳处发深省，其实宦游非本心。红日坐移钟阁影，白云闲度石楼阴。还家莫话神仙事，老不宽人雪满簪。",
            "comment": ""
        },
        {
            "title": "赠陈少微",
            "content": "原思非病贫何患，回也虽贫乐有加。岁晚与谁同此味，梅花深处是君家。",
            "comment": ""
        },
        {
            "title": "题莺花亭",
            "content": "人言多技亦多穷，随意文章要底工。淮海秦郎天下士，一生怀抱百忧中。",
            "comment": ""
        },
        {
            "title": "东林寺",
            "content": "修竹长林罗水车，梵王家近葛仙宫。耳闻清磬是非静，心领菩提名利空。啖枣尚知前世事，拈花还遇上机翁。抽簪若得烧丹诀，莫负扶桑半夜红。",
            "comment": ""
        }
    ]
}