{
    "dynasty": "宋",
    "author": "徐雪庐",
    "poems": [
        {
            "title": "题{左山右昂}山禹庙石柱",
            "content": "洞庭之阴小山幽，百灵雄卫来高邱。我当十月值乱离，攜家远逐湖之洲。湖光接天晚浪静，树色照野晴云浮。霜黄林头橘柚熟，日冷波底蛟龙愁。北方兵马想已到，南国城郭谁能收。我今买酒且消忧，醉舞拔剑挥斗牛。会须投笔去封侯，斩取盗贼清南州。",
            "comment": ""
        }
    ]
}