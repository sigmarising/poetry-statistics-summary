{
    "dynasty": "宋",
    "author": "罗疸",
    "poems": [
        {
            "title": "挽胡季昭用王卢溪韵",
            "content": "虎豹摩牙闯九关，人心节义不逾闲。监门郑合资能无，折槛朱云若是班。赖有名留千古重，不容身在众邪间。忠臣义士骨不朽，白日青天敕许还。",
            "comment": ""
        },
        {
            "title": "挽胡季昭用王卢溪韵",
            "content": "百世期令固本支，一身宁复许安危。前瞻象郡贤方去，后有鹤山人效奇。地接宜阳山谷笑，舟回湘水屈原知。椟中龟玉而轻毁，禄位何妨善保持。",
            "comment": ""
        }
    ]
}