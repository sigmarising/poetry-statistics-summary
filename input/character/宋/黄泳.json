{
    "dynasty": "宋",
    "author": "黄泳",
    "poems": [
        {
            "title": "为师宪兄悼侍儿倩倩",
            "content": "含怨衔辛情脉脉，家人强遣试春衫。也知不作坚牢玉，只向人间三十三。",
            "comment": ""
        },
        {
            "title": "题昼寝宫人图应制",
            "content": "御手指婵娟，春风昼日眠。粉匀香汗湿，髻压鬓云偏。柳妬眉间绿，桃惊脸上鲜。梦魂何处是，应绕帝王边。",
            "comment": ""
        },
        {
            "title": "为师宪兄悼侍儿倩倩",
            "content": "兰质蕙心何所在，风魂云魄去难招。子规叫断黄昏月，疑是佳人恨未消。",
            "comment": ""
        }
    ]
}