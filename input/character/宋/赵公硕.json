{
    "dynasty": "宋",
    "author": "赵公硕",
    "poems": [
        {
            "title": "宰余杭游洞霄",
            "content": "野服萧萧款翠微，虚亭高敞射晴晖。仙归洞府云烟冷，春入名山笋蕨肥。缓引壶觞聊自适，暂捐朱墨便忘归。会须结屋山中住，始悟人閒万事非。",
            "comment": ""
        },
        {
            "title": "庆元四年五月再游",
            "content": "旧时曾此觅仙缘，一别于今四十年。白发重来嗟老矣，青山九锁故依然。肩舆直入松閒路，洗耳还听涧底泉。幽兴未阑吟未就，半峰斜日下平川。",
            "comment": ""
        },
        {
            "title": "春和郭使君游光福寺云閒阁二十韵",
            "content": "南龛几百年，古木阚云掩。崖倾千仞垂，路县一线险。飞秈{沈氵换犭}喜曾巅，羸骖怯虚堑。枫叶红斓斑，松□翠摇飐。石皴风雨剥，殿古木□□，拂拭坐空岩，□□□□琰。江势从河来，斗然不□□，凭危意欲飞，□□□□□。鸟鸣山更幽，□□翠□染。烟际漾渔舠，风前乱□{上厌下木}。缓赏有余欢，高怀无一□。尺璧非所宝，白圭焉受玷。入蜀莫言□，得郡亦云忝。□□长安□，犹胜山阳贬。平生足疎旷，宁复事拘检。佳时方一来，薄日已半晻。雨余□□深，月堕山楼黡。□重□□高，□护神光闪。□乐乐□□，君忧忧岁歉。□□□吴□，□□不□点。",
            "comment": ""
        },
        {
            "title": "积雨初霁乘兴邀王和叟赵久成二监郡游南山饮",
            "content": "云间飞阁倚峥嵘，烟外寒江坠镜清。绝巘高头惟古木，断崖直下只孤城。二年谩结巴南恨，万里空县楚客情。鼓吹不须催我去，夕阳犹傍远山明。",
            "comment": "【注释】【原题】：积雨初霁乘兴邀王和叟赵久成二监郡游南山饮於云间阁因成一诗醉书於石壁"
        }
    ]
}