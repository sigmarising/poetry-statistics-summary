{
    "dynasty": "宋",
    "author": "高述",
    "poems": [
        {
            "title": "玉溪晓步",
            "content": "平生丘壑情，得此真忘形。抠衣跨石角，开道披林坰。日影晓峰翠，猿啼山柿青。三潭在何许，已约摸重屏。",
            "comment": ""
        },
        {
            "title": "赋玉溪寺石菖蒲",
            "content": "玉溪石角尖如锋，山泉喷唚侵碧玉龙。龙髯谁为不可识，石上菖蒲拳碧茸。老根密节穿石瘦，细叶如林屯远岫。百草烂死事潜萌，纤纤独与冰霜斗。玻璃玛瑙春水寒，呼儿捧将持铜盘。年来青眼志未丧，喜君绿发能冲冠。",
            "comment": ""
        },
        {
            "title": "句",
            "content": "谪仙此酹月，郎官亦流风。",
            "comment": ""
        },
        {
            "title": "流花亭",
            "content": "翬檐临古岸，玉砌近重闉。指点寻仙路，留连劝酒人。水流还似旧，花落又逢春。客到此亭下，眷言休问津。",
            "comment": ""
        }
    ]
}