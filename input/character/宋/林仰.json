{
    "dynasty": "宋",
    "author": "林仰",
    "poems": [
        {
            "title": "金台寺",
            "content": "苍藓沿阶走细泉，青松翠竹照华轩。高人倦作金毛吼，旅客来参玉版禅。暖日迟迟晞宿露，微风淡淡逐寒烟。茶瓯香秘蒲团稳，始觉林泉思邈然。",
            "comment": ""
        },
        {
            "title": "刘阮祠",
            "content": "深树冥冥一径风，溪流应与十洲通。仙家日月无人识，只爱桃花二月红。",
            "comment": ""
        },
        {
            "title": "少年游",
            "content": "霁霞散晓月犹明。疏木挂残星。山径人稀，翠萝深处，啼鸟两三声。霜华重迫驼裘冷，心共马蹄轻。十里青山，一溪流水，都做许多情。",
            "comment": ""
        },
        {
            "title": "赴官武康投宿客邸作",
            "content": "巾子山头一枕风，皇华亭下水连空。山灵不用回俗驾，傥有田园吾欲东。",
            "comment": ""
        },
        {
            "title": "题石桥",
            "content": "空山风露洗秋容，万里阴晴此夕同。袖以碧岩邀月手，石桥来谒化人宫。",
            "comment": ""
        }
    ]
}