{
    "dynasty": "宋",
    "author": "柳德骥",
    "poems": [
        {
            "title": "汤岭温泉",
            "content": "化工何事起炎凉，偏使山中泉作汤。地气烛烛烧石乳，水香郁郁喷硫磺。暄波常涌无冬夏，势溜长澌历雪霜。闻道骊山有温谷，岂惟神女为秦皇。",
            "comment": ""
        },
        {
            "title": "端午泉",
            "content": "有个灵泉在翠微，我来问讯水方肥。盈虚嘿顺阴阳气，消长先知天地机。金井祥开波有縠，银床冷迫石生衣。浮名不值一杯水，满酌甖瓶拂袖归。",
            "comment": ""
        },
        {
            "title": "九仙瀑布泉",
            "content": "白云深处是仙乡，石涧飞流瀑布长。天插一泉声潄玉，地高六月夜凝霜。烟霞极目浮孤屿，萝薜牵衣出上方。明发阴晴谁借问，虚名终愧梦黄粱。",
            "comment": ""
        }
    ]
}