{
    "dynasty": "宋",
    "author": "吕蒙正",
    "poems": [
        {
            "title": "尹洛日作",
            "content": "昔作儒生谒贡闱，今提相印出黄扉。九重鵷鹭醉中别，万里烟霄达了归。邻叟尽垂新鹤发，故人犹著旧麻衣。洛阳谩道多才子，自叹遭逢似我稀。",
            "comment": ""
        },
        {
            "title": "题阙里",
            "content": "南沂西泗绕晴霞，北岱东蒙拥翠华。万里冠裳王者会，千年邹鲁圣人家。高从蔽日无巢鸟，古碣埋云半吐花。瞻望宫殿空佝偻，敢从沧海问津涯。",
            "comment": ""
        },
        {
            "title": "句",
            "content": "挑尽寒灯梦不成。",
            "comment": ""
        },
        {
            "title": "岳阳楼望洞庭",
            "content": "八月寒涛溅碧空，片帆悠飏信秋风。探珠直待骊龙睡，莫遣迷津浩渺中。",
            "comment": ""
        },
        {
            "title": "祭灶诗",
            "content": "一碗清汤诗一篇，灶君今日上青天；玉皇若问人间事，乱世文章不值钱。",
            "comment": ""
        },
        {
            "title": "读书龙门山土室作",
            "content": "八滩风急浪花飞，手把渔竿傍钓矶。自是钓头香饵别，此心终待得鱼归。",
            "comment": ""
        },
        {
            "title": "行经鸿沟",
            "content": "沟中流水已成尘，沟畔荒凉起暮云。大抵关河须一统，可能天地更平分。烟横绿野山空在，树倚高原日渐曛。方凭征鞍思往事，数声风笛马前闻。",
            "comment": ""
        },
        {
            "title": "句",
            "content": "拨尽寒炉一夜灰。",
            "comment": ""
        },
        {
            "title": "句",
            "content": "怪得池塘春水满，夜来风雨起南山。",
            "comment": ""
        }
    ]
}