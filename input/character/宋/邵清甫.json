{
    "dynasty": "宋",
    "author": "邵清甫",
    "poems": [
        {
            "title": "蚊龙笔架",
            "content": "轩昂头角似真龙，偃仰毛锥有许功。直等主人投笔去，定应腾踏入云中。",
            "comment": ""
        },
        {
            "title": "画山水扇",
            "content": "岩脉交横簇乱峰，颠崖悬绝隐仙翁。不须远看连天色，尽在吾人掌握中。",
            "comment": ""
        },
        {
            "title": "金钱花",
            "content": "也无棱郭也无神，露洗还同铸出新。青帝若教花底用，牡丹应是得钱人。",
            "comment": ""
        },
        {
            "title": "小楼",
            "content": "瓦叠鱼鳞栋展虹，清虚容膝小楼东。帘高甍耸朝迎日，窗静櫺疏昼卷风。岑远暮岚屏隐映，月残晓影玉玲珑。纱幮一枕华胥梦，看取逍遥田舍翁。",
            "comment": ""
        },
        {
            "title": "芙蓉",
            "content": "三秋犹解强颜红，绝好清晨风露中。不许涉江入错认，凌波著土两家风。",
            "comment": ""
        },
        {
            "title": "压书石鱼",
            "content": "凿石镌成一对鱼，风流未数玉蟾蜍。化时换上腰金袋，记取灯窗压尽书。",
            "comment": ""
        },
        {
            "title": "桂花",
            "content": "绝怜月殿好根荄，流入人间次第开。只有君家双种好，馨香曾达九天来。",
            "comment": ""
        },
        {
            "title": "牛水滴",
            "content": "铜牛肚里虽无物，中有深深似涧渊。牧童不暇闲吹笛，苦为诗人滴砚泉。",
            "comment": ""
        }
    ]
}