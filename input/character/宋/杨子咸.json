{
    "dynasty": "宋",
    "author": "杨子咸",
    "poems": [
        {
            "title": "木兰花慢",
            "content": "紫凋红落後，忽十丈，玉虬横。望众绿帏中，蓝田璞碎，鲛室珠倾。柔条系风无力，更不禁、连日峭寒清。空与蝶圆香梦，枉教莺诉春情。深深。苔径悄无人。栏槛湿香尘。叹宝髻髼松，粉铅狼藉，谁管飘零。不愁素云易散，恨此花、开後更无春。安得胡床月夜，玉醅满蘸瑶英。",
            "comment": ""
        }
    ]
}