{
    "dynasty": "宋",
    "author": "初暐",
    "poems": [
        {
            "title": "送张无梦归天台山",
            "content": "间倚天台看曙霞，自然龙汉度无涯。暂来演道明光殿，归去乘跷太上家。帝简赐歌旌火枣，世人何处访桃花。到山若赴昆仑会，还控青鸾白凤车。",
            "comment": ""
        },
        {
            "title": "送张无梦归天台山",
            "content": "紫皇宫阙罗高清，花虯玉凤围墉城。长生曲奏升天行，神仙缥缈喧相迎。栖真何必抛尘纲，飙轮万里时来往。张公结庐天台山，赤城霞起三千丈。天子好道思崆峒，欲使亿兆归庞鸿。凤台峨峨十二重，先生忽造明光宫。无为清净化可守，能助义轩致仕寿。共羡乘跷归洞宫，他日骑龙却来否。",
            "comment": ""
        }
    ]
}