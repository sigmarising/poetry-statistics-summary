{
    "dynasty": "宋",
    "author": "释从瑾",
    "poems": [
        {
            "title": "颂古三十八首",
            "content": "洞庭湖里失却船，赤脚波斯水底眠。尽大地人呼不起，春风吹入杏花村。",
            "comment": ""
        },
        {
            "title": "颂古三十八首",
            "content": "甘贽设粥，南泉打锅。一般病痛，彻底譊讹。更有些儿好笑，明朝饿杀禅和。",
            "comment": ""
        },
        {
            "title": "颂古三十八首",
            "content": "剃头头光生，洗脚脚清爽。脱衣上闲眠，抓著通身{左疒右养}。",
            "comment": ""
        },
        {
            "title": "颂古三十八首",
            "content": "不会黄梅佛法，梦中合眼惺惺。此地无金二两，俗人酤酒三升。",
            "comment": ""
        },
        {
            "title": "颂古三十八首",
            "content": "自有觅不得，无端面发红。翻身吃一{左足右颠}，两手摸虚空。",
            "comment": ""
        },
        {
            "title": "颂古三十八首",
            "content": "古帆未挂时，后园驴吃草。日短苦夜长，行人须及早。",
            "comment": ""
        },
        {
            "title": "颂古三十八首",
            "content": "蕴空谁见法中王，觌体何曾碍剑光。古庙藤萝穿户牖，断碑风雨碎文章。",
            "comment": ""
        },
        {
            "title": "颂古三十八首",
            "content": "棒头有眼，眼里无筋。多逢浊富，罕遇清贫。自入洞门烟销断，不知世上几经春。",
            "comment": ""
        },
        {
            "title": "颂古三十八首",
            "content": "须弥倒卓，海水逆流。同参相访，作尽冤雠。休休，明日黄花蝶也愁。",
            "comment": ""
        },
        {
            "title": "颂古三十八首",
            "content": "佛手驴脚生缘，南海波斯泛铁船。精金美玉团堆卖，毕竟何曾直一钱。",
            "comment": ""
        },
        {
            "title": "颂古三十八首",
            "content": "彻底冰壶无影像，倒翻筋斗模难成。千峰两歇黄梅后，桂魄还从海上生。",
            "comment": ""
        },
        {
            "title": "颂古三十八首",
            "content": "竹篱茆舍酒旗斜，一个胡芦败两家。酒后不知天与地，皈来满地是桃花。",
            "comment": ""
        },
        {
            "title": "颂古三十八首",
            "content": "踏翻地轴地不动，推倒天关天更高。稳泛儿船归少室，至今天下起风涛。",
            "comment": ""
        },
        {
            "title": "颂古三十八首",
            "content": "当面非暗投，应机皆直说。乾峰与云门，两口同一舌。若是续貂人，弄巧便成拙。",
            "comment": ""
        },
        {
            "title": "颂古三十八首",
            "content": "一喝两喝，全机出没。宾主历然，未免俱瞎。半夜摸乌龟，明月照积雪。",
            "comment": ""
        },
        {
            "title": "颂古三十八首",
            "content": "悟得平常达本乡，时人多怕落平常。青春只有九十日，烂醉都无一百场。",
            "comment": ""
        },
        {
            "title": "颂古三十八首",
            "content": "人人有个生缘，且非东土与西天。击珊瑚树枝枝好，撒水银珠颗颗圆。",
            "comment": ""
        },
        {
            "title": "颂古三十八首",
            "content": "棚前夜半弄傀儡，行动威仪去就全。子细思量无道理，里头毕竟有人牵。",
            "comment": ""
        },
        {
            "title": "颂古三十八首",
            "content": "无魔无我已降魔，添得时人眼里花。今日镆铘无用处，也知贼不打贫家。",
            "comment": ""
        },
        {
            "title": "颂古三十八首",
            "content": "我手何似佛手，合掌面南看北斗。兔推明月上千峰，引得寒山开笑口。",
            "comment": ""
        },
        {
            "title": "颂古三十八首",
            "content": "融墙见角便骑牛，骑入戏尘闹市游。游篇归来栏里卧，三更半失踪由。",
            "comment": ""
        },
        {
            "title": "颂古三十八首",
            "content": "当阳打动番南鼓，万象森罗立地闻。不是大家齐则剧，难消白日到黄昏。",
            "comment": ""
        },
        {
            "title": "颂古三十八首",
            "content": "一喝当头雷电奔，人间说亦暗销魂。看来岂止聋三日，直至如今海岳昏。",
            "comment": ""
        },
        {
            "title": "颂古三十八首",
            "content": "九年冷坐已敢阙，只履西归脱空。后代儿孙空妄想，鸥鸪啼不为春风。",
            "comment": ""
        },
        {
            "title": "颂古三十八首",
            "content": "钟送黄昏鸡报晓，赵州何用闲烦恼。裂破虚空作两边，古庙香炉出芝草。",
            "comment": ""
        },
        {
            "title": "颂古三十八首",
            "content": "无目仙人揣骨头，暗中摸索认王侯。价高毕竟无人买，冷却勾栏{左忄右罗}休。",
            "comment": ""
        },
        {
            "title": "颂古三十八首",
            "content": "当年高甲已登科，读尽人间万卷书。今日一身天地窄，思量好事不如无。",
            "comment": ""
        },
        {
            "title": "颂古三首",
            "content": "玄沙驴前，云门马后。更问如何，合取狗口。",
            "comment": ""
        },
        {
            "title": "颂古三十八首",
            "content": "恁么不得总不得，脱却布衫赤骨律。劈头一搭忽翻身，便见口开并眼白。",
            "comment": ""
        },
        {
            "title": "颂古三十八首",
            "content": "威风凛凛不容攀，跳入怀中便解颜。不是酒肠宽似海，争知诗胆大如山。",
            "comment": ""
        },
        {
            "title": "颂古三十八首",
            "content": "顿超见色闻声句，不涉明心悟道言。花落鸟啼岩下寺，月明人唤渡头船。",
            "comment": ""
        },
        {
            "title": "颂古三首",
            "content": "睦州担板汉，从来见一边。浅深三尺水，上下两重天。",
            "comment": ""
        },
        {
            "title": "颂古三十八首",
            "content": "和箭射双鵰，双鵰随手落。波摇岳阳城，月满滕王阁。",
            "comment": ""
        },
        {
            "title": "颂古三十八首",
            "content": "同根一体都如梦，梦里惺惺眼又花。蝴蝶飞来过墙去，不知春色落谁家。",
            "comment": ""
        },
        {
            "title": "颂古三十八首",
            "content": "南枝向暖北枝寒，何事春风作两般。凭仗高楼莫吹笛，大家留取倚阑看。",
            "comment": ""
        },
        {
            "title": "颂古三十八首",
            "content": "临济赵州，禅林宗匠。特地相逢，恰似相扑，撞见今时行脚僧，呼为两个闲和尚。",
            "comment": ""
        },
        {
            "title": "颂古三十八首",
            "content": "家家门口透长安，不见纤毫眼界宽。无法无人谁付嘱，难兄难自相谩。",
            "comment": ""
        },
        {
            "title": "颂古三十八首",
            "content": "我脚何似驴脚，急走归家日将落。自古长安如镜平，无端醉倒黄幡绰。",
            "comment": ""
        },
        {
            "title": "颂古三首",
            "content": "开口不见齿，伸手不见掌。夜半忽相逢，葛藤长万丈。",
            "comment": ""
        },
        {
            "title": "颂古三十八首",
            "content": "谁在画楼西，相逢语笑低。到家春色晚，花落鹧鸪啼。",
            "comment": ""
        },
        {
            "title": "颂古三十八首",
            "content": "大地绝纤尘，面南看北斗。嫁鸡逐鸡飞，嫁狗逐狗走。",
            "comment": ""
        }
    ]
}