{
    "dynasty": "宋",
    "author": "丁无悔",
    "poems": [
        {
            "title": "满庭芳",
            "content": "偃屋霜清，棱层烟碧，玲珑移在人间。山光林色，常伴主人闲。元有仙风道骨，无心趁、玉简朝班。归来赋，不因五斗，谈笑挂衣冠。尤难。谁不羡，商山桔乐，湄水渔竿。引相君王子，助发幽欢。满泛寿觞多祝，南溟共、比海波澜。君知否，庙堂有意，相与问寒岩。",
            "comment": ""
        },
        {
            "title": "满庭芳",
            "content": "道格天渊，令行海岳，凛然名德尊崇。云烟千里，分付笑谈中。川后波神效职，潮声细、一鉴涵空。风樯便，蛮珠贾舶，累译更遥通。雍容。廊庙手，蓍龟先见，日月精忠。自丛机初解，眷渥尤隆。共道奇庞福艾，衮衣到，宁久居东。谁门晓，高牙大纛，辉映醉颜红。",
            "comment": ""
        }
    ]
}