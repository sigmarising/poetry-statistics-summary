{
    "dynasty": "宋",
    "author": "张秉",
    "poems": [
        {
            "title": "戊早年七夕五绝",
            "content": "香阶宝砌静无尘，摇指星河再拜人。若把离情今夕说，世间生死最伤神。",
            "comment": ""
        },
        {
            "title": "戊早年七夕五绝",
            "content": "斜汉西倾桂魄新，停梭今夕度天津。世间纵有支机石，谁是成都卖卜人。",
            "comment": ""
        },
        {
            "title": "郑州联句",
            "content": "函关秋霁雁初回，六里商於晓色开。四皓有灵应笑我，谪官方始入山来。",
            "comment": ""
        },
        {
            "title": "戊早年七夕五绝",
            "content": "北斗城高禁漏多，汉家宫殿奏笙歌。漫教青鸟传消息，金简长生得也么。",
            "comment": ""
        },
        {
            "title": "清风十韵",
            "content": "何处来苹末，萧骚尽四邻。金茎吹晓露，玉宇动轻尘。易水离歌阕，齐纨怨思新。泛兰迷旧泽，落帽会佳辰。篱菊飘香远，庭桐坠叶频。帆开五湖客，槎去九霄人。曲沼铺纹簟，平芜偃绿茵。鸿飞资羽翮，鹰击助精神。仙驭归堪待，琴松韵更真。披襟同楚树，千古自相亲。",
            "comment": ""
        },
        {
            "title": "戊早年七夕五绝",
            "content": "珠箔风轻月似钩，还看锦乡结高楼。堪伤乞巧年年事，未识君王已白头。",
            "comment": ""
        },
        {
            "title": "戊早年七夕五绝",
            "content": "红渠烂熳碧池香，罗绮三千侍汉皇。阿母暂来成底事，茂陵宫桂已苍苍。",
            "comment": ""
        },
        {
            "title": "句",
            "content": "叠石自然成雁塔，貯泓依旧作龙塘。",
            "comment": ""
        }
    ]
}