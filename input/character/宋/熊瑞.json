{
    "dynasty": "宋",
    "author": "熊瑞",
    "poems": [
        {
            "title": "和胡文友冷齐口号四首",
            "content": "户容学屦坐常满，囊有诗篇家岂贫。笑我淡交寒似水，势无可热亦无嗔。",
            "comment": ""
        },
        {
            "title": "留番城",
            "content": "半年在家少，万事出门宽。酒买官酤贵。诗存俗句难。雨余云影湿，秋杪雁声寒。今古苍茫意，斜阳独倚阑。",
            "comment": ""
        },
        {
            "title": "和胡文友冷齐口号四首",
            "content": "一声暮笛穿云裂，数点昏鸦破雨飞，惆怅满颠丝样白，倚门竚立望谁归。",
            "comment": ""
        },
        {
            "title": "和胡文友冷齐口号四首",
            "content": "交情落落今如此，世事茫茫何所之。安得檐花清夜酌，相同郑老话襟期。",
            "comment": ""
        },
        {
            "title": "送黄爱梅过西湖",
            "content": "紫牡丹开竞洛豪，春风吹面看栽桃。琼琚多少非初服，却笑梅花不入骚。朱顶千年去不回，两峰南北白云堆。谁人得似黄公子，不爱闲花尚爱梅。",
            "comment": ""
        },
        {
            "title": "同刘子实游芸村",
            "content": "前溪后溪水泓泓，南山北山鸟嘤嘤。东家{左扌右画}{左扌右画}缫丝鸣。西家扑扑打麦声。霏霏紫萼飘红英，翘翘野菜飞晴蜓。酒旗斜矗芳风轻。人在落花花裹行。神仙古来多杳冥，刀圭入品羽翰生。人生快活寿百齿，何必白日求飞升。我今拈出芸村名，世间底无蓬书瀛。桃源桃源晋武陵，为我把酒酹渊明。",
            "comment": ""
        },
        {
            "title": "再和元夕",
            "content": "落梅香影放华灯，快我来寻采若盟。花醉羽觞金谷酒，连开蜡炬锦官城。家家珠翠成群戏，处处笙箫簇队行。惟有天津桥上月，无人能复记新声。",
            "comment": ""
        },
        {
            "title": "西湖歌饯杨泽之回杭",
            "content": "謇余畴昔睹古杭，繁华不减开元唐。画船日日湖山堂，珠翠围绕沸笙簧。西湖西子斗艳妆，香车宝马桥绿杨。少年游冶荡春光，醉眠罗绮百花芳。当时湖上有平章，胡不早为计包桑。一朝鼙鼓动渔阳，席卷羽毛与霓裳。后来枉费古锦囊，感怀金铜增悲伤。嗟尔何知涕泪滂，身不由已心难忘。画阑桂树寂无香，土花惨淡月荒凉。绵绵经恨天何长，道逢老翁重傍徨。",
            "comment": ""
        },
        {
            "title": "达且同知即席索芙蓉诗",
            "content": "忆昔梦游芙蓉城，城中仙子千娉婷。霞舒云卷逞娇媚，朵朵汉家尹与邢。西风吹醒黄梁梦，帐暖香红谁与共。别来秋晚遇群仙，犹记联骖骑采凤。太液池边悲翠楼，金屏绣褥何风流。那知镜裹朱颜改，阿监青娥雪满头。不必对花长太息，荣华俯仰成尘迹。色空空色无了期，昨是今非又来日。",
            "comment": ""
        },
        {
            "title": "和邹思道寄咏西湖",
            "content": "画桥杨柳不胜愁，万缕千条俛碧流。问着翠华霜日事，人人只道好杭州。",
            "comment": ""
        },
        {
            "title": "古梅",
            "content": "风度飘飘一世豪，偃然犹自外离骚。诸公惯作交婆熊，动说山人索价高。",
            "comment": ""
        },
        {
            "title": "答王山仲作墨梅来访韵",
            "content": "客从罗浮来，遗我一枝琼。仙风溢毫楮，夭矫冰雪清。感怀畴昔夜，醉饮月中央。青衣歌未竟，斗转参已横。俯仰今成古，散聚若为情。几回疏影裹，呼鹤引长鸣。无人能悟此，空逐晓云行。因子重欷嘘，聊以写吾生。",
            "comment": ""
        },
        {
            "title": "和胡文友冷齐口号四首",
            "content": "近来触景多生感，老去浮名祗浪夸。赖有风霜数丛菊。年年岁杪对黄花。",
            "comment": ""
        },
        {
            "title": "和五恭甫人日",
            "content": "缅怀阁清辉，赋诗当此日。盛会不复闻，手种园蔬七。何如采若人，观书夜至乙。能如子美心，托雨纪其实。",
            "comment": ""
        },
        {
            "title": "赋竹居文樽",
            "content": "郫筒对峙玉清圆，绝胜当年碧筩莲。倾酿尚侔春楚楚，开樽犹带雨涓涓。昔遗溪上晋六处，今入饮中唐八仙。一榻青奴凉更好，醉来乘月伴高眠。",
            "comment": ""
        },
        {
            "title": "芙蓉",
            "content": "青鸾庭馆翠重重，雉扇娉娉雍万红。把似牡丹酣富贵，洛阳今是几秋风。",
            "comment": ""
        },
        {
            "title": "句",
            "content": "海鹏已激三千里，天马终归十二闲。",
            "comment": ""
        }
    ]
}