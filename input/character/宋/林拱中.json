{
    "dynasty": "宋",
    "author": "林拱中",
    "poems": [
        {
            "title": "游虎丘",
            "content": "白虎岩前秋已阑，黑云疏雨洗林峦。铁花烟落石泉冷，羽井苔深霜月寒。隐浦疾帆风去饱，疏寮森木晓催丹。清斋不许盘餐入，辜负湖山冷淡看。",
            "comment": ""
        },
        {
            "title": "游虎丘",
            "content": "我来一榻羡危亭，倦步支颐竹杖轻。僧听钟声归寺急，鸦争林宿压枝鸣。禅机击拨如锋起，尘袂驱除似水清。风定夜虚声转寂，杯茶精舍一灯明。",
            "comment": ""
        }
    ]
}