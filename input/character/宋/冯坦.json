{
    "dynasty": "宋",
    "author": "冯坦",
    "poems": [
        {
            "title": "绝句",
            "content": "夜静山寒渐透衣，旋煨松火拥炉围。忽听竹外篱门响，知是小童买酒归。",
            "comment": ""
        },
        {
            "title": "谢虞司户锺乳粉",
            "content": "仙家仙药不易得，颇为鬼神所爱惜。道人入山因采出，轻如鹅管如蝉翼。多君用心穷药谱，能辩始兴最良处。合入梁公药笼贮，世上伏苓多老芋。",
            "comment": ""
        },
        {
            "title": "咏云",
            "content": "山腰一抹云，云起知何处。争渡小桥寻，天风又吹去。",
            "comment": ""
        },
        {
            "title": "绝句",
            "content": "向晚闲行步夕阳，归来松迳已昏黄。隔林风度钟声细，认得庵中炷夜香。",
            "comment": ""
        },
        {
            "title": "句",
            "content": "终日无人到，隔林惟鸟啼。雀舌收先雨，猫头掘带泥。因听敲竹雨，四壁半生苔。飘风惊日月，落叶满乾坤。井在丹谁练，碑残墨欲枯。多应河畔骨，便是屋中人。无钱难得酒，有菊自开花。鸥趁湍流下，鱼藏石罅间。郡乘纪春申，山因号曰君。非关前哲真难及，自是今人不肯高。道人已是九分清，双鹤飞来凑十分。万里远来寻屋住，四边先问有梅无。古庙荧荧多鬼火，荒村寂寂少人烟。可邻门外新归燕，不见堂前旧主人。店荒任客来争席，郊迥无人可问程。每向宋清求善药，闲从詹尹卜新年。灯影照残孤枕梦，雨声滴碎两年心。兴亡有数从千古，寒暑无情又一年。问天底是资身策，度日应收卖卜钱。",
            "comment": ""
        },
        {
            "title": "绝句",
            "content": "莫道经霜不见花，小春风影属山家。满山红叶斜阳映，却似桃源一片霞。",
            "comment": ""
        },
        {
            "title": "小池",
            "content": "岩上层层叠翠苔，小池巧凿近岩隈。就岩引得清泉满，便有前山月入来。",
            "comment": ""
        },
        {
            "title": "鸬鹚源樵歌",
            "content": "绮罗巷陌总成尘，那识担柴老买臣。自笑卖柴元似旧，买柴却换旧时人。",
            "comment": ""
        },
        {
            "title": "桐庐暑夜",
            "content": "中流有行舟，似亦得清致。只恐乘舟人，未识月中意。",
            "comment": ""
        },
        {
            "title": "拟陶",
            "content": "茅檐人幽径，风雨聊可栖。喜无车马喧，而有耒耜随。",
            "comment": ""
        },
        {
            "title": "咏云",
            "content": "石何有於云，云乃生於石。拂石讯云踪，苔深无处觅。",
            "comment": ""
        }
    ]
}