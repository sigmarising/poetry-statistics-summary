{
    "dynasty": "宋",
    "author": "李谨思",
    "poems": [
        {
            "title": "怀古",
            "content": "昔我从耆英，图史娱朝昏。咄嗟陵与谷，永谢西州门。梦中亦识路，欲往先销魂。往还无须臾，失声强复吞。西山照公槛，南山亘公垣。平生五亩池，东海遥崩奔。公门山海并，遂斡造化元。招公有薇菊，酬公有佳尊。行吟闻地籁，飞奏劘天阍。公来月星县，公归江汉翻。六籍未渠央，百圣谅斯存。翩翩媚学子，风节当谁敦。我发日以变，洮面留心源。庶无骍汗流，独此清泪痕。英英出灵变，杳杳通绪言。因风荐商参，秋思随孤骞。",
            "comment": ""
        },
        {
            "title": "题文丞相吟啸集",
            "content": "南人不识两膝贵，曲折百态卑且劳。斯人护膝不护头，故以颈血沾君刀。蟠胸孤愤擘不碎，杀气千丈缠旌旄。援桴亲鼓尽南海，背水更用蜑丁鏖。俘来吮血语神语，咄咄尚与天争豪。须臾赤日减颜色，玄云莽莽风飕飕。或言巨灵收拾付真宰，读罢拊臆生长号。又言丰隆列缺对愁绝，疾指玉鞭鞭六鳌。雨瓢倒翻水怪舞，斗枢横轧天籁号。怜伊肝胆苦复苦，亦见曩昔真离骚。劫灰满地莫挂眼，蓬莱虽远容轻舠。长驱疠鬼尚堪战，尽闲未许飞仙遨。乃言兴废在尔不吾与，吾死吾主吾焉逃。鲁叟闻言拍手笑，斯人六经为骨为皮毛。斯人卷取六经去，空将赝本传儿曹。",
            "comment": ""
        },
        {
            "title": "楮衾",
            "content": "相亲赖有楮先生，雪与阳春指顾成。狐白温温疑伯仲，龟纹隐隐见纵横。夜阑更作封章梦，晨起犹闻展卷声。垂老未忘鑽故纸，三生习气太分明。",
            "comment": ""
        },
        {
            "title": "寄进士熊退斋",
            "content": "犹存火后书，罕识卷中字。无笔补玄经，有金酬载记。漫漫岁月驰，忽忽春秋閟。欲辨已忘言，涕泪空垂泗。殉义若殉财，避名如避箭。况当喜惧交，肯与宠辱战。百年元亮心，一日宣明面。朱门辙迹多，山路微如线。",
            "comment": ""
        },
        {
            "title": "赠李节妇",
            "content": "猝猝多羝屈，幽幽独雉经。借渠施粉黛，聊与照丹青。孤槥何年寄，重泉底处扃。有人能缩地，不隔短长亭。",
            "comment": ""
        },
        {
            "title": "王以道三丧未举",
            "content": "岂无一弓地，载子三世碑。碑端语云云，碑下冢累累。白杨秋气深，碧草春露滋。翻怜会稽山，禹穴不得窥。",
            "comment": ""
        },
        {
            "title": "补疏斋题鹅湖",
            "content": "客来谁与期，微钟度山椒。松风如起予，间以笙与箫。逸响谅斯存，幽踪莽难招。极目不知还，新诗坐泬寥。",
            "comment": ""
        },
        {
            "title": "红梅",
            "content": "月香水影眩锦画，冰魂雪骨酣华春。神仙狡狯本玩世，处士游侠聊惊人。怒艴不顾杀气横，忠赤自与晴曦亲。山林著汝吾未许，绛衣襮鏖缁尘。",
            "comment": ""
        }
    ]
}