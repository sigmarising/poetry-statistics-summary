{
    "dynasty": "宋",
    "author": "任希夷",
    "poems": [
        {
            "title": "宴玉津园江楼七首",
            "content": "虚斋留御榻，小径近层岩。再拜观奎画，浑疑侍玉阶。",
            "comment": ""
        },
        {
            "title": "郊坛斋宫七首",
            "content": "汉苑空传承露盘，不闻临幸又春残。吾君薛俭前无比，只向郊祠响玉銮。",
            "comment": ""
        },
        {
            "title": "野花",
            "content": "野径风来阵阵香，名花未省植何方。却思一卉何能尔，应是春原集众芳。",
            "comment": ""
        },
        {
            "title": "付二郎",
            "content": "望前一日正芳春，我祖当年庆诞辰。栾叶有孙同此日，吾门他日宠光新。",
            "comment": ""
        },
        {
            "title": "郊祀庆成三首",
            "content": "广乐锵鸣列炬燃，礼成犹想吉初蠲。鸳班夜贺天颜喜，宝仗朝囘物采鲜。万姓竦瞻双凤阙，一封飞下九重天。乾坤清晏难声满，今次郊禋尽胜前。",
            "comment": ""
        },
        {
            "title": "郊坛斋宫七首",
            "content": "荣路辉辉日月依，云霄奕奕孔鸾飞。辅臣对罢升金殿，日日丝绚侍衮衣。",
            "comment": ""
        },
        {
            "title": "礼闱奏号毕呈天官侍郎",
            "content": "奉诏程文阅四旬，纷来万卷日横陈。怜渠灯火勤三岁，恼我帘帷度一春。胜日莺花辜乐事，它年桃李识何人。遥知吏部寻春偏，红紫芳菲得句新。",
            "comment": ""
        },
        {
            "title": "宴玉津园江楼七首",
            "content": "浙江天阙下，婆恶祖龙知。在汉如西渭，於周比右伊。",
            "comment": ""
        },
        {
            "title": "明堂庆成五首",
            "content": "国重明禋预戒期，九筵宏敞肃宗祈。阶前万旅皆花帽，庭下千官尽绛衣。三日斋心严殿宿，一声清跸响帘帏。圣躬靡恃皇天眷，夙夜寅恭但畏威。",
            "comment": ""
        },
        {
            "title": "钟山春游",
            "content": "青楼醽醁客中圣，碧苑鞦韆人半仙。春满江南佳丽地，绿杨芳草思娟娟。",
            "comment": ""
        },
        {
            "title": "题谢氏山居",
            "content": "风流谁自谢家安，不爱苍生只爱闲。今日云孙仍不恶，一间茅屋尚东山。",
            "comment": ""
        },
        {
            "title": "德寿宫即事六首",
            "content": "金爵觚棱晓色开，三朝喜气一时囘。圣人先御红鸾扇，天子龙舆万骑来。",
            "comment": ""
        },
        {
            "title": "南朝故迹惟天禧凤凰台鹿苑郗氏窟为最久",
            "content": "有泉何取台仪凤，事佛空教后作蛇。狐穴蚁巢零落尽，却能留此梵王家。",
            "comment": ""
        },
        {
            "title": "宴玉津园江楼七首",
            "content": "风静潮痕减，江空夕照多。星星波上艇，隐隐岸边莎。",
            "comment": ""
        },
        {
            "title": "赠卜者丁生",
            "content": "谁识辽东丁令威，眼看世事熟兴衰。百年判我天休问，一笑相逢酒共持。",
            "comment": ""
        },
        {
            "title": "海棠二首",
            "content": "山碧花尤好，径长人自闲。锦围春照耀，红雨暮阑斑。",
            "comment": ""
        },
        {
            "title": "与毛茶干赵司法游东湖四首",
            "content": "颖出三十客，今趋万里程。才高官未称，词与笔俱精。珠玉忘形秽，江山共眼明。萌嫌巴蜀远，扬马各文鸣。",
            "comment": ""
        },
        {
            "title": "垂丝海棠",
            "content": "宛转风前不自持，妖娆微傅淡胭脂。花如剪彩层层见，枝似轻丝袅袅垂。",
            "comment": ""
        },
        {
            "title": "郊坛斋宫七首",
            "content": "当日金阶白玉堂，不知春事到垂杨。休惊冉冉花飞片，正爱青于麦耀芒。",
            "comment": ""
        },
        {
            "title": "题蓝道人画梅诗轴",
            "content": "湖海知君岁月多，欲寻笙鹤问烟萝。相逢一笑江南陌，听彻丝桐听踏歌。",
            "comment": ""
        },
        {
            "title": "摄鼓院",
            "content": "分曹正在壁门东，兼假犹惭两院通。谏鼓无声谁讼枉，匦函有疏为平戎。柳分御路晓烟碧，花绕宫墙初日红。退食心间了无补，西风吹影鬓如蓬。",
            "comment": ""
        },
        {
            "title": "与毛茶干赵司法游东湖四首",
            "content": "野迥尘襟豁，湖平望眼宽。山蹊新雪涧，木叶半霜乾。岁晚成三友，清游集四难。乐哉忘尔汝，臭味本芝兰。",
            "comment": ""
        },
        {
            "title": "明堂庆成五首",
            "content": "合宫三岁缛仪收，太室先期肇自周。玉瓒黄流躬裸宗，大圭玄冕荐嘉羞。灵台毕举三千礼，銮路安行十二斿。导从支归斋殿去，诘朝牡璧对天休。",
            "comment": ""
        },
        {
            "title": "中汗西湖之集斯远有诗辄奉同游一笑",
            "content": "志士不厌朝市喧，幽人终爱山林静。一生遑遑为斗食，匪石有怀徒炯沿。今朝结客来西湖，悠然会心尘虑屏。珠宫贝阙同天游，阆风玄圃非人境。留连山色即传觞，眷恋柳阴还击艇。诸公湖海气不除，万里昂昂羽毛整。岂但笑语同如嬉，正须乐石相箴警。东坡仙去今几时，寥落风烟谁与领。浪言夏日如许长，乐哉未央等俄顷。不堪归骑催入关，清梦犹应在云岭。",
            "comment": ""
        },
        {
            "title": "游陶仙观林公辨诗",
            "content": "木落同高八月天，山荒屋老意萧然。道人香火但灰冷，何处如今更有仙。",
            "comment": ""
        },
        {
            "title": "请御明堂斋殿",
            "content": "肇举明禋预戒期，请临斋殿御帘帷。廊头万旅皆花帽，殿下千官尽绛衣。玉略时严三岁礼，庆霄遥望五云飞。小臣头白供笾豆，亲见虞廷览德辉。",
            "comment": ""
        },
        {
            "title": "莲",
            "content": "五月荷池未见花，但擎馀盖碧参差。何人唤起凌波步，要见晨妆出晓霞。",
            "comment": ""
        },
        {
            "title": "德寿宫即事六首",
            "content": "万年觞举庆重华，百辟需云始拜嘉。寿宴开时先雪宴，天共舞罢带宫花。",
            "comment": ""
        },
        {
            "title": "游水乐洞诗",
            "content": "万舞列帝所，九韶奏虞庭。群公日拱北，星斗光荧荧。兹辰适休沐，联骑来郊坰。爱此一泓玉，中有太古声。细响叶宫祉，大半希咸茎。自然天籁鸣，独行幽耳听。镇以潜虬灵，卫以石兽狞。佳哉乐兹游，驭言举彼觥。谁欤昔经始，今已归明廷。巨丽所未睹，幻眇真难句。健笔哦五字，当代推善鸣。清幽极模写，细读令人醒。",
            "comment": ""
        },
        {
            "title": "绿萼梅二首",
            "content": "绿趺黄蕊衬瑶华，霜雪林中自一家。最好月寒迷粉素，翠钿依红独横斜。",
            "comment": ""
        },
        {
            "title": "题蓝道人画梅诗轴",
            "content": "我家樵水东边住，手种寒梢一万栽。客路十年清梦断，谁将疏影巷中来。",
            "comment": ""
        },
        {
            "title": "花",
            "content": "今年轻作东风客，秋紫愁红满故园。邂逅妖娆成一笑，待归端有几枝存。",
            "comment": ""
        },
        {
            "title": "扈从朝献四首",
            "content": "齐宿连宵凤掖西，才交五鼓著朝衣。明当接盏天兴殿，免从金与入殿帏。",
            "comment": ""
        },
        {
            "title": "宴玉津园江楼七首",
            "content": "柳花驰道雪，樱子上林红。留得青春住，从教白发翁。",
            "comment": ""
        },
        {
            "title": "郊祀庆成三首",
            "content": "温温和气袭龙斿，薄晚轻云忽便收。穆若清躬升午陛，烂然华月满圆丘。烛光不动风前影，星彩交辉冕上旒。拜贶益恭形圣语，卜年增永禄增遒。",
            "comment": ""
        },
        {
            "title": "杨柳",
            "content": "嫋嫋吴兴柳满城，春光浓处白苹亭。平时金缕黄尤浅，看得枝枝叶叶青。",
            "comment": ""
        },
        {
            "title": "宿直",
            "content": "金门攒点鼓初停，禁柝犹传第四声。不省人间一回夜，如何天上两般更。收生持被苦无寐，圣主求衣率未明。惭愧论思真忝窃，何时边徼尽销兵。",
            "comment": ""
        },
        {
            "title": "太乙宫迎驾",
            "content": "侵夕犹烦雨洒尘，銮舆才御霁不分。龙颜喜动双黄繖，花帽装成五采云。清跸一声天下喜，箫诏九奏世间闻。侍臣扈从沾天宴，亲举尧觞更一欣。",
            "comment": ""
        },
        {
            "title": "明堂庆成五首",
            "content": "仲辛肆事展明堂，磬管锵鸣更令芳。苍璧肃阵勤圣主，二觞嘉荐属认皇。云车天上纷纷下，月鉴庭中穆穆光。八举亲祠俱响答，吾皇诚意感穹他。",
            "comment": ""
        },
        {
            "title": "上寿大宴二首",
            "content": "时年玉瑞下层霄，今日瑶池顶祝尧。负扆当阳天子坐，称觞颛面宰臣朝。九重陛下听鸣跸，万岁山前看舞韶。持橐五人沾镐饮，独怜蒲柳望秋凋。",
            "comment": ""
        },
        {
            "title": "谢和崇阳旧诗",
            "content": "若效飞凫客，多惭击剑仙。闲吟五字句，近得故人编。方愧雷门鼓，俄挥草圣烟。侍郎诗思敏，百斛似泉渊。",
            "comment": ""
        },
        {
            "title": "句",
            "content": "绿柳阴中狮子巷，白平亭畔骆驼桥。",
            "comment": ""
        },
        {
            "title": "元日班贺",
            "content": "百华照晓岁更初，黼座当中列辟趋。舞蹈三回严赞唱，虔恭百拜听传呼。麾旗簇仗朝仪肃，韎韐班庭远意孚。元会五逢叨侍从，欲陈嘉颂愧才粗。",
            "comment": ""
        },
        {
            "title": "检院即事",
            "content": "禁路风清飞蚤鸦，官卑难望紫宸衙。了无公事鉤帘坐，一本冬青落细花。",
            "comment": ""
        },
        {
            "title": "郊坛斋宫七首",
            "content": "郊禋从昔重升中，八陛崇尊典礼隆。圣主寅恭先事举，云阳新筑望祠宫。",
            "comment": ""
        },
        {
            "title": "寿丞相",
            "content": "秉轴持衡岁五周，从今千载国同休。汾阳谩校中书考，安得如公尚黑头。",
            "comment": ""
        },
        {
            "title": "海棠二首",
            "content": "红妆翠袖一番新，又向园林作好春。却笔华清夸睡足，只今罗袜久无尘。",
            "comment": ""
        },
        {
            "title": "郊祀庆成三首",
            "content": "紫坛熙事乐高张，天胙皇家福简穰。六奏声中来象物，万灯明处望龙章。星珠月璧清宵丽，风马云车碧落翔。屡有诏书崇简约，只将诚意动苍苍。",
            "comment": ""
        },
        {
            "title": "赴御宴",
            "content": "新元六日三陪宴，黼扆前头御榻横。紫袖旁阑宣乐节，金貂当殿赐杯行。四夷来致三呼祝，万舞驭同九奏声。谬忝词臣无补报，丰年惟愿稼如京。",
            "comment": ""
        },
        {
            "title": "郊坛斋宫七首",
            "content": "玉津宏建中兴初，禁籞风光胜两都。惭愧逢辰瞻蠖沪，却民归老卧廜{外广内稣}",
            "comment": ""
        },
        {
            "title": "绿萼梅二首",
            "content": "萼绿华堂艮岳东，梅花万数绕离宫。宣和旧事无人记，粉面含凄向朔风。",
            "comment": ""
        },
        {
            "title": "赏桂",
            "content": "金英翠叶庇灵根，吹作清秋宝篆熏。四客对花飞玉斝，八眉和叶舞红裾。",
            "comment": ""
        },
        {
            "title": "宴玉津园江楼七首",
            "content": "翼翼瞻斋殿，深严步苑廊。三人俱汉杰，一老玷周行。",
            "comment": ""
        },
        {
            "title": "明堂庆成五首",
            "content": "紫宸朝罢御端门，天宇澄清景气温。丹凤楼中黄繖立，金鸡竿上彩旗翻。万人耸听风雷号，四海均沾雨露恩。须信卑宫勤肆祀，君王本意在元元。",
            "comment": ""
        },
        {
            "title": "竹",
            "content": "挺挺霜中节，沉沉日下阴。试裁苍玉管，吹作紫鸾音。",
            "comment": ""
        },
        {
            "title": "行宫口号二首",
            "content": "新青染偏金堤柳，废绿羞开玉树花。今代离宫呈气象，六朝荒址满桑麻。",
            "comment": ""
        },
        {
            "title": "台城",
            "content": "隋家耕垄偏陈宫，留得钟山蒋郡东。只怕东南分王气，那知零落锦帆风。",
            "comment": ""
        },
        {
            "title": "句",
            "content": "二三疏竹夏无暑，一两残僧书掩门。",
            "comment": ""
        },
        {
            "title": "钟山春游",
            "content": "柳边淮水一般绿，花底钟山分外青。闲趁游丝不行远，夕阳才过已疏星。",
            "comment": ""
        },
        {
            "title": "乌衣巷",
            "content": "关车暇日劳挥尘，玉树春风自满庭。欲问乌衣旧时事，静无秋燕有秋萤。",
            "comment": ""
        },
        {
            "title": "白鹭亭",
            "content": "江水悠悠淮水流，台城寂寂石城留。凄凉白鹭洲头月，曾照前朝玉村秋。",
            "comment": ""
        },
        {
            "title": "宴玉津园江楼七首",
            "content": "参天宫柏翠，布地禁花红。台沼如文囿，规摹有汴风。",
            "comment": ""
        },
        {
            "title": "重五日出都门诗",
            "content": "客路逢重五，吾年已半百。颜羞彩楼红，鬓与香蒲白。功名来何时，岁月等虚掷。常於沐芳辰，每念怀沙客。今年拜大恩，列邸缀朝迹。趋班犹须时，俶载且行役。徊徨金闺辞，咫尺青门隔。短棹泛涛江，清觞欢祖席。后期邈岁年，宾言在朝夕。将扶鹤发来，须徐幸毋迫。",
            "comment": ""
        },
        {
            "title": "德寿宫即事六首",
            "content": "宴归还驾七香车，一夕天开六出花。瑞色先凝紫宸殿，人光重到玉皇家。",
            "comment": ""
        },
        {
            "title": "湖口县斋即事",
            "content": "门直九江水，人闲五柳家。晓看沙上雾，暮对淮南霞。几席堕山影，轩窗临浪花。悠悠寄食客，坐愁霜鬓华。",
            "comment": ""
        },
        {
            "title": "植芙蓉有怀",
            "content": "为爱秋花霜后红，故栽千树待西风。却民少日拊头语，泪落花前鬓影髼。",
            "comment": ""
        },
        {
            "title": "后省紫薇花",
            "content": "清晓开轩俯凤池，小山经雨石增辉。琉璃叶底珊瑚干，立出池边是紫薇。",
            "comment": ""
        },
        {
            "title": "题义亭铺",
            "content": "昨侍吾翁一再经，眼中历历短长亭。五年人事随陵谷，今夕重来泪雨零。",
            "comment": ""
        },
        {
            "title": "青溪",
            "content": "青溪不见丽华留，遗恨空馀故国羞。璧月只应明结绮，春风只不上迷楼。",
            "comment": ""
        },
        {
            "title": "上寿大宴二首",
            "content": "盯晴宝殿转春风，潋滟金卮酒色浓。百戏丛中呈雾豹，万花深处仰云龙。笙簧对御吴三弄，鼓吹成行叠几重。误落谬令陪翰苑，小臣何以寓形容。",
            "comment": ""
        },
        {
            "title": "小亭",
            "content": "幅巾清晓入西园，春动园林物物鲜，却想小亭才日出，海棠花发麝香眠。",
            "comment": ""
        },
        {
            "title": "游陶仙观林公辨诗",
            "content": "偶来殊恨酒尊空，只有青山对秃翁。细把故人诗卷读，却疑谈笑在闽中。",
            "comment": ""
        },
        {
            "title": "青溪",
            "content": "闭门忽忆东风面，步向表溪绕碧湾。淡白深红了无迹，绿杨烟外一钟山。",
            "comment": ""
        },
        {
            "title": "与毛茶干赵司法游东湖四首",
            "content": "才隽真龙种，官闲似马曹。班扬趋后胜，李杜漫残膏。阿阁宜巢凤，词林合跨鳌。未应久留滞，湖海只诗豪。",
            "comment": ""
        },
        {
            "title": "重五出都门后一日效乐府作",
            "content": "沧江丽晴晖，扬铃出王畿。双阙望中远，片帆波上飞。殷雷车马隔，遏云歌史希。归东水浩浩，拱北心依依。难云周行寘，犹恨天颜违。年华易婉晚，何日当旋归。",
            "comment": ""
        },
        {
            "title": "聚景园宴集",
            "content": "晚排阊阖披云雾，身蹑仙踪游禁宇。始知天上自清凉，不信人间有炎暑。庭前青松笙竽声，望处红蕖锦绣云。月卿领客意缱绻，冰盘照坐光缤纷。薰堂尽地蒲葵扇，瑶阶细展桃枝簟。加笾新采波上菱，如珠更剥盘中芡。老罢惭地翰墨功，臭味喜入芝兰丛。二妙不偕阿凤至，四老但许商山同。明当入直须随仗，夕阳未下催归桨。重城街鼓已冬冬。举头桂魄层霄上。",
            "comment": ""
        },
        {
            "title": "同刘武子孙李和游钟山和刘武子韵",
            "content": "有客新从蜀道不，共招北隐步松间。何人写出秋风句，付与淮南大小山。",
            "comment": ""
        },
        {
            "title": "郊坛斋宫七首",
            "content": "上林日射苍龙阙，九陌风清野马尘。恰似楼台临渭水，未饶桃李满天津。",
            "comment": ""
        },
        {
            "title": "寿丞相",
            "content": "何许生贤踵世官，十洲风物四明山。股肱光辅唐虞际，衮绣亲传父子间。",
            "comment": ""
        },
        {
            "title": "五日东宫赐酒肴",
            "content": "重来六泛菖蒲酒，储禁黄封岁岁攽。遥想三宫天上宴，肯分馀沥到人间。",
            "comment": ""
        },
        {
            "title": "毛诗",
            "content": "三百诗删麟笔前，周家积累瓞锦锦。须知正始基王化，只在关雎第一篇。",
            "comment": ""
        },
        {
            "title": "牡丹",
            "content": "沉香亭北露华春，曾识霓裳第一人。千载不归罗袜梦，绿枝红艳只如新。",
            "comment": ""
        },
        {
            "title": "扈从朝献四首",
            "content": "礼官前导赭黄袍，陟降灵宫九陛高。二十七筵俱再拜，精虔不惮圣躬劳。",
            "comment": ""
        },
        {
            "title": "赋梅下小池",
            "content": "眼见梅花照玉堂，只今浓绿覆宫墙。樛枝偃盖云千叠，下荫清池玉一方。",
            "comment": ""
        },
        {
            "title": "德寿宫即事六首",
            "content": "直前论奏极精神，柱下霜髯侍从臣。归美意中规谏切，华对人是颍封人。",
            "comment": ""
        },
        {
            "title": "人间",
            "content": "人间无处着东风，万紫千红扫地空。寂寞园林晴日永，柳花零落绿荫中。",
            "comment": ""
        },
        {
            "title": "行宫口号二首",
            "content": "绛阙前头天阙横，春烟收尽两峰青。中流淮水成河汉，旁列钟山作御屏。",
            "comment": ""
        },
        {
            "title": "左右史待班二首",
            "content": "虎旅分行铁作檛，殿前拜舞一声哗。辅臣对罢无公事，日照金铺扇影斜。",
            "comment": ""
        },
        {
            "title": "钟山",
            "content": "城如虎踞来擒虎，山号盘龙属卧龙。天险不能回运去，地灵元自要人雄。",
            "comment": ""
        },
        {
            "title": "郊坛斋宫七首",
            "content": "帝籍傍连蚕馆桑，禁林乔木书阴凉。却从谢愉临江阁，中有通衢夹苑墙。",
            "comment": ""
        },
        {
            "title": "读壬子以前诗",
            "content": "一览欲销忧，万感纷如昨。兰萱新去丛，棠□无留萼。哀哉谁与言，泪雨九河落。",
            "comment": ""
        },
        {
            "title": "石头城",
            "content": "石头只解着王苏，漫说夷吾计亦疏。尽使西风能举扇，可堪重见伯仁书。",
            "comment": ""
        },
        {
            "title": "书故三司副使陈公诗轴后",
            "content": "如彼泉流必有源，陈家诗律自专门。后山得法因监铁，不减唐朝杜审言。",
            "comment": ""
        },
        {
            "title": "海棠",
            "content": "海棠花上问春归，岂料春风雪满枝。应为红妆太妖艳，故施微粉着胭姻。",
            "comment": ""
        },
        {
            "title": "赏桂",
            "content": "人间植物月中根，碧树分敷散宝熏。自是庄严等金粟，不将妖艳比红裙。",
            "comment": ""
        },
        {
            "title": "遗安堂",
            "content": "苴茅动龚胜，屠书恐王蠋。二君夭天年，千载欢莫赎。今代史伯存，危行光往躅。繄昔开禧年，狂童叛吾蜀。非招讵肯往，全身不受辱。平林萃群号，高飞独黄鹄。屹如中流柱，炯若昆山玉，元气赖以存，馀风厉颓俗。平生慕庞公，以安贻嗣续。岂为万钟加，居然一丘足。晚山云自归，春风草还绿。代谢纷吾前，灵台独无欲。一从身落南，先庐蜀江曲。中间乱离瘼，几人惠文触。烂额皆论功，考槃终不告，临风一长谣，白驹在空谷。",
            "comment": ""
        },
        {
            "title": "竹",
            "content": "数十琅玕足辟尘，何须千亩比封君。一从清士心相许，眼看浮花薄似云。",
            "comment": ""
        },
        {
            "title": "荷花",
            "content": "翠盖佳人临水立，寂寞雨中相对泣。漫泉浮出玉肌寒，檀娄不施香汗湿。一阵风来碧涩翻，珍珠零落难收拾。",
            "comment": ""
        },
        {
            "title": "扈从朝献四首",
            "content": "夕郎同列升金殿，分立虚皇宝座前。天子参神来缛位，侍臣夹跪御炉边。",
            "comment": ""
        },
        {
            "title": "闻橹声",
            "content": "屡督篙师趁月明，忽忽灯火过临平。兼程不敢稽王事，坐听邻舟伊轧声。",
            "comment": ""
        },
        {
            "title": "青溪",
            "content": "蛾眉流落碧流中，走马来时事已空。此日不能留妲己，他年谁敢忆高公。",
            "comment": ""
        },
        {
            "title": "寿丞相",
            "content": "春到三旬物物鲜，桃花如锦柳如绵。千春乐事生中旦，长占中和一日前。",
            "comment": ""
        },
        {
            "title": "宝钟院",
            "content": "九江渊轮彭蠡东，江汶上下悬石钟。洪炉大冶见奇怪，千仞硉矹云涛冲。旁罗簨虡万石从，侧立跂行势飞动。螭蟠蛇结增层岩，神剜鬼划森幽洞。有如万钧陈未央，猛兽怒翅将腾骧。岂同九耳丰山上，欲鸣犹待天雨霜。南音函胡北清越，未许人人尽幽绝。小声镗鞳大噌{左口右宏}，留与坡仙泛明月。长风巨浪相吐吞，金镛自奏天然声。非雷非霆中清浊，龙渊蛟窟惊铿鍧。献子歌钟景无射，千载寥寥声寂寂。此石长留天地间，海若冯夷能拊击。",
            "comment": ""
        },
        {
            "title": "德寿宫即事六首",
            "content": "霜晓君王出问安，宝香随辇护朝寒。五云深处三宫宴，九奏声中二圣欢。",
            "comment": ""
        },
        {
            "title": "宴玉津园江楼七首",
            "content": "风光连北阙，景物傍西湖。禁籞涛江上，兹楼天下无。",
            "comment": ""
        },
        {
            "title": "凤凰台",
            "content": "只为羊车峦靓妆，会皇合殿烛无光。宫中不解嫁鹦鹉，台上安能来凤凰。",
            "comment": ""
        },
        {
            "title": "盘沙行",
            "content": "钱塘江狭沙成路，潮水来时人欲渡。沙随浪没未容知，人恐潮回且争去。仓皇竞同峰虮奔，只尺真恐蛟鼍怒。狂风一作浪如屋，可怜有时迫昏暮。长江渺渺前无航，平沙茫茫绝归处。几人到此不复反，海水西来更东注。君不见祖龙英雄吞九州，临此江波尚怀惧，济川舟楫果何人，莫说稻穰与芒履。庞公今为鹿门行。将归更作盘沙赋。我衰绝望钓连鳌，三复君诗返予步。",
            "comment": ""
        },
        {
            "title": "扈从朝献四首",
            "content": "扈从齐宫每赐茶，玉瓯常沦建溪芽。今朝值雨传宣免，只向阶前侍翠华。",
            "comment": ""
        },
        {
            "title": "观连江林宰诗卷有怀赵紫芝",
            "content": "小小吟哦不足云，更怜蛙蚓漫纷纷。紫芝一去斋房后，谁忆青山空白云。",
            "comment": ""
        },
        {
            "title": "德寿宫即事六首",
            "content": "慈福修龄八十春，微阳才动宝书新。天家庆事古无有，奕叶重光似显仁。",
            "comment": ""
        },
        {
            "title": "白下亭",
            "content": "金銮殿下脱靴去，白下门东索酒尝。一自青山冥漠后，何人来道柳花香。",
            "comment": ""
        },
        {
            "title": "城东怀古",
            "content": "谢安游处犹留墅，李白吟边亦有亭。两地东山春寂寂，至今白下柳青青。",
            "comment": ""
        },
        {
            "title": "接盏天兴殿",
            "content": "遥望黄袍赭色鲜，微臣先已立钧天。褥帝跪接金杯酒，衣上浓熏宝篆烟。阊阖才囘红曲盖，琐扉亟骤锦鞍鞯。今晨特为君王霁，羽仗方停又沛然。",
            "comment": ""
        },
        {
            "title": "左右史待班二首",
            "content": "阊阖新开露气清，举鞭联骑入随明。丝絇同傍瑶墀立，广殿前瞻御榻横。",
            "comment": ""
        },
        {
            "title": "仲一第梅花一绝并简丘玉父",
            "content": "粲粲霜林白玉围，谁将红糁乱青枝。天怜粉面太孤绝，故遣施未出一奇。",
            "comment": ""
        },
        {
            "title": "假面铺",
            "content": "圣朝久变文身俗，四海谁非革面人。此他胡为名未改，犹胜酬伪必言真。",
            "comment": ""
        },
        {
            "title": "明堂庆成五首",
            "content": "芝房羽驾备通宵，昧爽天兴辇路遥。原庙出游卑汉祀，太清先献踵唐朝。冕旒穆穆升前殿，钟石锵锵达九霄。谬忝侍臣分奏告，嘉觞肃荐偏宗祧。",
            "comment": ""
        },
        {
            "title": "与毛茶干赵司法游东湖四首",
            "content": "湖晓冰澌结，江寒烟霭收。喜陪谢公屐，疑花李膺舟。醉袖翩翩举，词源衮衮流。举酣思夜猎，不用设罝罘。",
            "comment": ""
        }
    ]
}