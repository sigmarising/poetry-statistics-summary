{
    "dynasty": "宋",
    "author": "徐得之",
    "poems": [
        {
            "title": "玉笥山",
            "content": "江作挼蓝绕髻鬟，令君心事每相关。要令白叟黄童辈，如在清江碧嶂间。",
            "comment": ""
        },
        {
            "title": "试双井茶",
            "content": "先生老作宜州鬼，谁与一瓯注深汤。至今捧看双井碗，犹带是翁书传香。",
            "comment": ""
        },
        {
            "title": "双井图",
            "content": "异时生出鬼门关，及去宜州竟不还。意者早知名是累，持锄应只在家山。",
            "comment": ""
        },
        {
            "title": "句",
            "content": "乃翁画灰教儿书，娇儿赤骭玉雪肤。厥妻曝日补破襦，弊筐何有金十奴。",
            "comment": ""
        },
        {
            "title": "明妃曲",
            "content": "妾生岂愿为胡妇，失信宁当累明主。已伤画史忍欺君，莫使君王更欺虏。琵琶却解将心语，一曲才终恨何数。朦胧胡雾染宫花，泪眼横波时自雨。专房莫倚黄金赂，多少专房弃如土。宁从别去得深嚬，一步思君一回头。胡山不隔思归路，只把琵琶写辛苦。君不见有言不食古高辛，生女无嫌嫁盘瓠。",
            "comment": ""
        },
        {
            "title": "题双井堂",
            "content": "凤凰山畔永思堂，山谷先生有旧乡。修水年年流不尽，斯文长与日争光。",
            "comment": ""
        }
    ]
}