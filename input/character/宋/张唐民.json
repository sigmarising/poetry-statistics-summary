{
    "dynasty": "宋",
    "author": "张唐民",
    "poems": [
        {
            "title": "送程给事知越州二首",
            "content": "夕郎贤撰固清崇，公若居之受未充。节似冰霜文似锦，才如风雨气如虹。仙舟菡萏香来枕，铃阁江山秀入空。薄俗莫轻量用舍，吾民时自有穷通。",
            "comment": ""
        },
        {
            "title": "题扪参阁",
            "content": "讼简民淳羡小州，两衙才退似归休。一怀山果三胜酒。暮掩青峰即下楼。",
            "comment": ""
        },
        {
            "title": "诗一首",
            "content": "阴风碧里鳞鳞瓦，落日红中缕缕烟。无讼正如高隐发，隆冬方似早春天。州民富庶风光好，谁信常忧满二年。",
            "comment": ""
        },
        {
            "title": "送程给事知越州二首",
            "content": "琐闼修文极禁清，蓬莱宫阙拥施行。舳舻所至笙歌闹，里闬重来道路荣。举世几人居我地，全吴无限读书生。受恩老吏攀辕切，满肚埃尘诗不成。",
            "comment": ""
        }
    ]
}