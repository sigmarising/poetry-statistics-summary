{
    "dynasty": "宋",
    "author": "乔梦符",
    "poems": [
        {
            "title": "鼠莽草",
            "content": "闻有一草名鼠莽，食之随死不可医。非惟自己爱毒烈，辄使妻儿常号悲。本图将此报私忿，不知官府诚难欺。人生乐国岂易得，轻命如此何愚痴。县令惭无功及民，徒有勤恳形诸辞。后来有问谁为此，但道东阳田家儿。",
            "comment": ""
        },
        {
            "title": "中兴寺环翠阁",
            "content": "□尽烟波阔，风多客袂凉。清谈饶有致，白日不知长。麦陇高低熟，缫车哑轧忙。归来犹怪早，人影在斜阳。",
            "comment": ""
        }
    ]
}