{
    "dynasty": "宋",
    "author": "丁世昌",
    "poems": [
        {
            "title": "次虞仲房司马送秋韵",
            "content": "自入秋光能几时，无端又赋别秋诗。夜长月冷虫鸣急，天阔风高雁过迟。三径黄花存旧节，半栏红叶堕残枝。往来毕竟乘除法，何用年年宋玉悲。",
            "comment": ""
        },
        {
            "title": "古乐府",
            "content": "郎如枝上禽，妾比庭前树。翅健入云飞，根深随不去。",
            "comment": ""
        },
        {
            "title": "少永少云二弟对弈",
            "content": "平处须忘险，危时好计安。兴亡关一著，慎勿等閒看。",
            "comment": ""
        },
        {
            "title": "病中无聊忽徐渊子送酒",
            "content": "丹桂传香后，黄花著蕊时。老怀期欲赏，病足瘦难移。静对陶潜径，长吟杜甫诗。白衣人忽至，把酒慰愁眉。",
            "comment": ""
        }
    ]
}