{
    "dynasty": "宋",
    "author": "施德操",
    "poems": [
        {
            "title": "谕子美渊明诗",
            "content": "子美学古胸，万卷郁含蓄。遇事时一麾，百怪森动目。渊明淡无事，空洞抚便腹。物色入眼来，指点诗句足。彼直发其藏，义但随所瞩。二老诗中雄，同人不同曲。",
            "comment": ""
        },
        {
            "title": "句",
            "content": "春风两岸客来往，红日一川莺去留。",
            "comment": ""
        },
        {
            "title": "题东庵广福禅院",
            "content": "何处登临眼最明，雪峰佳处一川平。潮随海月生时上，峰在云天静处横。幢盖神扶乔木影，风雷井闭古泉声。灵踪凿尽翻惆怅，何日游山报道成。",
            "comment": ""
        }
    ]
}