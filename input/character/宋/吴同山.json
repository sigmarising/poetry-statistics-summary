{
    "dynasty": "宋",
    "author": "吴同山",
    "poems": [
        {
            "title": "庆游宝制",
            "content": "梅花玉立雪尤禁，岁岁吹香伴细斟。日看篁车归戏彩，未夸荷橐已横金。水云生阅市朝事，砥柱不移丘壑心。德望益尊身暂退，他年乃听卫公箴。时事枰棋着固难，奕秋袖手却旁观。汉庭持论卑皋朔，洛社论年参潞韩。富贵无心来则受，行藏有道处之安。金笼放鸽徒夸诩，静处乾坤分外宽。",
            "comment": ""
        }
    ]
}