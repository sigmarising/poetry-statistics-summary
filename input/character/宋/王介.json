{
    "dynasty": "宋",
    "author": "王介",
    "poems": [
        {
            "title": "洞霄宫",
            "content": "飘飘辽鹤去难寻，野客重来叹复吟。许迈林中丹灶冷，郭文山上白云深。南陵事蹟都非昔，北岭归期直到今。珍重玉京无限意，待将功节养高岑。",
            "comment": ""
        },
        {
            "title": "郑氏馆中书事",
            "content": "今年移砚席，又上白云边。夜气清於水，春愁薄似烟。庭前松已脑，门外柳应绵。尤喜安床处，更深无杜鹃。",
            "comment": ""
        }
    ]
}