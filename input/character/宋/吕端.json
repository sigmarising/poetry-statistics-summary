{
    "dynasty": "宋",
    "author": "吕端",
    "poems": [
        {
            "title": "赠李公",
            "content": "忆昔僦居明德坊，官资俱是校书郎。青衫共直昭文馆，白首同登政事堂。佐国庙谟君已展，避贤荣路我犹妨。主恩至重何时报，老眼相看泪两行。",
            "comment": ""
        },
        {
            "title": "句",
            "content": "愚臣钩直难堪用，宜用濠梁结网人。",
            "comment": ""
        },
        {
            "title": "送英公大师归终南",
            "content": "衡岳烟萝紫阁云，名高湖外晚游秦。清词古学儒生业，圆笠方袍释子身。竹杖拄归山里寺，篆书留与世间人。我疑簪组成为缚，空仰吾师去路尘。",
            "comment": ""
        }
    ]
}