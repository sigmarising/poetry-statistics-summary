{
    "dynasty": "宋",
    "author": "过孟玉",
    "poems": [
        {
            "title": "再扈从游小山二首",
            "content": "中官促召走双骖，诏许从游圣泽覃。历览仙山瞻凤阁，径行禁籞识龙潭。万方宁谧宜游豫，一曲升平乐宴酣。浅薄承恩愧无补，原歌风雅继周南。",
            "comment": ""
        },
        {
            "title": "再扈从游小山二首",
            "content": "仙阙岧嶢紫翠凝，蓬莱楼观喜重登。桫椤树老当金殿，灵壁峰高倚玉绳。辇路苔深龙瓮古，瀛洲风静海波澄。分明记得经行处，曾侍君王到上层。",
            "comment": ""
        }
    ]
}