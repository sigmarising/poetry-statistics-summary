{
    "dynasty": "宋",
    "author": "古汴高士",
    "poems": [
        {
            "title": "潼坊晚渡",
            "content": "日落山前水涨时，有人拍掌笑嘻嘻。篙师只管需把手，载过神仙不自知。",
            "comment": ""
        },
        {
            "title": "炼丹台",
            "content": "洞角丹砂吐锦云，龟毛铅彩瑞氤氲。我来收入县胎鼎，炼到洪蒙未剖分。",
            "comment": ""
        },
        {
            "title": "渌罗晴昼",
            "content": "第一岩前景若何，江流潋滟漾晴罗。游仙道士无萦击，也共白云栖一窝。",
            "comment": ""
        },
        {
            "title": "浔阳古寺",
            "content": "浔阳古寺久荒凉，倒柱颓梁卧夕阳。一盏佛灯犹未灭，霁天云淡月华光。",
            "comment": ""
        },
        {
            "title": "楚山春晓",
            "content": "雾散云收宿雨乾，秦桃落尽晓风寒。晴山四望天开画，啼鸟一声人倚栏。",
            "comment": ""
        },
        {
            "title": "白马雪涛",
            "content": "层澜叠浪势轰雷，怒雨号风涌雪堆。半夜四天云墨黑，恍疑白马闯江来。",
            "comment": ""
        },
        {
            "title": "桃源",
            "content": "山前溪是当时水，源上桃非旧日花。多是渔郎露消息，洞门从此锁烟霞。",
            "comment": ""
        }
    ]
}