{
    "dynasty": "宋",
    "author": "徐泳",
    "poems": [
        {
            "title": "寿广东陶漕",
            "content": "古人风帽古人心，独处胡床拥鼻吟。曾道先生清似水，东篱无惜种黄金。",
            "comment": ""
        },
        {
            "title": "访孔文学",
            "content": "山绕晴溪水绕家，市槐坛杏夹溪斜。门庭不剪青青草，留待春风两部蛙。",
            "comment": ""
        },
        {
            "title": "寿广东陶漕",
            "content": "龟灵鹤爽一臞仙，膝上横桐漱玉泉。闻道妙堂访耆旧，未容归种石庄田。",
            "comment": ""
        },
        {
            "title": "寿广东陶漕",
            "content": "句激西江万丈流，此心端欲赋归休。时时只把诗囊锦，换得萧骚两鬓秋。",
            "comment": ""
        },
        {
            "title": "寿广东陶漕",
            "content": "晓了罗浮杳霭中，一琴一剑一枯筇。官清便是长生诀，谩把丹砂问葛洪。",
            "comment": ""
        },
        {
            "title": "寿广东陶漕",
            "content": "一幅飘飘漉酒巾，冰髯霜鬓两清新。欲知冠冕都无意，自是羲皇上上人。",
            "comment": ""
        }
    ]
}