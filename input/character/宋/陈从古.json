{
    "dynasty": "宋",
    "author": "陈从古",
    "poems": [
        {
            "title": "句",
            "content": "多情今夜月，送我到衡州。",
            "comment": ""
        },
        {
            "title": "句",
            "content": "半夜打篷风雨恶，平明已失系船痕。",
            "comment": ""
        },
        {
            "title": "绍兴辛巳秋过浯溪诵简斋诗因用其韵",
            "content": "浯溪一股寒流碧，耸起双峰如削壁。两公文墨照溪津，到今草木增颜色。想当忠愤欲吐时，尽把江山供笔力。我来吊古不胜情，岂但登临爱泉石。渔阳旧事忍再论，仅赖令公安反侧。书生百感夜不眠，起读新诗转凄恻。",
            "comment": ""
        },
        {
            "title": "蝶恋花",
            "content": "日借轻黄珠缀露。困倚东风，无限娇春处。看尽夭红浑谩语。淡妆偏称泥金缕。不共铅华争胜负。殿後开时，故欲寻春去。去似朝霞无定所。那堪更著催花雨。",
            "comment": ""
        },
        {
            "title": "重过浯溪",
            "content": "小憩{广吾}亭上，悠然倚一枝。云埋漫郎宅，水落鲁公碑。兴废悲前古，登临记昔时。重来头已白，忍看旧题诗。",
            "comment": ""
        },
        {
            "title": "句",
            "content": "礼部又开南省傍，卖花羞听叫文官。",
            "comment": ""
        }
    ]
}