{
    "dynasty": "宋",
    "author": "王仲修",
    "poems": [
        {
            "title": "宫词",
            "content": "玉钺光华引六虬，天街万烛拥宸游。端门五夜开黄幄，月在蓬山项上头。",
            "comment": ""
        },
        {
            "title": "宫词",
            "content": "圣人夜宴蓬莱殿，星汉沉沉玉漏迟。楼角轻云捧新月，宫人笑指似蛾眉。",
            "comment": ""
        },
        {
            "title": "宫词",
            "content": "画栋宵寒未来，江南谁寄一枝梅。闰年雪后春工晚，羯鼓催花满槛末。",
            "comment": ""
        },
        {
            "title": "宫词",
            "content": "六曲屏风倚殿帷，君王风度欲题诗。却宣学士书无逸，又赐沉香笔数枝。",
            "comment": ""
        },
        {
            "title": "宫词",
            "content": "鳞鳞鸳瓦静无烟，六幕云低腊雪天。应是风流学胡蝶，遇墙飞舞自翩翩。",
            "comment": ""
        },
        {
            "title": "宫词",
            "content": "尧舜慈仁性自然，爱民如子食为天。都门瑞雪深盈尺，彤管应书大有年。",
            "comment": ""
        },
        {
            "title": "宫词",
            "content": "爱读仙经沐道风，碧窗时叩紫阳钟。为逢节假无祗应，写了黄庭日未舂。",
            "comment": ""
        },
        {
            "title": "宫词",
            "content": "雪消鸳瓦东风暖，已觉金虬刻漏长。禁里春寒犹未放，日华先拂赭袍光。",
            "comment": ""
        },
        {
            "title": "宫词",
            "content": "煌煌玉烛四时平，顺气熏蒸万物成。谩说蓬莱宫裹橘，宣和殿下荔枝生。",
            "comment": ""
        },
        {
            "title": "宫词",
            "content": "景阳钟动趁严妆，奉帚追随过未央。月落金门才放钥，御衣初试百花香。",
            "comment": ""
        },
        {
            "title": "宫词",
            "content": "前殿风传万岁声，九重歌管乐升平。欲知庆事丛元日，瑞气先从帝鼐生。",
            "comment": ""
        },
        {
            "title": "宫词",
            "content": "宫槐御柳绕池亭，水殿中间暑气清。珠纲帘深尘不到，静闻燕子引雏声。",
            "comment": ""
        },
        {
            "title": "宫词",
            "content": "银河清浅夜纵横，鱼钥传呼锁禁城。试上红楼三十级，凭栏好看月初生。",
            "comment": ""
        },
        {
            "title": "宫词",
            "content": "天星东壁夜辉辉，文物声明过昔时。人说宫中女学士，和成御制上元诗。",
            "comment": ""
        },
        {
            "title": "宫词",
            "content": "道山玉府尽唐余，因命儒臣校鲁鱼。黄帕担床擎入内，麟台先进御前书。",
            "comment": ""
        },
        {
            "title": "宫词",
            "content": "国家三岁一郊天，万骑云从锦绣鲜。陟降圆坛彻黄道，更虚小次待升烟。",
            "comment": ""
        },
        {
            "title": "宫词",
            "content": "宜春苑裹望春台，台下仙花已半开。地密无人敢偷折，万民喜待翠舆来。",
            "comment": ""
        },
        {
            "title": "宫词",
            "content": "红乾绿淡有余香，芳草芊绵苑路长。鶗鴃一声寒食雨，游蜂应为百花忙。",
            "comment": ""
        },
        {
            "title": "宫词",
            "content": "西池曼衍鱼龙戏，燕罢回銮近夕阳。路远不乘双凤辇，玉鞍珠辔御龙骧。",
            "comment": ""
        },
        {
            "title": "宫词",
            "content": "帘重珠阁对遥津，燕罢芳菲已半春。四部笙歌初散后，花前红烛引妃嫔。",
            "comment": ""
        },
        {
            "title": "宫词",
            "content": "茧馆轻寒晓漏残，春阴桑柘碧於蓝。宵衣愿治先农事，故敕宫娥学养蚕。",
            "comment": ""
        },
        {
            "title": "宫词",
            "content": "殿角风摇柳带长，御沟流水落花香。雨来双燕归应早，先上珠帘十二行。",
            "comment": ""
        },
        {
            "title": "宫词",
            "content": "月沉天角晓星明，上直妆成趁五更。昨夜宣徽进新曲，仙韶院裹未知名。",
            "comment": ""
        },
        {
            "title": "宫词",
            "content": "太平无事似熙丰，天乐声和下帝宫。禽鸟也能知乐事，宫莺娇醉弄春风。",
            "comment": ""
        },
        {
            "title": "宫词",
            "content": "玉兰万朵牡丹开，先摘姚黄献御杯。翠幕重重围绕定，料应蜂蝶不曾来。",
            "comment": ""
        },
        {
            "title": "宫词",
            "content": "囹圄空虚入颂歌，雪霜风雨四时和。君王德惠施天下，甘露偏於柳上多。",
            "comment": ""
        },
        {
            "title": "宫词",
            "content": "长生殿裹更阑后，乞巧楼前月上时。河汉玉梯三十六，不知谁见画蛾眉。",
            "comment": ""
        },
        {
            "title": "宫词",
            "content": "太液池头水浸云，绿荷摇曳露华新。漾舟寻得双莲子，摘向金盘赠圣人。",
            "comment": ""
        },
        {
            "title": "宫词",
            "content": "万户千门入建章，金绳界路柳丝黄。和风偏度乐声细，晴日自随宫泉长。",
            "comment": ""
        },
        {
            "title": "宫词",
            "content": "瑟瑟西风下建章，御栏无限菊花香。天心亦爱黄金蕊，故遣轻云护早霜。",
            "comment": ""
        },
        {
            "title": "宫词",
            "content": "殿外轻寒一凭栏，春衫初试觉微宽。钗头故插宜男草，图得君王带笑看。",
            "comment": ""
        },
        {
            "title": "宫词",
            "content": "圣人独看临轩陛，殿后双龙捧翠华。明日集英排大宴，御前先隆出琵琶。",
            "comment": ""
        },
        {
            "title": "宫词",
            "content": "重城放钥玉签疏，四百银袍拜殿除。白日禹门三级浪，一声雷雨花鲲鱼。",
            "comment": ""
        },
        {
            "title": "宫词",
            "content": "柳絮飘零春事稀，绿荫零乱上瑶墀。好花着子青如豆，却忆香红满槛时。",
            "comment": ""
        },
        {
            "title": "宫词",
            "content": "房星烨烨照明堂，陟配神皇咏我将。怵惕孝思霜露感，如山降福自穰穰。",
            "comment": ""
        },
        {
            "title": "宫词",
            "content": "万类欣欣谢至阴，斡旋造化圣功深。须知天地生成意，便是君王爱物心。",
            "comment": ""
        },
        {
            "title": "宫词",
            "content": "良家选入侍仙都，性慧从来爱读书。记得茂陵封禅事，满宫呼作女相如。",
            "comment": ""
        },
        {
            "title": "宫词",
            "content": "卷幕风来满殿凉，晖晖红日上回廊。郢坊初进酴醾酒，别是人间一种香。",
            "comment": ""
        },
        {
            "title": "宫词",
            "content": "殿阁新秋气象清，玉阶露冷半雕冥。六宫最重中元节，院院烧香读道经。",
            "comment": ""
        },
        {
            "title": "宫词",
            "content": "瑶池初见一枝梅，为爱清香特地栽。今日御栏风露好，胜如山路雪中开。",
            "comment": ""
        },
        {
            "title": "宫词",
            "content": "蕊珠宫殿俯烟霞，宣政门开立正衙。刚日小王封大国，玉堂学士进新麻。",
            "comment": ""
        },
        {
            "title": "宫词",
            "content": "金盘碧粽裹雕菰，九节菖蒲渍玉壶。拓地直临四海岸，朱书无用辟兵符。",
            "comment": ""
        },
        {
            "title": "宫词",
            "content": "九月飞霜天地清，未央前殿燕簪缨。欲知重谷为先務，八彩眉间喜顺成。",
            "comment": ""
        },
        {
            "title": "宫词",
            "content": "陇山鹦鹉羽毛鲜，养在金笼已数年。应为能言人爱惜，教成御制鹤冲天。",
            "comment": ""
        },
        {
            "title": "宫词",
            "content": "时和岁稔似熙丰，腊月仙京大雪中。殿阁园林都莹彻，云河不是水晶宫。",
            "comment": ""
        },
        {
            "title": "宫词",
            "content": "岳神当面捧南山，馥郁非烟拥圣颜。法部笙歌催献寿，阖门先引内朝班。",
            "comment": ""
        },
        {
            "title": "宫词",
            "content": "红日初生捧殿高，葱葱佳气拂云袍。今朝驾幸化成殿，先对东风赏小桃。",
            "comment": ""
        },
        {
            "title": "宫词",
            "content": "冒腊交春日向迟，雪残鳷鹊已多时。宫桃红小匀丹脸，御柳黄深展翠眉。",
            "comment": ""
        },
        {
            "title": "宫词",
            "content": "四海梯航贺岁元，千官环佩拜中天。愿从今晶称觞后，舜殿垂衣一万年。",
            "comment": ""
        },
        {
            "title": "宫词",
            "content": "公卿拜舞进流霞，瑞气祥烟动日华。殿下排场如绵绣，紫云楼畔万株花。",
            "comment": ""
        },
        {
            "title": "宫词",
            "content": "蒙金衫子郁金黄，爱拍伊州入侧商。人道飞琼元自瘦，娉婷偏称窄衣裳。",
            "comment": ""
        },
        {
            "title": "宫词",
            "content": "节记天宁里社呜，猗兰今日圣人生。如何表得千年瑞，万里黄河一带清。",
            "comment": ""
        },
        {
            "title": "宫词",
            "content": "宰臣出省午漏下，卫士交番未刻深。续报六宫无事后，龙墀初月夜沉沉。",
            "comment": ""
        },
        {
            "title": "宫词",
            "content": "花药栏干小雨晴，差差燕子拂帘旌。今朝下直全无事，写得新翻曲谱成。",
            "comment": ""
        },
        {
            "title": "宫词",
            "content": "春风来自斗杓东，万物欣欣鼓舞中。凤纸催裁宽大诏，拂明宣下未央宫。",
            "comment": ""
        },
        {
            "title": "宫词",
            "content": "下直归来日未晡，凤盘锦幄卷流苏。纱栊粉壁无尘到，挂起长康列女图。",
            "comment": ""
        },
        {
            "title": "宫词",
            "content": "暑天何处避炎蒸，驾在萧台第九层。黄盖亭亭日将午，宫嫔催赐近臣冰。",
            "comment": ""
        },
        {
            "title": "宫词",
            "content": "四辅论思政事堂，尽收才杰置周行。掖庭职事分司局，铨择毕由紫极房。",
            "comment": ""
        },
        {
            "title": "宫词",
            "content": "三伏金藏暑正隆，火云万里日轮红。禁中自有清凉地，不借麻姑避暑宫。",
            "comment": ""
        },
        {
            "title": "宫词",
            "content": "仁渐动植露华滋，朱实累累近玉墀。闻道庙堂恩数渥，宰臣新赐荔枝时。",
            "comment": ""
        },
        {
            "title": "宫词",
            "content": "十二珠帘上玉钩，一声鸡唱下重楼。南郊渐近天和暖，选日司衣进大裘。",
            "comment": ""
        },
        {
            "title": "宫词",
            "content": "太平祥瑞符君德，鹤兔芝禾月不虚。玉检金绳旧仪在，不知谁献长卿书。",
            "comment": ""
        },
        {
            "title": "宫词",
            "content": "春气融和万物佳，殿前仍有四时花。宫人却爱山家景，松竹阴中碾建茶。",
            "comment": ""
        },
        {
            "title": "宫词",
            "content": "晓风薄薄透罗衣，桃李芬芳长旧园。雨过御沟春水满，小滩风月漱珠玑。",
            "comment": ""
        },
        {
            "title": "宫词",
            "content": "自补仙韶从帝游，镇随歌舞不知愁。新霜太液雁初下，岸柳萧疏又见秋。",
            "comment": ""
        },
        {
            "title": "宫词",
            "content": "太平气象满皇图，清晓祥烟捧帝居。四海销兵民乐业，熙然恩信及豚鱼。",
            "comment": ""
        },
        {
            "title": "宫词",
            "content": "飘浮瑞雪洒长空，混合乾坤万象同。殿阁嶙峋如叠玉，凌晨人步广寒宫。",
            "comment": ""
        },
        {
            "title": "宫词",
            "content": "八宝盘龙玉色明，未央排仗庆熙成。敛时福瑞为天赦，五岳齐呼万岁声。",
            "comment": ""
        },
        {
            "title": "宫词",
            "content": "地雷设象圣言诏，上应星辰转玉杓。阳管气升君道正，忠贤类进小人消。",
            "comment": ""
        },
        {
            "title": "宫词",
            "content": "华渚星流生睿主，九天歌管宴钧台。愿将圣寿齐南极，碧海蟠桃万度开。",
            "comment": ""
        },
        {
            "title": "宫词",
            "content": "暴衣楼上清秋夜，河鼓星临十二城。银汉无梁不可渡，牵牛织女若为情。",
            "comment": ""
        },
        {
            "title": "宫词",
            "content": "天子观渔陋鲁棠，涵曦亭下似沧浪。金鳞钓得龙颜喜，韶乐声中进玉觞。",
            "comment": ""
        },
        {
            "title": "庆侄耆登第",
            "content": "锡宴便倾光禄酒，赐袍还照上林花。衣冠盛事堪书日，六世词科只一家。",
            "comment": ""
        },
        {
            "title": "宫词",
            "content": "雪消宫殿苑梅芳，晓漏耸迟下建章。天气清寒当腊日，沈香甲煎赐诸房。",
            "comment": ""
        },
        {
            "title": "宫词",
            "content": "访古搜奇得汉余，有名书画世间无。紫宸朝退捐声色，不看骊山按乐图。",
            "comment": ""
        },
        {
            "title": "宫词",
            "content": "绿槐疏影满花砖，首夏清和未暑天。进食门前金合人，唐装宫女听传宣。",
            "comment": ""
        },
        {
            "title": "宫词",
            "content": "邻院相招象戏归。和衣卧到日平西。起来理遍琵琶谱，花底春莺向晚啼。",
            "comment": ""
        },
        {
            "title": "送程给事知越州",
            "content": "乞麾占得山川胜，金纽新提左顾龟。苍阙门龙辞日下，红旌引骑照江湄。剡溪月午何妨醉，曲水春余好账诗。玉案天香携满袖，锦衣谁似过乡时。",
            "comment": ""
        },
        {
            "title": "宫词",
            "content": "璧月珠星应律灰，两班称庆一阳回。九韶声裹千秋曲，五色云中万寿杯。",
            "comment": ""
        },
        {
            "title": "宫词",
            "content": "吾君圣学自通神，匪但书看逸少亲。妙绝长江春色丽，一时同赐紫枢臣。",
            "comment": ""
        },
        {
            "title": "宫词",
            "content": "凤阙巍峨瑞气间，御沟春晚水潺潺。吾皇勤政无游幸，天厩门深八骏闲。",
            "comment": ""
        },
        {
            "title": "宫词",
            "content": "楼台雪霁晓阴阴，珠纲屏风御幄深。和气先春宫掖暖，凤钗不用辟寒金。",
            "comment": ""
        },
        {
            "title": "宫词",
            "content": "云娇烟懒雨初晴，环碧风轻细浪生。尽日黄鹂不飞去，万年枝上听箫声。",
            "comment": ""
        },
        {
            "title": "宫词",
            "content": "艾虎钗头映翠翘，菖蒲泛酒舞宫腰。不须更铸江心照，皇帝聪明一似尧。",
            "comment": ""
        },
        {
            "title": "宫词",
            "content": "日斜未掩苑东门，池面风烟向晚昏。谁道荷花娇欲语，夜来露冷却无言。",
            "comment": ""
        },
        {
            "title": "宫词",
            "content": "上如尧舜爱民深，宵旰忧勤冠古今。后苑珍禽都放尽，万方人识好生心。",
            "comment": ""
        },
        {
            "title": "宫词",
            "content": "汉殿东风弄晓晴，百花烘日近清明。披香博士今华发，教得六宫歌舞成。",
            "comment": ""
        },
        {
            "title": "宫词",
            "content": "大晟修成六律新，铿锵雅韵格三灵。殿前九奏人心悦，定有来仪凤舞庭。",
            "comment": ""
        },
        {
            "title": "宫词",
            "content": "十三应选入宫来，便舞梁州送御杯。交袂当筵小垂手，回头招拍趁虚催。",
            "comment": ""
        },
        {
            "title": "宫词",
            "content": "玲珑翠纲隔尘埃，鉴裹双鸾挂宝台。睡起日高花影转，玉盘香篆半成灰。",
            "comment": ""
        },
        {
            "title": "宫词",
            "content": "元夜笙歌满上都，九霄皓月舞蟾蜍。烛龙穿仗来天际，万叠黄云复帝车。",
            "comment": ""
        },
        {
            "title": "宫词",
            "content": "迩英新殿在西厢，圣代隆儒过汉唐。讲罢赐茶班退后，槐盘龙景下修廊。",
            "comment": ""
        },
        {
            "title": "宫词",
            "content": "微凉殿阁庆云边，正是清和长养天。解愠阜财君德厚，熏风长泛舜琴弦。",
            "comment": ""
        },
        {
            "title": "宫词",
            "content": "云罗雾谷晓风凉，绣幕黄龙绕画廊。宿雨乍收烟水静，曲池万柄绿荷香。",
            "comment": ""
        },
        {
            "title": "宫词",
            "content": "二月琼林花未开，风烟幂幂锁楼台。湿红生绿谁装点，直待春深圣驾来。",
            "comment": ""
        },
        {
            "title": "宫词",
            "content": "银河初转水横流，星史人催报晓筹。金凤凰门开万钥，玉蟾蜍影挂西楼。",
            "comment": ""
        },
        {
            "title": "宫词",
            "content": "乘舆前殿退朝初，玉案焚香午漏余。三省奏来祥瑞事，编排付与内尚书。",
            "comment": ""
        },
        {
            "title": "宫词",
            "content": "探花时切按歌回，粉黛重匀傍照台。定是君王急宣召，忽然蟢子上头来。",
            "comment": ""
        },
        {
            "title": "宫词",
            "content": "谁向缑仙学玉笙，紫筠管密制新成。绮窗人静月明夜，能作箫台九凤声。",
            "comment": ""
        },
        {
            "title": "宫词",
            "content": "玉箫声裹酌玻璃，风猎旍旗卷绛霓。星渚月斜珠露重，银河流水亦东西。",
            "comment": ""
        },
        {
            "title": "宫词",
            "content": "春深百卉过芬芳，雕槛惟余芍药香。应是东君偏着意，日华浮动御衣黄。",
            "comment": ""
        },
        {
            "title": "宫词",
            "content": "欲晓初闻长乐钟，一庭残月海棠红。如何借得徐熙手，画作屏风立殿中。",
            "comment": ""
        }
    ]
}