{
    "dynasty": "宋",
    "author": "王淮",
    "poems": [
        {
            "title": "高宗皇帝挽词",
            "content": "炎祚开中叶，龙翔自有真。挥戈回日照，洗甲挽天津。立极乾坤正，循环雨露新。嗣皇能继志，诗为武功陈。",
            "comment": ""
        },
        {
            "title": "题福佑王庙",
            "content": "关中失鹿人争逐，一去鸿门不可寻。千古英雄死遗恨，封侯庙食更何心。",
            "comment": ""
        },
        {
            "title": "满江红",
            "content": "踏遍江南，予岂为、解衣推食。谩赢得、烟波短棹，月楼长笛。看剑功名心已死，积薪涕泪今谁滴。想中原、一望一伤情，英雄客。形势地，还如昔。谈笑里，封侯觅。岂有於前代，无於今日。龙豹莫藏韬略手，犬羊快扫腥膻迹。看诸公、事业卜枭卢，何劳掷。",
            "comment": ""
        },
        {
            "title": "高宗皇帝挽词",
            "content": "历数尧咨舜，羹墙舜见尧。三加徽号册，五日未央朝。庙祀瞻龙衮，韶音遏凤箫。伏蒲思往事，泪湔浙江潮。",
            "comment": ""
        }
    ]
}