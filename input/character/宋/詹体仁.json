{
    "dynasty": "宋",
    "author": "詹体仁",
    "poems": [
        {
            "title": "宿兰溪水驿前",
            "content": "合眼波吹枕，开篷月入船。奇哉一江水，写此二更天。剩欲酣清赏，翻愁败醉眠。今宵怀昨夕，雨卧万峰前。",
            "comment": ""
        },
        {
            "title": "登岳阳楼",
            "content": "洞岳之东江水西，帘旌不动夕阳迟。登临吴蜀横分地，徒倚湖山欲暮时。万时来游还望远，三年多难更凭危。白头吊古霜风里，老木苍波无限悲。",
            "comment": ""
        },
        {
            "title": "姑苏台同年会次袁说友韵",
            "content": "秋鸿社燕巧相违，从古交游会合稀。海内弟兄今有几，吴中贤士得相依。已不消桃李争春，且向桑榆共夕晖。回首慈恩旧题处，年华心事逐云飞。",
            "comment": ""
        },
        {
            "title": "昔游诗",
            "content": "洞庭八百里，玉盘盛水银。长虹忽照影，大哉五色轮。我舟渡其中，晃晃惊我神。朝发黄陵祠，暮至赤沙曲。借问此何处，沧湾三十六。青芦望不尽，明月耿如烛。湾湾无人家，只就芦花宿。",
            "comment": ""
        },
        {
            "title": "江夏寓兴",
            "content": "风与樯乌便，侬先塞雁来。山经七泽断，潮自九江回。渔父犹知隐，骚人枉炫才。朋从正相远，梅信为谁开。",
            "comment": ""
        },
        {
            "title": "湘中",
            "content": "天寒楚云净，木落湘山幽。空江夜来雨，水满芦花洲。西风何渺渺，沧波日悠悠。有怀谁与言，注目孤鸿秋。",
            "comment": ""
        },
        {
            "title": "解组自乐",
            "content": "去日春蚕吐素丝，归来黄麦看金衣。沙鸥不入鸳鸿侣，依旧沧浪绕钓矶。",
            "comment": ""
        },
        {
            "title": "幽居",
            "content": "投老安闲世味疏，深深水竹葺幽居。床头昨夜风吹落，多是经年未报书。",
            "comment": ""
        },
        {
            "title": "游南台闽粤王庙",
            "content": "海角钓龙人杳杳，云间待雁路迢迢。若为借得山头石，每到商秋坐看潮。",
            "comment": ""
        },
        {
            "title": "过广陵驿",
            "content": "秋风江上芙蓉老，阶下数株黄菊鲜。落叶正飞扬子渡，行人又上广陵船。寒砧万户月如水，老雁一声霜满天。自笑栖迟淮海客，十年心事一灯前。",
            "comment": ""
        }
    ]
}