{
    "dynasty": "宋",
    "author": "葛起文",
    "poems": [
        {
            "title": "深院",
            "content": "深院人閒酒浅斟，日长帘幕自沉沉。梅花可是因春瘦，洗雨梳风太不禁。",
            "comment": ""
        },
        {
            "title": "咏竹阁",
            "content": "岁寒编竹阁，蜗缩度穷年。日暴南窗纸，风垂北户帘。鈩深全火气，铛小聚茶烟。为索梅花笑，微醺步矮檐。",
            "comment": ""
        },
        {
            "title": "窖岭道中",
            "content": "履穿苍藓滑，水复更山重。有圃春偏晚，无人碓自舂。乱云生峭壁，一鸟没高峰。随处桃花发，仙源似可逢。",
            "comment": ""
        },
        {
            "title": "偶成",
            "content": "止水澄胸次，萧然远俗氛。静求徽外趣，时策酒中动。风马檐前乐，香猊帐底云。",
            "comment": ""
        },
        {
            "title": "游黄山寺",
            "content": "偶为寻幽出，扶筇亦懒拈。鹳巢依古塔，燕语入虚栏。笔下诗初就，樽中酒屡添。此游堪喜膝，上一去掀髯。",
            "comment": ""
        }
    ]
}