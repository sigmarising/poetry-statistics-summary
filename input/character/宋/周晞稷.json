{
    "dynasty": "宋",
    "author": "周晞稷",
    "poems": [
        {
            "title": "食河豚",
            "content": "君不见楚王渡东萍如日，剖而食之甜似蜜。河魨本自食杨花，花结浮萍萍结实。又不见越王食鱠遗其馀，中流化作王馀鱼。河魨本是当年物，尚带西子胸前酥。春红摇摇波头暖，蒌蒿蒙茸芦笋短。嫩肥初破鳖裙重，腻白细挑羊脑满。嗟予二年留江城，嗜此不去迟吾行。鲈鲜便觉官可弃，雁美却得人呼卿。邻翁劝我知机早，有毒伤人如鸩鸟。世间万事是机穽，此外伤人亦非少。我生有命悬乎天，饱死终胜饥垂涎。君看子美牛炙严武尤可怜。",
            "comment": ""
        }
    ]
}