{
    "dynasty": "宋",
    "author": "王揆",
    "poems": [
        {
            "title": "游黄山留题",
            "content": "地灵山秀景清虚，健羡游人兴有余。黄叶尽时分叠嶂，白云深处见精庐。去同灵运低前屐，同与浮丘揽右裾。自叹尘劳羁鞅甚，林泉高趣苦相疏。",
            "comment": ""
        },
        {
            "title": "长沙六快诗",
            "content": "湖外风物奇，长沙信难续。衡峰排古青，湘水湛寒绿。舟楫通大江，车轮会平陆。昔贤官是邦，仁泽流丰沃。今贤官是邦，刳啖人脂肉。怀昔甘棠花，伤今猛虎毒。然此一郡内，所乐人才六。漕与二宪僚，守连两通属。高堂日暮会，深夜继以烛。帏幕皆绮纨，器皿尽金玉。歌喉若珠累，舞腰如素束。千态与万状，六人欢不足。因成快活诗，荐之尧舜目。",
            "comment": ""
        }
    ]
}