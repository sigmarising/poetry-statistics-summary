{
    "dynasty": "宋",
    "author": "韩丕",
    "poems": [
        {
            "title": "寄岳阳刘从事",
            "content": "秋来忆故人，寓目临大野。远近闻清商，依稀奏豳雅。经霜树半红，无风叶自下。一片洞庭心，聊凭塞鸿写。",
            "comment": ""
        },
        {
            "title": "禁林讌会之什",
            "content": "鳌宫明丽倚春寒，讌会群仙喜纵观。圣作照临新日月，御书飞动集龙鸾。绮谈雅似闻天乐，琼液香胜饮露盘。坐久杳同玄圃外，吟余飘若碧云端。演纶视草微才怯，□□□□霈泽宽。因想胶贤倍知幸，多云遭值太平难。",
            "comment": ""
        },
        {
            "title": "菊",
            "content": "造化功夫异异端，自缘开晚少人看。若教总似陶潜眼，肯向芳春赏牡丹。",
            "comment": ""
        }
    ]
}