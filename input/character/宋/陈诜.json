{
    "dynasty": "宋",
    "author": "陈诜",
    "poems": [
        {
            "title": "和祖择之学士袁州庆丰堂十咏",
            "content": "穷谷寓形久，惭无问俗方。文章古刺史，今昔窃馀光。",
            "comment": ""
        },
        {
            "title": "和祖择之咏震山岩彭徵君钓台",
            "content": "东有徵君真逸居，有台可钓傍渔矶。志高不在鱼吞饵，回笑荥阳血染衣。",
            "comment": ""
        },
        {
            "title": "和祖择之学士袁州庆丰堂十咏",
            "content": "时丰公事少，笔砚任横斜。环郭江山秀，人情等物华。",
            "comment": ""
        },
        {
            "title": "和祖择之学士袁州庆丰堂十咏",
            "content": "秽草诛还密，浮萍去又生。辄污如鉴净，有客若为情。",
            "comment": ""
        },
        {
            "title": "眼儿媚",
            "content": "鬓边一点似飞鸦。休把翠钿遮。二年三载，千拦百就，今日天涯。杨花又逐东风去，随分入人家。要不思量，除非酒醒，休照菱花。",
            "comment": ""
        },
        {
            "title": "和祖择之学士袁州庆丰堂十咏",
            "content": "秀泉开旧甃，初试仰山茶。寂寂有馀意，池莲三五花。",
            "comment": ""
        },
        {
            "title": "和祖择之学士袁州庆丰堂十咏",
            "content": "鸿鹄远矰弋，鱼鸟脱池笼。始觉一无物，方知万事空。",
            "comment": ""
        },
        {
            "title": "和祖择之学士袁州庆丰堂十咏",
            "content": "登堂方再月，已许庆丰年。偶继前贤迹，承流颇裕然。",
            "comment": ""
        },
        {
            "title": "和祖择之学士袁州庆丰堂十咏",
            "content": "园涉日成趣，穷诗嬾缀装。梁间冰雪句，屈指几华长。",
            "comment": ""
        },
        {
            "title": "和祖择之学士袁州庆丰堂十咏",
            "content": "道院今犹古，间中事可书。鹭鸥驯不去，谁可得亲疏。",
            "comment": ""
        },
        {
            "title": "和祖择之学士袁州庆丰堂十咏",
            "content": "洗竹遥出日，流泉到曲池。可怜波万顷，黾勉对沦漪。",
            "comment": ""
        },
        {
            "title": "和祖择之学士袁州庆丰堂十咏",
            "content": "有象阶前景，无声膝上琴。何劳今郑卫，视听不关心。",
            "comment": ""
        }
    ]
}