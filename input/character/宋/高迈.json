{
    "dynasty": "宋",
    "author": "高迈",
    "poems": [
        {
            "title": "建德县咏怀",
            "content": "日午珍堂吏散衙，不愁鬓雪点乌纱。讼清犴狱尘封草，人静公庭鸟啄花。惟愿儿童无冻馁，每令野老劝桑麻。圣恩未报吾心赤，肯效青门学种瓜。",
            "comment": ""
        },
        {
            "title": "勉婿史弥大",
            "content": "老朽归田久，鸟纱白发新。经纶天下事，都属少年人。",
            "comment": ""
        },
        {
            "title": "道傍菊",
            "content": "荆棘丛中是故邻，更无君子与相亲。含英吐秀西风里，空把芳心向路人。",
            "comment": ""
        },
        {
            "title": "寒梅野雀图",
            "content": "阴阴榕叶覆寒梅，山径无踪尽绿苔。啼鸟自知安稳处，成群飞去又飞来。",
            "comment": ""
        },
        {
            "title": "夜泊李阳驿",
            "content": "风拂乌纱两鬓秋，李阳溪上夜停舟。市灯闪月闻鸣犬，城柝敲高起睡鸥。千里远驰承宠命，通宵不寐为民忧。幽怀自信清如洗，独倚篷窗看斗牛。",
            "comment": ""
        }
    ]
}