{
    "dynasty": "宋",
    "author": "李沆",
    "poems": [
        {
            "title": "伏睹禁林新成盛事辄思歌咏不避荒芜上李学士",
            "content": "禁庭多士列华簪，严乐辉光冠古今。御笔腾骧题玉署，宸章照耀咏辞林。虚堂挂后传千载，翠琰刊成直万金。振复文明知对作，尊崇儒术见天心。增修一院烟霞丽，曲宴群英雨露深。自我昌朝为盛事，鳌山清峻重难寻。贡院销宿闻吕员外使高丽赠徐骑省圣化今无外，征途莫惮赊。扬帆箕子国，驻节管宁家。去伴千年鹤，归逢八月槎。离情恨华省，持此待疏麻。",
            "comment": ""
        },
        {
            "title": "题六和塔",
            "content": "经从塔下几春秋，每恨无因到上头。今日始知高处险，不如归卧旧林丘。",
            "comment": ""
        }
    ]
}