{
    "dynasty": "宋",
    "author": "陈昌时",
    "poems": [
        {
            "title": "忆西湖",
            "content": "游梦春成昨，东风感旧题。江流如汴水，柳色似隋堤。地重天王塔，山寒处士栖。最怜三月暮，愁眼为花迷。",
            "comment": ""
        },
        {
            "title": "即事",
            "content": "石室无来客，閒云伴晚眠。梦添身外事，发减锐中年。小雨溪平路，牛衣业在田。剑星横照胆，归意未应全。",
            "comment": ""
        },
        {
            "title": "太平宴",
            "content": "朝阳鸣凤马图河，雷动官僚宴泰和。万国春风酣组绶，九天明月照笙歌。红云瑞拥山呼寿，沧海恩深酒作波。元朔丹崖声教远，愿昭鸿业刻嵯峨。",
            "comment": ""
        },
        {
            "title": "湛江归自浙西",
            "content": "尚忆沧洲旧钓舲，一瓢收尽浙江灵。鬓欺北斗怜归鹤，眼暗西风悔聚萤。蚌浦有光秋孕月，剑床留怪夜眠星。不堪雨外重回首，塔压吴山□□青。",
            "comment": ""
        },
        {
            "title": "周公辅别业",
            "content": "同余栖隐地，只在白云根。野草行无路，孤舟入有门。已存栽竹地，不买种桃园。眼底饶苍翠，南山带北村。",
            "comment": ""
        },
        {
            "title": "晓程",
            "content": "男儿腰下带芙蓉，羞睹秦官老径松。羊胛日生寒戍鼓，马蹄风起夜楼钟。菊花憔悴三分雨，枫叶青红一半冬。只为新诗吟太早，满衣风露湿重重。",
            "comment": ""
        },
        {
            "title": "黄金台",
            "content": "峨峨燕中台，悠悠易上水。怀哉燕昭王，招彼天下士。士贵相知深，岂为多黄金。筑台置黄金，自是君王心。",
            "comment": ""
        },
        {
            "title": "留湖心寺",
            "content": "出城五里凄无宿，清境光辉日遍曝。水仙飞结空中楼，佛香吹化莲花国。老僧坐久忘身心，夜凉恍住蛟人屋。何当使我出世愁，苔迳幽窗鸿弄艺。",
            "comment": ""
        },
        {
            "title": "太真图",
            "content": "乡帕香韉玉履麟，侍儿扶上不胜春。如何揽辔宫阶日，却把中原踏作尘。",
            "comment": ""
        }
    ]
}