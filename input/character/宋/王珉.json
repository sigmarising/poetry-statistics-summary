{
    "dynasty": "宋",
    "author": "王珉",
    "poems": [
        {
            "title": "还靖师草屦",
            "content": "跣足山行践绿芜，道人应念我崎岖。还将达磨西归履，暂作王乔羽化凫。为爱轻鬆宜踏石，更怜萧洒胜联珠。还君旧物君收取，认得拖泥带水无。",
            "comment": ""
        },
        {
            "title": "舟行吴应求惜春次韵",
            "content": "弄日娇云未肯收，暂凭堤柳击行舟。数声杜宇碧山远，几片落花春水流。强借酒兵销别恨，却因诗债起新愁。嗟予已竖降旗久，寄语将军好罢休。",
            "comment": ""
        }
    ]
}