{
    "dynasty": "宋",
    "author": "石建见",
    "poems": [
        {
            "title": "集峰名",
            "content": "大王高住碧云间，玉女风鬓相对看。画鹤有年游瀚海，钓鱼何日起波澜。工添一线仙机就，酒尽三杯茶灶乾。醉听鼓楼声已远，幔亭环佩响珊珊。",
            "comment": ""
        },
        {
            "title": "武夷",
            "content": "拂散征尘曳素袍，小鞍乘兴过林皋。溪山九曲云烟合，宫阙万年星斗高。天柱插空留鹤驾，仙船横石待鲸涛。玉笙吹彻金鸡叫，落尽岩前几树桃。",
            "comment": ""
        }
    ]
}