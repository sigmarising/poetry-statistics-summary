{
    "dynasty": "宋",
    "author": "程无凤",
    "poems": [
        {
            "title": "明堂大礼庆成诗",
            "content": "森严羽卫拥和銮，咫尺龙颜侍至尊。禋祀仪文勤圣问，敬天实意进刍言。百神受职来鸿祉，多士承休肃骏奔。右飨不常威可畏，载歌周颂报皇恩。",
            "comment": ""
        },
        {
            "title": "宝佑五年史院修高孝光宁四朝国史成上进九日",
            "content": "格天盛德素躬全，肸蚃交通心即天。供币用将祈永命，奉粢端为告丰年。宽条日布民安业，捷帜星驰将护边。虎拜紫宸称贺处，祥光萦绕御炉烟。",
            "comment": "【注释】【原题】：宝佑五年史院修高孝光宁四朝国史成上进九日明堂升侑高宗礼成进诗三章称贺"
        },
        {
            "title": "明堂大礼庆成诗",
            "content": "圣心翼翼对苍穹，蒇事明禋协肃雍。玉辂晓升香雾滃，紫坛夜款瑞烟浓。风声应律谐箫管，月色澄空映璧琮。丹凤楼前施恩溥，欢呼三祝效尧封。",
            "comment": ""
        },
        {
            "title": "同山窗游黄山",
            "content": "解鞍小憩索胡床，五载重来两鬓霜。庭下幽花迷蛱蝶，屋头乔木弄笙簧。棣华喜遂团栾乐，柳絮从教上下狂。明月浮丘访仟伯，径迷芳草马蹄香。",
            "comment": ""
        },
        {
            "title": "淳佑己酉岁谒祖梁将军忠壮公庙",
            "content": "有美英姿七尺长，桓桓威武孰能当。保州萧史来依德，拒逆侯生竟败亡。爵受重安持督节，谥书忠壮配高皇。堂堂庙宇黄牢下，暮鼓晨钟不暂忘。",
            "comment": ""
        },
        {
            "title": "游清泉寺",
            "content": "为爱山房峭绝，十年两借禅床。松声夜半清枕，洗尽世间笙簧。",
            "comment": ""
        },
        {
            "title": "宝佑五年史院修高孝光宁四朝国史成上进九日",
            "content": "圣主严恭德意真，两仪合飨鉴精纯。九筵五室仪章旧，一祖三宗侑典新。风日盎温銮辂驾，月星明穊玉卮陈。元良式献邦家庆，共祝吾皇寿万春。",
            "comment": "【注释】【原题】：宝佑五年史院修高孝光宁四朝国史成上进九日明堂升侑高宗礼成进诗三章称贺"
        },
        {
            "title": "句",
            "content": "渔翁收纲处，衰柳自穿鱼。",
            "comment": ""
        },
        {
            "title": "和竹坞过曹柘岭",
            "content": "午难喔喔岭头闻，下岭相将日已曛。跨涧小桥斜贴水，悬崖峭壁冷生云。青帘渐唤新从事，白壁犹存旧墨君。桑柘渐浓麻麦秀，田夫村妇总欣欣。",
            "comment": ""
        },
        {
            "title": "居然庵",
            "content": "山人坐题山水清，一空霁色无阴晴。虚堂夜看星斗落，老鼎昼汲风泉烹。杯间聊学蔬笋气，云外远飘弦诵声。晦翁溪斋二三友，神游於此留其名。",
            "comment": ""
        },
        {
            "title": "虎头岩",
            "content": "共趁云龙会，尔何独负嵎。猝逢惊履尾，孰视稍摩须。野老与相狎，行人畏不趋。敢烦猿臂手，射此老於菟。",
            "comment": ""
        },
        {
            "title": "宝佑五年史院修高孝光宁四朝国史成上进九日",
            "content": "愚臣何幸际明时，才本疎庸玷宰司。未报圣恩怀夕惕，更叨使领侍亲祠。骏奔重屋仪文肃，鸡揭端门惠术施。归美惭微天保颂，畏威原继我将诗。",
            "comment": "【注释】【原题】：宝佑五年史院修高孝光宁四朝国史成上进九日明堂升侑高宗礼成进诗三章称贺"
        }
    ]
}