{
    "dynasty": "宋",
    "author": "黄机",
    "poems": [
        {
            "title": "西江月",
            "content": "漠漠波浮云影，遥遥天接山痕。一声渔唱起苹汀。名利缘渠唤醒。短棹拟携西子，长吟时吊湘灵。白鸥容我作同盟。占取两湖清影。",
            "comment": ""
        },
        {
            "title": "鹊桥仙",
            "content": "松梢擎雪，竹枝溥露，炯炯照人清韵。仙家谱系合长生，元不藉、药炉丹井。凌云壮志，垂天健翮，九万扶摇路稳。发闻政最有公车，定飞下、日边音信。",
            "comment": ""
        },
        {
            "title": "满江红",
            "content": "芽鼓声中，又妆点、千红万绿。春试手，银花影粲，雪梅香馥。归梦不知家近远，飞帆正挂天西北。记年时、歌舞绮罗丛，凭谁续。烟水迥，云山簇。劳怅望，伤追逐。把蛛丝鹊喜，意□占卜。月正圆时羞独照，夜偏长处怜孤宿。悔从前、轻被利名牵，征尘扑。",
            "comment": ""
        },
        {
            "title": "临江仙",
            "content": "凤翥鸾飞空燕子，宝香犹惹流苏。旧欢凄断数行书。终山方种玉，合浦忽还珠。午枕梦圆春寂寂，依然刻雪肌肤。觉来烟雨满平芜。客情殊索莫，肯唤一尊无。",
            "comment": ""
        },
        {
            "title": "定风波",
            "content": "短策飘飘胜著鞭。携壶与客洗愁颜。兴到为君拚剧饮。狂甚。论诗说剑口澜翻。画烛烧残花影褪。长鲸要使百川乾。醉处不知谁氏子。只记。开窗临水便迎山。",
            "comment": ""
        },
        {
            "title": "乳燕飞/贺新郎",
            "content": "秋意今如许。怪征鞍、底事匆匆，翩然难驻。斗帐屏围山六曲，怕见琐窗欲暮。倩谁伴、梧桐疏雨。路入衡阳天一角，更山环、水绕无重数。容易□，便难阻。相思才信相思苦。省疏狂、迷歌殢酒，把人轻误。问取归期何日是，指点庭前幽树。定冷蕊、疏花将吐。此去西风吹雁过，家身心、别後安平否。聊慰我，至诚处。",
            "comment": ""
        },
        {
            "title": "谒金门",
            "content": "愁万叠。春在雨条烟叶。翠袖倚风寒霎霎。傍阑看乳鸭。何处一声啼鴂。架上荼欲雪。绣被薰香香未歇。可怜音信绝。",
            "comment": ""
        },
        {
            "title": "浣溪沙",
            "content": "绿绮空弹恨未平。可堪执手送行人。碧酒谩将珍重意，莫辞斟。我定忆君吟渭北，君须思我赋停云。未信高山流水曲，断知音。",
            "comment": ""
        },
        {
            "title": "更漏子",
            "content": "秋点长，秋梦短。怕见黄昏庭院。风窸窣，雨萧骚。倚窗魂欲销。候蛛丝，占鹊喜。依旧浓愁一纸。红袖黦，翠钿蔫。泪痕犹未乾。",
            "comment": ""
        },
        {
            "title": "乌夜啼",
            "content": "云容晓色相涵。趣征骖。碎点遥山如豆、是淮南。路渐远。家渐远。恨难堪。□见窗花叶底、鬓毵毵。",
            "comment": ""
        },
        {
            "title": "沁园春",
            "content": "六月云初，人争议公，公无阻伤。记传飞急羽，舟还海道，弥漫白水，路入沙场。万姓三军，倚公为命，法有逗遛公自当。君还信，似崔嵬砥柱，屹立瞿塘。此行阴德难量。到论定才知滋味长。看鱼肥蟹健，妻孥共乐，酒�璧臼欤�翁媪相将。何以报公，祝公千岁，多少人家烧夜香。凌烟上，更声名凛凛，冠剑堂堂。",
            "comment": ""
        },
        {
            "title": "谒金门",
            "content": "冬十月。记取生申时节。梅傍小春融绛雪。浅寒犹未却。且醉笙歌蕉叶。富贵不须频说。国太夫人头半白。看君金印烨。",
            "comment": ""
        },
        {
            "title": "朝中措",
            "content": "逢逢船鼓绿杨津。彼此是行人。先自离愁无数，那堪病酒伤春。岸花樯燕，低飞款语，满面殷勤。後会不知何日，因风时惠嘉音。",
            "comment": ""
        },
        {
            "title": "木兰花慢",
            "content": "亶文王前子，自不与、世人同。况地望既华，天资更伟，云骥行空。年少才名蜚动，泛星槎、曾到广寒宫。桂子香浓秋月，桃花浪暖春风。神仙之说朦胧。铅与汞、亦何功。政磐石规模，维城事业，倚重周宗。休要碧油红旆，趁黑头、时节做三公。堂上双亲未老，稳看金紫重重。",
            "comment": ""
        },
        {
            "title": "菩萨蛮",
            "content": "惜山不厌山行远。山中禽鸟频惊见。小雨似怜春。霏霏容易晴。青裙田舍妇。饁饷前村去。溪水想平腰。唤船依断桥。",
            "comment": ""
        },
        {
            "title": "沁园春",
            "content": "问讯梅梢，小春近也，花应渐开。记华堂此日，红牙丝竹，欢声昨夜，翠玉樽罍。雾节童童，金旓曳曳，人自阆风玄圃来。嬉游处，任沧波变陆，劫火成灰。行天看取龙媒。笑卫霍当年如此哉。有笔头文字，何妨挥洒，胸中兵甲，解洗氛埃。见说君王，防秋才了，便著芝泥封诏催。功名事，付孱颜燕石，突兀云台。",
            "comment": ""
        },
        {
            "title": "浣溪沙",
            "content": "绿锁窗前双凤奁。调朱匀粉玉纤纤。妆成谁解尽情看。柳转光风丝袅娜，花明晴日锦斓斑。一春心事在眉尖。",
            "comment": ""
        },
        {
            "title": "朝中措",
            "content": "驳云行雨苦无多。晴也快如梭。春思正难拘束，客愁谁为销磨。寻花觅谶，传杯托意，种种蹉跎。消息不来云锦，泪痕湿满香罗。",
            "comment": ""
        },
        {
            "title": "六州歌头",
            "content": "百年忠愤，无泪洒江濆。曹刘事，埋露草，锁烟榛。哭英魂。此恨谁知者，时把剑，频看镜，徒自苦，拳破裂，眼眵昏。从古时哉去速，鄹人子、反袂伤麟。望家山何在，衮衮已鞶缨。欲划还生。猛堪惊。膏肓危病，宁有药，针匕具，献无门。荆州启，条旧画，汉将军。已不存。便合囊封去，苍庾地，尚间关。此不用，心漫有，恐无干。人世欢哀数耳，天或者、又假人言。又一番春尽，高柳暗如云。梦断重阍。",
            "comment": ""
        },
        {
            "title": "南乡子",
            "content": "帘幕閟深沈。灯暗香销夜正深。花落画檐鸣细雨，岑岑。滴破相思万里心。晓色未平分。翠被寒生不自禁。待得梦成翻恶况，堪颦。飞雁新来也误人。",
            "comment": ""
        },
        {
            "title": "木兰花慢",
            "content": "问功名何处，算只合、付悠悠。怕僮仆揶揄，长年为客，楚尾吴头。春来故园渐好，似不应、不醉把春休。剩买蒌蒿荻笋，河豚已上渔舟。人间太半足闲愁。蓑笠梦汀洲。向桃杏花边，招邀同社，秉烛来游。连台听渠拗倒，更麴生、元不厌诛求。世事翻云覆雨，满怀何止离忧。",
            "comment": ""
        },
        {
            "title": "诉衷情",
            "content": "子规声老又残春。犹作未归人。天意不能怜客，何事苦教贫。归去也，莫逡巡。好从今。秧田车水，麦陇腰镰，总是关心。",
            "comment": ""
        },
        {
            "title": "满江红",
            "content": "云暗山昏，西风撼、一天悲雨。隐君问、短墙修竹，故园何处。九月江南无雁到，素书封了谁传与。待从头、拚却把心宽，还如故。吴姬唱，燕姬舞。持玉斝，温琼醑。恨人生欢会，一年几许。莫上小楼高处望，楼前诘曲来时路。便直须、匹马两苍头，东归去。",
            "comment": ""
        },
        {
            "title": "长相思",
            "content": "东梁山。西梁山。占断长江相对闲。古今双鬓斑。天漫漫。水漫漫。人事如潮多往还。浅颦深恨间。",
            "comment": ""
        },
        {
            "title": "眼儿媚",
            "content": "莫嗔日日话思归。归也却便宜。东邻招茗，西邻唤酒，一笑开眉。人生万事无缘足，待足是何时。妻能纺绩，儿能耕获，未必寒饥。",
            "comment": ""
        },
        {
            "title": "临江仙",
            "content": "上已清明都过了，客愁惟有心知。子规昨夜忽催归。驿程那复记，魂梦已先飞。回首故园花与柳，枝枝叶叶相思。归来拚得典春衣。绿阴幽远处，不管尽情啼。",
            "comment": ""
        },
        {
            "title": "清平乐",
            "content": "烟融雨腻。春去三之二。了却兰亭修禊事。判与仙翁一醉。方壶日月偏长。清容花草吹香。办取此身强健，功名饱看诸郎。",
            "comment": ""
        },
        {
            "title": "沁园春",
            "content": "人物眇然，落落晓星，如君几何。有飘摇长袖，工持月斧，寂寥遗韵，妙鼓云和。政事文章，特其馀事，英气横空时浩歌。还堪笑，似龙文古鼎，谁复摩挲。青丝系马庭柯。为小驻寿君金叵罗。说一时伟望，齐高岳麓，二年遗爱，拍满湘波。世事多端，细凭商略，痛处不须言语多。从今去，好经从乌府，躐上銮坡。",
            "comment": ""
        },
        {
            "title": "谒金门",
            "content": "秋向晚。秋晚蕙根犹暖。碧染罗裙湘水浅。羞红微到脸。窣窣绣帘围遍。月薄霜明庭院。妆罢宝奁慵不掩。无风香自满。",
            "comment": ""
        },
        {
            "title": "沁园春",
            "content": "问讯仙翁，殷勤为底，来万山中。想橘边丹井，鹤寻旧约，松间碧洞，鹿养新茸。雾节亭亭，星旓曳曳，导以浮丘双玉童。嬉游处，尽祥烟瑞雨，霁月光风。欢声已与天通。更日夜郴江流向东。定催归有谓，泥香芝检，留行无计，路熟花骢。如侍严凝，密陪清燕，吴水欢然相会逢。年年里，对春如酒好，酒似春浓。",
            "comment": ""
        },
        {
            "title": "清平乐",
            "content": "风韶烟腻。春事三之二。说与人生行乐耳。富贵古来如此。西园已有心期。姚黄魏紫开时。纤指金荷潋滟，香唇银竹参差。",
            "comment": ""
        },
        {
            "title": "踏莎行",
            "content": "云树参差，烟芜平远。沙头只欠飞来雁。西风方做一分秋，凄凉已觉难消遣。窗底灯寒，帐前香暖。回肠偏学车轮转。剩衾闲枕自无眠，谯门更著梅花怨。",
            "comment": ""
        },
        {
            "title": "乳燕飞/贺新郎",
            "content": "击碎珊瑚树。为留春、怕春欲去，驶如风雨。春不留兮君休问，付与流莺自语。但莫赋、绿波南浦。世上功名花梢露。政何如、一笑翻金缕。系白日，莫教暮。苍头引马城西路。趁池亭、荻芽尚短，梅心未苦。小雨欲晴晴不定，漠漠云飞轻絮。算行乐、春来几度。鞭影不摇鞍小据。过横塘、试把前山数。双白鹭，忽飞去。",
            "comment": ""
        },
        {
            "title": "眼儿媚",
            "content": "粉墙朱阁映垂杨。晴绿小池塘。东风颺暖，单衣初试，昼日偏长。鬔鬆两鬓飞云影，钿合未梳妆。阑干侧畔，闲抛荔子，惊散鸳鸯。",
            "comment": ""
        },
        {
            "title": "鹧鸪天",
            "content": "柳际梅边腊雪乾。钗头蝴蝶又成团。飘零萍梗江湖客，冷落笙箫灯火天。浇浊酒，惜流年。牙旗夜市几时穿。太平乐事终须在，老去心情恐不然。",
            "comment": ""
        },
        {
            "title": "霜天晓角",
            "content": "长江千里。中有英雄泪。却笑英雄自苦，兴亡事、类如此。浪高风又起。歌悲声未止。但愿诸公强健，吞海上、醉而已。",
            "comment": ""
        },
        {
            "title": "清平乐",
            "content": "西风猎猎。又是登高节。一片情怀无处说。秋满江头红叶。谁怜鬓影凄凉。新来更点吴霜。孤负萸囊菊盏，年年客里重阳。",
            "comment": ""
        },
        {
            "title": "清平乐",
            "content": "晓窗晴日。一点黄金橘。万事如毛随日出。多少人间头白。未春长恨春迟。春来生怕春归。办取揭天箫鼓，莫教孤负荼。",
            "comment": ""
        },
        {
            "title": "丑奴儿/采桑子",
            "content": "绿阴窗几明如拭，粉黛初匀。无限芳心。翻动牙签却殢人。多娇爱学秋来曲，微颤朱唇。别後销魂。字底依稀记指痕。",
            "comment": ""
        },
        {
            "title": "酹江月/念奴娇",
            "content": "东篱成趣，有西风解事，催开丛菊。碎摺黄金谁试手，一一清香堪掬。露湿凉轻，霞凝寒重，秀发如新沐。宫妆匀就，岂知红紫粗俗。因念昔日渊明，微官不受，归伴花幽独。弹压秋光三径里，浊酒床头初熟。饮剧肠宽，醉深吻燥，更把纶巾漉。此翁无恙，唤渠同醉船玉。",
            "comment": ""
        },
        {
            "title": "忆秦娥",
            "content": "秋萧索。梧桐落尽西风恶。西风恶。数声新雁，数声残角。离愁不管人飘泊。年年孤负黄花约。黄花约。几重庭院，几重帘幕。",
            "comment": "【注释】这首词写游子的伤秋怀人之情。首句写出了独处孤旅，双在秋风叶落之时萦绕于游子心中的渴求温暖的呼唤，为古今诗词的一个历久常新的主题的定下了萧杀的基调。接着便展开具体描绘 。“一叶落，天下尽知秋 ”，秋天，本来就容易引起离人的愁绪，更何况此时此刻已不是黄叶方飘的初秋，而是“梧桐落尽”的深秋呢？词人于“西风”下着一“恶”字，感情色彩十分强烈。然而“西风”之“恶”还不止于落尽梧桐而已，作者巧借本调叠句之格，在强调“西风恶”三字后，又引出“数声新雁，数声残角”，幽咽凄厉，声声扣击着游子的心扉。这样，整个上片写出了一派浓重的秋意，为下文写游子的愁绪渲染了氛围。梧桐叶落、西风、雁声等意象的描写，为下阙游子的孤寂之情的抒发，奠定了基调。“离愁不管人飘泊”。离愁，本是游子心中所生，这里却将它拟人化，“ 离愁”完全不顾及游子四处飘泊的痛苦处境，久久不去，折磨着人的心灵。“不管 ”二字，包含着多少无可奈何之情！“年年孤负黄花约 ”，游子的离愁如此难以排遣，原来更有着期约难践的歉疚。想当初，临别这际，自己与恋人相约在菊花开放的的秋天重逢。可是，花开几度，人别数载，事与愿违 ，年年负约，每念及此，怎不令人肝肠寸断！紧接着，作者又用叠句将笔触伸向天边，从恋人的角度写情。有味的是，作者只是描写了她的居处：“几重庭院，几重帘幕”。然后，戛然而止，这就给读者留下了驰骋想象的余地。那深深庭院里、重重帘幕中的人儿是怎样忍受着相思的煎熬和独处的孤寂，年复一年地翘首盼望游子归来，已是不言而喻了。总之，本篇以直笔写游子离愁，以墨写闺人之幽怨，两地相思，一种情愫，在萧杀秋景的环境中，更显得深挚动人。"
        },
        {
            "title": "卜算子",
            "content": "忆自别郎时，数到郎归日。及至郎归郎又行，泪脸香红湿。残梦怕寻思，罥绣慵收拾。夏簟青青白昼长，背倚阑干立。",
            "comment": ""
        },
        {
            "title": "眼儿媚",
            "content": "东风挟雨苦无端。恻恻送轻寒。那堪更向，湘湾六六，浅处留船。诗阄酒戏成孤负，春事已阑珊。离愁都在，落花枝上，杜宇声边。",
            "comment": ""
        },
        {
            "title": "酹江月/念奴娇",
            "content": "春愁几许，似春云蔼蔼，连空无数。□□眉尖偏易得，没个因由分付。杨柳烟浓，海棠花暗，绿涨墙头路。小楼应是，有人和泪凝伫。长记宝轴妆成，鸳鸯绣懒，轻笑歌金缕。香雪精神依旧否，风月谁怜虚度。带减衣宽，十分憔悴，两下平分取。黄昏可更，子规声碎烟坞。",
            "comment": ""
        },
        {
            "title": "霜天晓角 仪真江上夜泊",
            "content": "寒江夜宿。长啸江之曲。水底鱼龙惊动，风卷地、浪翻屋。诗情吟未足。酒兴断还续。草草兴亡休问，功名泪、欲盈掬。",
            "comment": "【注释】人生之最大不幸，莫过于空有济世之才，而无施展之可能。在南宋时期，多少志士空叹白发，遗恨而终。这首词抒发的，即是这种情感。仪真，即现在的江苏省仪征县，位于长江北岸，这在南宋时期，曾多次受到金兵骚扰。爱国而且胸怀天下的作者夜泊于此，面对寒江，北望中原，百感交集，借江景抒发了他壮志难酬的抑和悲愤之情。“寒江夜宿，长啸江之曲。”一个“ 啸”字，就表现出高远境界的，气势不俗。夜泊长江，江景凄寒，作者伫立江边，思潮翻滚，不禁仰天长啸。与“长啸”这一壮怀激烈之情交织在一起，为此词奠定了苍凉雄浑的基调。接着，作者描绘了江上风高浪急、莽莽滔滔的景象：“水底鱼龙惊动，风卷地，浪翻屋。”只见狂风卷地，巨浪翻腾，以至惊动了水底鱼龙。一“卷”一“翻 ”，只觉得气势飞动。这一幅有声有色、令人惊心动魄的图画，形象表现了作者的忧思和不平。“诗情吟未足，酒兴断还续 ”，是一过渡，全词转入下片抒情。作者的情绪由激昂慷慨渐趋低沉，想借吟诗饮酒强自宽解，然而郁结于心的如此深广的忧愤岂是轻易能够排遣掉的，其结果只能是“吟未足”，“断还续 ”。是什么在困扰着作者，使他郁闷，心绪难平？那就是国家的“ 草草兴亡”，即中原的匆匆沦丧。“休问”，两个字内涵十分丰富。从这二个字中我们不仅可以看出国势衰微已到了不堪收拾的地步，而且表明作者心情极为沉痛。一想到朝廷对外妥协投降，想到主战派备受压制、排斥、打击，想到自己和许多爱国志士虽满怀壮心却报国无门，不禁悲从中来，心潮难平。“功名泪，欲盈掬”，既激愤又伤心，词人感叹报国无路，读来使人黯然神伤，并与开篇的“长啸”相呼应。将当时社会上的那种壮志难酬、无可奈何的大众心态，集中表达了出来。"
        },
        {
            "title": "八声甘州",
            "content": "问讯翁、底事到人间，人间足嬉游。向文边书意，诗边著语，□满南州。逸韵高情总似，野水荡孤舟。所未能忘者，药鼎茶瓯。政恐功名相慁，便扶摇直上，龙尾螭头。想尘缘终薄，归去老菟裘。有当年、东邻西舍，办鸡豚、相与燕春秋。阶庭里，儿孙衮衮，飞度骅骝。",
            "comment": ""
        },
        {
            "title": "摸鱼儿",
            "content": "惜春归、送春惟有，乱红扑蔌如雨。乱红也怨春狼藉，搵得泪痕无数。肠断处。更唤起、琼鹊催发长亭路。征鞍难驻。但脉脉含颦，嗔人底事，刚爱逐春去。阑干凭，芳草斜阳凝伫。愁连满眼堰树。�蝮牪焕斫痤瘟铩ｐ骄狄晦葡阄怼；ㄋ�主。怅□□、玉容寂寞春知否。单衣懒御。任门外东风，流莺声里，尽日搅飞絮。",
            "comment": ""
        },
        {
            "title": "六州歌头",
            "content": "将军何日，去筑受降城。三万骑，貔貅虎，戮鲵鲸。洗沧溟。试上金山望，中原路，平於掌，百年事，心未语，泪先倾。若若累累印绶，偏安久、大义谁明。倚危栏欲遍，江水亦吞声。目断苹汀。海门青。停杯与问，焉用此，手虽子，积如京。波神怒，风浩浩，勃然兴。卷龙腥。似把渠忠愤，伸恳请，翠华巡。呼壮士，挽河汉，荡材枪。长算直须先定，如细故、休苦营营。正清愁满抱，鸥鹭却多情。飞过邮亭。",
            "comment": ""
        },
        {
            "title": "醉蓬莱",
            "content": "政槐云浓翠，榴火殷红，暑风凉细。紫府神仙，向人间游戏。瑞节珠幢，琼缨宝佩，炯冰壶标致。经济规模，登庸衣钵，家传如此。礼乐醇儒，诗书元帅，尽洗凡踪，平吞馀子。敬简堂深，且从容一醉。庆社绵绵，功名衮衮，比衡山湘水。更把阳和，从头付与，满门桃李。",
            "comment": ""
        },
        {
            "title": "菩萨蛮",
            "content": "相思绕遍天涯路。相思不识行人处。多病怕逢春。那堪春正深。日高梳洗懒。鸾镜香尘掩。双鬓绿鬔鬆。一帘花信风。",
            "comment": ""
        },
        {
            "title": "西江月",
            "content": "拈翠低垂嫩萼，匀红倒簇繁英。秾纤消得比佳人。酒入香肌成晕。帘幕阴阴窗牖，阑干曲曲池亭。枝头不起梦春酲。莫遣流莺唤醒。",
            "comment": ""
        },
        {
            "title": "好事近",
            "content": "鸿雁几时来，目断暮山凝碧。别後故园无恙，定芙蓉堪折。休文多病废吟诗，有酒怕浮白。不是孤他诗酒，更孤他风月。",
            "comment": ""
        },
        {
            "title": "夜行船",
            "content": "红溅罗裙三月二。露桃开、柳眠又起。百尺游丝，罥莺留燕，判与南园一醉。历历斜阳明野水。倚危阑、暮云千里。说似游人，直须烧烛，早晚绿阴青子。",
            "comment": ""
        },
        {
            "title": "菩萨蛮",
            "content": "池落开遍莲房老。秋声已入梧桐表。葵扇与桃笙。尚宜相带行。危亭三百尺。爽气真堪挹。瀹茗且盘旋。翩翩吾欲仙。",
            "comment": ""
        },
        {
            "title": "谒金门",
            "content": "风雨後。枝上绿肥红瘦。乐事参差团不就。一春如病酒。楼外暖烟杨柳。忆得年时携手。燕子双双来未久。颇知人意否。",
            "comment": ""
        },
        {
            "title": "浣溪沙",
            "content": "墨绿衫儿窄窄裁。翠荷斜�狭煸贫选＜甘弊偌Ｏ卵籼ā８璋沼Ｌ液吐缎。�舞馀杨柳趁风回。唤人休诉十分杯。",
            "comment": ""
        },
        {
            "title": "浣溪沙",
            "content": "流转春光又一年。春愁尽日两眉尖。草草幽欢能几许，已天边。会得音书生羽翼，免教魂梦役关山。帘卷落花千万点，雨如烟。",
            "comment": ""
        },
        {
            "title": "虞美人",
            "content": "三年万里黄尘路。只欠江湖去。扁舟二月下湘湾。过了洞庭青草、又春残。□□□□□□□。□□□□□。□□□□□□□。□□□□□□、□□□。",
            "comment": ""
        },
        {
            "title": "乳燕飞/贺新郎",
            "content": "兴泼元同宇。唤君来、浮君大白，为君起舞。满袖斑斑功名泪，百岁风吹急雨。愁与恨、凭谁分付。醉里狂歌空漫触，且休歌、只倩琵琶诉。人不语，弦自语。诗成更将君自赋。渺楼头、烟迷碧草，云连芳树。草树那能知人意，怅望关河梦阻。有心事、笺天天许。绣帽轻裘真男子，政何须、纸上分今古。未办得，赋归去。",
            "comment": ""
        },
        {
            "title": "浣溪沙",
            "content": "著破春衫走路尘。子规啼断不禁闻。功名似我却羞人。象板且须歌皓齿，袅蹄何苦惜黄金。尊前休负此生身。",
            "comment": ""
        },
        {
            "title": "蝶恋花",
            "content": "碧树凉颸惊画扇。窗户齐开，秋意参差满。先自离愁裁不断。蛩螀更作声声怨。山绕千重溪百转。隔了溪山，梦也无由见。归计凭谁占近远。银缸昨夜花如糁。",
            "comment": ""
        },
        {
            "title": "满庭芳",
            "content": "二十年间，旧游踪迹，梦飞岳麓湘湾。征衫再理，秋老菊花天。为客问君何好，爱水光、山色争妍。经行处，旗亭酤酒，曾记屋东偏。噫其，吾甚矣，不渐蹇拙，欲斗婵娟。办轻舆短艇，强载衰颜。人道郴阳无雁，奈情锺、藕断丝联。须相忆，新诗赋就，时复寄吴笺。",
            "comment": ""
        },
        {
            "title": "清平乐",
            "content": "钗头蝴蝶。趁舞梅边雪。酒泻黄縢光夺月。岁岁年年蕉叶。边城莺唤春归。沙场马到秋肥。□□熊韬虎略，换渠金甲牙旗。",
            "comment": ""
        },
        {
            "title": "祝英台近",
            "content": "试单衣，扶短策，沙路净如洗。乍雨还晴，花柳自多丽。争知话别南楼，片帆天际，便孤了、同心连理。镇萦系。谩有罗带香囊，殷红斗轻翠。一纸浓愁，无处倩双鲤。可堪飞梦悠悠，春风无赖，时吹过、乱莺声里。",
            "comment": ""
        },
        {
            "title": "满江红",
            "content": "万灶貔貅，便直欲、扫清关洛。长淮路、夜亭警燧，晓营吹角。绿鬓将军思饮马，黄头奴子惊闻鹤。想中原、父老已心知，今非昨。狂鲵剪，於菟缚。单于命，春冰薄。政人人自勇，翘关还槊。旗帜倚风飞电影，戈铤射月明霜锷。且莫令、榆柳塞门秋，悲摇落。",
            "comment": ""
        },
        {
            "title": "水调歌头",
            "content": "此日足可惜，心事正崔嵬。江淮踏遍，经岁相识定谁来。每向酒边长叹，更向花边长笑，意虑叵能猜。邂逅忽相遇，有客在尘埃。脱儒冠，著武弁，太多才。笔墨争似，钩戟容易到云台。馀子何须转手，便把平生胸臆，勇去莫徘徊。事业上金石，人世自叹哀。",
            "comment": ""
        },
        {
            "title": "喜迁莺",
            "content": "平湖百亩。种满湖莲叶，绕堤杨柳。冉冉波光，辉辉烟影，空翠湿沾襟袖。静惬邻鸡啼午，暖逼沙鸥眠昼。西园路，更红尘不断，蝶酣蜂瘦。知否。堪画处，野荠芜菁，罥地铺茵绣。桃李阴边，桑麻丛里，斜矗酒帘夸酒。竹寺小依山趾，茅店平窥津口。春又晚，正香风有客，倚阑搔首。",
            "comment": ""
        },
        {
            "title": "虞美人",
            "content": "十年不作湖湘客。亭堠催行色。浅山荒草记当时。篠竹篱边羸马、向人嘶。书生万字平戎策。苦泪风前滴。莫辞衫袖障征尘。自苦英雄之楚、又之秦。",
            "comment": ""
        },
        {
            "title": "霜天晓角",
            "content": "玉粲冰寒。月痕侵画栏。客里安愁无地，为徙倚、到更残。问花花不言。嗅香香欲阑。消得个温存处，山六曲、翠屏间。",
            "comment": ""
        },
        {
            "title": "临江仙",
            "content": "寒食清明都过了，客中无计留春。东风吹雨更愁人。系船芳草岸，始信是官身。怅望故园烟水阔，几时匹马駸駸。别肠何止似车轮。殢天天不管，转作两眉颦。",
            "comment": ""
        },
        {
            "title": "沁园春",
            "content": "日过西窗，客枕梦回，庭空放衙。记海棠洞里，泥金宝斝，酴醿架下，油壁钿车。醉墨题诗，蔷薇露重，满壁飞鸦行整斜。争知道，向如今漂泊，望断天涯。小桃一半蒸霞。更两岸垂杨浑未花。便解貂贳酒，消磨春恨，量珠买笑、酬答年华。对面青山，招之不至，说与浮云休苦遮。山深处，见炊烟又起，知有人家。",
            "comment": ""
        },
        {
            "title": "木兰花慢",
            "content": "叹镜中白发，元不向、酒边栽。奈诗习未除，客愁易感，剩要安排。浮名任他有命，怕青山、颇怪不归来。出屋长松招鹤，绕渠流水行杯。浪驱羸马踏江淮。幽梦苦相催。甚狭路嶔崎，雄心突兀，谁忍徘徊。此事正烦公等，笑曹刘、只合作舆台。我自人间屈曲，青云有眼休回。",
            "comment": ""
        },
        {
            "title": "鹊桥仙",
            "content": "薄情也见，多情也见，不似这番著相。如何容易买归舟，报南浦、桃花绿涨。随君无计，留君无计，赢得泪珠两行。夕阳明处一回头，有人在、高楼凝望。",
            "comment": ""
        },
        {
            "title": "沁园春",
            "content": "问讯西园，一春几何，君今再游。记流觞亭北，偷拈酒戏，凌云台上，暗度诗阄。略略花痕，差差柳意，十日不来红绿稠。须重醉，便功名了後，白发争休。定谁骑鹤扬州。任书放床头盏瓮头。况殷勤莺燕，能歌更舞，轻狂蜂蝶，欲去还留。岁月易忘，姓名须载，笔势翩翩回万牛。归来晚，有烛明金剪，香暖珠篝。",
            "comment": ""
        },
        {
            "title": "霜天晓角",
            "content": "江涵落日。风转飞帆急。问讯蛾眉好在，无一语、送行客。闲情眠未得。倚窗消酒力。却怕鱼龙惊动，且莫要、夜吹笛。",
            "comment": ""
        },
        {
            "title": "虞美人",
            "content": "云情雨意才端的。津鼓催行色。因缘虽浅是因缘。犹胜当初无分、小留连。刘郎双鬓青堪照。君也方年少。尊前不用苦沾衣。未信桃源别後、路成迷。",
            "comment": ""
        },
        {
            "title": "谒金门",
            "content": "风又雨。墙外落红无数。人不归来春不住。佳期还已误。细细一团愁绪，薄倖疏狂何处。化作青鸾飞得去。问天天亦许。",
            "comment": ""
        },
        {
            "title": "传言玉女",
            "content": "日薄风柔，池面欲平还皱。纹楸玉子，磔磔敲春昼。衾绣半卷，花气浓薰香兽。小团初试，辘轳银甃。梦断阳台，甚情怀、似病酒。风奁羞对，比年时更瘦。双燕乍归，寄与绿笺红豆。那堪又是、牡丹时候。",
            "comment": ""
        },
        {
            "title": "江城子",
            "content": "醉来玉树倚风前。举吟鞭。指青帘。乌帽低昂，摇兀似乘船。傍路谁家妆束巧，斜映日，半窥帘。寻欢端合趁芳年。对鵾弦。且陶然。纸上从渠，刘蹶与嬴颠。漠漠绿阴春复夏，多少事，总悬天。",
            "comment": ""
        },
        {
            "title": "水龙吟",
            "content": "晴江衮衮东流，为谁流得新愁去。新愁都在，长亭望际，扁舟行处。歌罢翻香，梦回呵酒，别来无据。恨荼吹尽，樱桃过了，便只恁、成孤负。须信情锺易感，数良辰、佳期应误。才高自叹，彩云空咏，凌波谩赋。团扇尘生，吟笺泪渍，一觞慵举。但丁宁双燕，明年还解，寄平安否。",
            "comment": ""
        },
        {
            "title": "柳梢青",
            "content": "征路迢迢，征旗猎猎，征袖徘徊。扑簌珠泪，怕闻别语，慵举离杯。春风花柳齐开。只唤做、愁端恨媒。一片衷肠，十分好事，等待回来。",
            "comment": ""
        },
        {
            "title": "浣溪沙",
            "content": "日转雕栏午漏分。井梧落尽小窗明。宝床丝索懒关心。愁压春山应脉脉，困凝秋水想沈沈。低头时露一湾金。",
            "comment": ""
        },
        {
            "title": "减字木兰花",
            "content": "西风淅淅。满眼芙蓉红欲滴。无限相思。百叠青山百曲溪。凭谁说与。依带别来宽几许。好片心肠。不道秋来早晚凉。",
            "comment": ""
        },
        {
            "title": "鹊桥仙",
            "content": "黄花似钿，芙蓉如面，秋事凄然向晚。风流从古记登高，又处处、悲丝急管。有愁万斛，有才八斗，慷慨时惊俗眼。明年一笑复谁同，料天远、争如人远。",
            "comment": ""
        },
        {
            "title": "木兰花慢",
            "content": "政胡尘满野，问谁与、作坚城。有老子行年，平头六十，无限声名。向来试陈大略，便群儿、啁哳耳边鸣。争识规模先定，破羌终属营平。吾心惟有忠城。羞媚妩，做逢迎。谓干戈锋镝，动关民命，此不宜轻。听渠自分勇怯，奈何他、天理若持衡。只把从前不杀，也应换得长生。",
            "comment": ""
        },
        {
            "title": "永遇乐",
            "content": "别院春深，华堂昼永，嘉宴初启。翠玉樽罍，红牙丝管，睡鸭沈烟里。弄晴云态，行空絮影，漠漠似飞如坠。最多情，紫绵团就，错落乱星流地。史君自有，元龙豪气，唤客且休辞醉。蝶困蜂酣，燕娇莺姹，欢意浓如此。侃其笑语，止乎礼义，衣佩细纫兰芷。遥归去，残更欲尽，晓鸦又起。",
            "comment": ""
        },
        {
            "title": "清平乐",
            "content": "西园啼鸟。留得春多少。客里情怀无日好。愁损连天芳草。博山灰冷香残。微风吹满银笺。卓午花阴不动，一双蝴蝶团圞。",
            "comment": ""
        },
        {
            "title": "水调歌头",
            "content": "金篆锁岩穴，玉斧凿山湫。飞泉溅沫无数，六月自生秋。夭矫长松千岁，上有泠然天籁，清响眇难收。亭屋创新观，客鞅棹还留。推名利，付飘瓦，寄虚舟。蒸羔酿秫，醅瓮戢戢蚁花浮。唤取能歌能舞，乘兴携将高处，杯酌荐崑球。径醉双股直，白眼视庸流。",
            "comment": ""
        },
        {
            "title": "小重山",
            "content": "梧竹因依山尽头。潇潇疏雨後，几分秋。轻凉无数入西楼。凭栏久，满眼动离愁。飞鹭下汀洲。怕知鸿雁到，带书否。诗阄酒戏一齐休。人如削，身在水边洲。",
            "comment": ""
        },
        {
            "title": "鹧鸪天",
            "content": "济楚偏宜淡薄妆。冰涵清润玉生香。祗因梦峡成云雨，便拟吹箫跨凤皇。新间阻，旧思量。多情翻不似垂杨。年年才到春三月，百计飞花入洞房。",
            "comment": ""
        },
        {
            "title": "醉落魄/一斛珠",
            "content": "初藕花发。薰风庭院凉成霎。碧纱金缕笼香雪。记得年时，心事凭栏说。如今陡顿音书绝。夜窗羞见团团月。锦囊尘暗黄金玦。留取多情，归好时节。",
            "comment": ""
        },
        {
            "title": "沁园春",
            "content": "暑风清微，梅腮渐红，麦须未黄。恨牡丹多病，医治费巧，酴醿易老，点缀无方。客里光阴，愁中意绪，想美人兮山水长。销凝处，有龙丝坠简，来唤持觞。华堂。剩贮春光。粲一行珠玑时样妆。更燕留轻态，词翻古调，莺娇欲啭，曲度新腔。玉漏声沈，银潢影泻，殢酒犹烧心字香。归来也，判明虬永日，瑞锦鸳鸯。",
            "comment": ""
        },
        {
            "title": "鹧鸪天",
            "content": "细听楼头漏箭移。客床寒枕不胜敧。凄凉夜角偏多恨，吹到梅花第几枝。人间阔，雁参差。相思惟有梦相知。谢他窗外芭蕉雨，叶叶声声伴别离。",
            "comment": ""
        },
        {
            "title": "丑奴儿/采桑子",
            "content": "绮窗拨断琵琶索，一一相思。一一相思。无限柔情说似谁。银钩欲写回文曲，泪满乌丝。泪满乌丝。薄倖知他知不知。",
            "comment": ""
        }
    ]
}