{
    "dynasty": "宋",
    "author": "释净全",
    "poems": [
        {
            "title": "摘椒颂",
            "content": "含烟带露已经秋，颗颗通红气味周。突出眼睛开口笑，这回不恋旧枝头。",
            "comment": ""
        },
        {
            "title": "颂古三首",
            "content": "此老从来谩自夸，无端病眼见空华。直教当下超三际，检点将来未到家。",
            "comment": ""
        },
        {
            "title": "颂古三首",
            "content": "是见受时眼著屑，见如不受事犹乖。贼身已露徒囘首，鬼面神头一处埋。",
            "comment": ""
        },
        {
            "title": "自赞",
            "content": "匙挑不上个村夫，文墨胸中一点无。曾把虚空揣出骨，恶声赢得满江湖。",
            "comment": ""
        },
        {
            "title": "答大慧举灵云悟桃花颂",
            "content": "灵云一见两眉横，引得渔翁良计生。白浪起时抛一钓，任教鱼鳖竞头争。",
            "comment": ""
        },
        {
            "title": "答松源和尚举竹篦话颂",
            "content": "黑漆竹篦握起，迅雷不及掩耳。德山临济茫然，懵底如何插嘴。",
            "comment": ""
        },
        {
            "title": "颂古三首",
            "content": "毗耶城里老维摩，一默无言诡诈多。三万二千师子座，一时欣倒看如何。",
            "comment": ""
        }
    ]
}