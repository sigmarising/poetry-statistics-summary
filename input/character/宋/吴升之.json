{
    "dynasty": "宋",
    "author": "吴升之",
    "poems": [
        {
            "title": "题清芬阁",
            "content": "先生曾此濯尘缨，七里寒滩分外清。少日决科虽失意，全家肥遁岂无成。蛟龙窟宅身如寄，泉石膏盲诗有声。虽与子陵同一律，不将丝线钓虚名。辟书既上不沾恩，拂袖归来闭里门。聊取江山助篇什，尽将轩冕付儿孙。纷纷利害真能择，扰扰光尘岂易论。傥使乘时拜遗补，未应千古配严尊。",
            "comment": ""
        }
    ]
}