{
    "dynasty": "宋",
    "author": "赵彦龄",
    "poems": [
        {
            "title": "题南峰精舍蓝光轩",
            "content": "一溪带郭静潺湲，寺在溪帝碧岫巅。塔影远连空翠坞，钟声高入蔚蓝天。竹房僧定侵窗月，沙涉人稀满树烟。刚被名韁挽归去，久居应作地行仙。",
            "comment": ""
        },
        {
            "title": "登般若台",
            "content": "拨置文书强作閒，佩壶聊得共跻攀。归云不识游人意，遮尽江南一带山。",
            "comment": ""
        },
        {
            "title": "题巾山",
            "content": "一夜空山闻杜鹃，落花流水两茫然。凭栏不觉春归去，目极平芜绿际天。",
            "comment": ""
        }
    ]
}