{
    "dynasty": "宋",
    "author": "赵令衿",
    "poems": [
        {
            "title": "泉南花木",
            "content": "偶然游宦刺桐城，两见南薰荔子生。欲别北楼还小立，留题云榭云无情。",
            "comment": ""
        },
        {
            "title": "李伯纪丞相挽诗",
            "content": "相位期三入，人心望一新。名称高世表，器识自天真。孰谓仁人寿，空怜吾道贫。彼苍如有意，应百赎其身。",
            "comment": ""
        },
        {
            "title": "李伯纪丞相挽诗",
            "content": "气量吞云梦，风流冠羽池。致君虽素定，济众未全厘。傒望金瓯诏，俄摧玉树枝。天心殊莫晓，神物失扶持。",
            "comment": ""
        },
        {
            "title": "赠鹅湖上人",
            "content": "三年四度到鹅湖，山水娱人道不孤。最是可人快心目，晓风残月弄菰蒲。",
            "comment": ""
        },
        {
            "title": "李伯纪丞相挽诗",
            "content": "道大终为累，功高反被疑。恨无长日月，宝此大蓍龟。鼓咽空山暮，风酸落木悲。吊丧哀不及，赖有器公诗。",
            "comment": ""
        },
        {
            "title": "李伯纪丞相挽诗",
            "content": "鲸路心犹望，龙门迹已荒。楼成上霄汉，书拟奏明光。贱子无贤誉，先生独荐扬。凛然生气在，谁谓哲人亡。",
            "comment": ""
        }
    ]
}