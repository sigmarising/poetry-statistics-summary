{
    "dynasty": "宋",
    "author": "黄人杰",
    "poems": [
        {
            "title": "祝英台近",
            "content": "绛河清，丹阙晓。云路烛龙照。鹤发仙翁，笞凤下天眇。莹然璞玉襟怀，层冰风表。镇长住、人间三岛。怎知道。不用九转丹砂，灵椿自难老。骥子麟儿、勋业付渠了。已持红药开时，赤松游处，寿觞对、壶天倾倒。",
            "comment": ""
        },
        {
            "title": "贺新郎",
            "content": "急雨收庚暑。倚三峰、祥光万丈，晓窥临汝。金石台边人语闹，惊怪麟书夜吐。又却是、重生申甫。笔底婆澜翻瀚海，更风流，不减王文度。冰共雪，是标榘。双凫有底人间住。为萍江，一齐洗尽，吏奸民蠹。见说王堂新有诏，趣近尧天尺五。看紫闼黄扉平步。我有新翻长寿曲，愿淮波、衮衮长东注。波未竭，寿无数。",
            "comment": ""
        },
        {
            "title": "峡中山高巳牌方见日色",
            "content": "上峡扁舟稳，滩平水不波。山高见日晚，谷远受云多。乱石争奇怪，幽禽自啸歌。若无诗写兴，柰此景佳何。",
            "comment": ""
        },
        {
            "title": "瑞鹧鸪",
            "content": "江梅还是嫁东风。夜半春心一点融。知道个人生此日，暗香浮雪荐金锺。阳春一曲无他愿，长愿梅花似玉容。教见夫荣并子贵，与梅同过百年冬。",
            "comment": ""
        },
        {
            "title": "念奴娇",
            "content": "菊黄萸紫，近重阳、天气秋光如洗。怀燕占熊，还又应、崧岳生申时节。玉女擎香，金仙持送，锦里欢声彻。照人风度，满怀俱是冰雪。那更千里江城，政成人化，比春生秋杀。双凤云间御诏墨，将下十行新札。黄阁亨衢，碧油重幕，稳复清毡物。策勋归去，蟠桃犹许三窃。",
            "comment": ""
        },
        {
            "title": "虞美人",
            "content": "瑶台夜冷清霜泣。听得双成语。有人乘月下云端。吹彻凤箫来此、伴栖鸾。尊前有个新番曲。不唱蟠桃熟。一杯聊驻玉精神，长与雪梅争韵、更争春。",
            "comment": ""
        },
        {
            "title": "蝶恋花",
            "content": "问讯梅花开也未。孕雪┭香，春在寒梢尾。试与折来供一醉。寿乡容与生春意。律转黄锺霜小霁。月姊乘鸾，伴我浮尘世。结取年年今日誓。梅花影里看仙桂。",
            "comment": ""
        },
        {
            "title": "满江红",
            "content": "老火西流，风露洗、银湾一色。还又近、半秋天气，月将成魄。玉燕来时清梦觉，书麟游处飞仙谪。问东南、一尉着斯人，如何得。君不学，吴门卒。君不问，长安狄。且持杯半揖，楚江鸂鶒。东府西台看历遍，归来绿野盟泉石。却从容、三万六千朝，追元白。",
            "comment": ""
        },
        {
            "title": "蓦山溪",
            "content": "翠环惊报，叶底梅如弹。小摘试尝看，齿微酸、生香不断。烟丸露颗，肥得颊儿红，还欲近，浅黄时，风雨催残半。何如珍重，剩著冰盘荐。持酒劝飞仙，似江梅、累累子满。饶将风味，成就与东君，随鼎鼐，著形盐，早趁调羹便。",
            "comment": ""
        },
        {
            "title": "满江红",
            "content": "解语宫商，为谁奏、长生一曲。见说道、密堂深处，宝香芬馥。月里飞仙云际下，乘鸾来伴凫仙宿。约年年、生日醉冰篘，簪梅玉。花与貌，争清淑。云共发，斗新绿。尽壶觞为寿，苦无他说。有子有孙真老大，无嗔无妒家和睦。更鸾花、剩着几番封，平生足。",
            "comment": ""
        },
        {
            "title": "贺新郎",
            "content": "突屼金仙屋。素秋深、长空霁雨，万山如浴。惊破元戎呼小队，来看飞泉喷玉。正晚谷，清镜圆熟。还是紫微初度至，对禅关，自奏长生曲。留杖屦，倚松竹。汉中念远眉休蹙。问擎天拄地，个事只今谁独。看领召环回鷁首，笑把江神要束。任碾破，澄波新绿。去了中兴台辅叶，挂貂蝉莫受风埃触。归绿野，种瑶簌。",
            "comment": ""
        },
        {
            "title": "浣溪沙",
            "content": "的皪江梅共蜡梅。剪金裁玉一时开。黄姑相伴雪儿来。别驾公馀无个事，得将诗酒与栽培。为春留客小徘徊。",
            "comment": ""
        },
        {
            "title": "满江红",
            "content": "小驻碧油，公两载、重临初度。满全楚、袭人和气，拍天歌舞。波涌荆江流不断，地连巫峡山无数。指此山、此水诵公恩，难忘处。民有恨，来何暮。民有愿，归无遽。各相携卧断，衮衣归路。只恐九重劳梦寐，不容十国私霖雨。看便飞、丹诏日边来，朝天去。",
            "comment": ""
        },
        {
            "title": "生查子",
            "content": "烟雨不多时，肥得梅如许。早有点儿酸，诮没星儿苦。飞燕恶禁持，又待衔春去。容著水精盐，觅个调羹处。",
            "comment": ""
        },
        {
            "title": "挽吕东莱先生",
            "content": "盛德光华阀，高风动九垓。群英倾斗仰，一旦骇山颓。吾道无纲纽，熙朝乏鼎梅。明招涵夜月，忍听晓猿哀。",
            "comment": ""
        },
        {
            "title": "次袁尚书巫山十二峰二十五韵",
            "content": "文昌老仙绝俗姿，爱山成癖非儿痴。胸中况自有丘壑，槛结瑰异常恐迟。坤维谋畧出分阃，江山致助争出奇。寻幽选胜上巫峡，断崖怪石悬参差。十二峰前弭征楫，枝藤直上穷所之。云烟变态千万状，过眼神动惊天随。人疑跻攀欲力尽，公自乐此良不疲。瑶华真妃似夙驾，风马昼下扬旛旗。层峦好处起苍壁，丹霞望门开赤帷。登坛定可拾瑶翠，却老未应无玉枝。仰天一笑晲寥廓，俯视培塿丘陵低。颇疑游龙出飞跃，恍若栖凤犹娱嬉。乔松跨鹤远近集，云雨济人朝暮为。坛罗野翠有余润，泉拖修帛无穷时。一经盼睐便改观，阳台价重当由兹。惜哉牙纛不久驻，鷁首未转樯乌驰。轻缣素练欲摹写，画师难著五色施。笔端机杼始潜运，悠然寄兴沧洲湄。章成密简绣衣使，绣衣翰墨今白眉。珠酬玉唱两相尚，三叹尽解骚人颐。好刊苍珉示千古，磨而不磷涅不缁。纷纷我辈小巫耳，健读数过徒噫嘻。待从两公奠西极，安南嶷，收关河百二之险，劖岷峨万仞之嵋。大书有宋中兴颂，东还更和巫山诗。",
            "comment": ""
        },
        {
            "title": "温泉",
            "content": "离火自天烁，温泉由地生。我来需晓汲，聊用濯尘缨。",
            "comment": ""
        },
        {
            "title": "满江红",
            "content": "小队旌旗，又催送、元戎领客。政十顷、荷香微度，草烟横碧。杨柳参差新合翠，水天上下俱齐色。傍野桥、容与绕重湖，严城侧。花作阵，舟为宅。敲羯鼓，鸣羌笛。渐夜凉风进，酒杯无力。遥想汉中鸡肋地，未应万里回金勒。看便随、飞诏下南州，朝京国。",
            "comment": ""
        },
        {
            "title": "渔家傲",
            "content": "桔绿橙黄霜落候。小春天气宜晴昼。一片祥光横宇宙。仙乐奏。千官共祝南山寿。湛露恩波浓似酒。□堂宴罢嵩呼後。压帽宫花红欲溜。还拜手。瞻天望圣徘徊久。",
            "comment": ""
        },
        {
            "title": "祝英台/祝英台近",
            "content": "异乡中，行色里，随分庆初度。老子今年，五十又还五。任他坎止流行，吴头楚尾，本来是、乾坤逆旅。贵和富。此事都付浮云，无必也无固。用即为龙，不用即为鼠。便教老却英雄，草庐烟舍，也须有、著闲人处。",
            "comment": ""
        },
        {
            "title": "挽吕东莱先生",
            "content": "忆昨飘零日，徒为梁父吟。一时辱轻信，千里示佳音。方讲门人礼，蒙嘉国士临。一朝遽千古，难保见知心。",
            "comment": ""
        },
        {
            "title": "虞美人",
            "content": "吕城春色知何处。试听流莺语。江头别有小壶天，唤起一番花柳、弄芳妍。主人元是虬髯种。胸次吞云梦。一尊何翅祝长年。看取金枝从此、更��联。",
            "comment": ""
        },
        {
            "title": "挽吕东莱先生",
            "content": "萍迹来京阙，逾涯辱意隆。剧谈销客气，终月坐春风。岂谓十旬别，俄成千岁终。哀哉不复见，天阔恨无穷。",
            "comment": ""
        },
        {
            "title": "鹧鸪天",
            "content": "挺挺君家有祖风。ō任馀庆尚无穷。钓鳌莫问当年事，汗马须收第一功。何日是，梦维熊。麦光摇翠浪花红。一尊敬为祈难老，要作人间矍铄翁。",
            "comment": ""
        },
        {
            "title": "酹江月/念奴娇",
            "content": "年时今日，御双凫曾到、蓬壶方丈。元是王孙生此夕，红紫娇春成行。数曲栏干，一双蓂荚，正傍瑶阶长。风帘斜处，有时新燕来往。犹记不住称觞，挥毫著语，更与书扁榜。转首还逢汤饼客，景物依然和畅。待赋新词，说些消息，教倩飞琼唱。南班虚席，看随丹诏东上。",
            "comment": ""
        },
        {
            "title": "沁园春",
            "content": "金虎鸣秋，玉龙ㄏ月，天气正凉。应梦熊时侯，叶丹苔碧，栖鸾亭馆，桔绿橙黄。人在兰台公子上，更身寄风流屈宋卿。登赏处，记含情纾思，曾赋高唐。春明旧家不远，算蝉嫣袭庆，都付仇香。况鵾弦初续，和生角徵，鹗书频下，名厕循良。但得西风吹峡水，尽倒卷波澜添寿觞。功业事，有朱颜领略，未许称量。",
            "comment": ""
        },
        {
            "title": "念奴娇",
            "content": "西湖胜绝，有栖云楼观，蟠空丘壑。玉鉴光中天不老，人在蓬壶行乐。画舫藏春，垂杨系马，幽处笙箫作。京华狂客，也忘身世飘泊。行时载酒寻芳，湖湾堤曲，放浪红尘脚。借景留欢排日醉，不负莺花盟约。忍缓东风，耐烦迟日，休恁匆匆著。温存桃李，莫教一顿开却。",
            "comment": ""
        },
        {
            "title": "胜胜慢/声声慢",
            "content": "荣喉娇脆，燕体轻盈，争翻妙舞新声。元是君侯生日，爽气澄清。天应人为献寿。春着意、花也留情。恣豪饮，似流觞曲水，前度兰亭。况遇湖山官满，无一事、身心分外安宁。买个归舟，随鸥趁鹭长征。逢时了些事业，还未遇、月钓云耕。世尘外，看西真桃熟，南极星明。",
            "comment": ""
        },
        {
            "title": "玉楼春",
            "content": "生申时节书云月。惊怪玉梅开不彻。犯寒那得一枝春，要与邦君供胜绝。可轩有个词清切。解送双凫朝降阙。一声声祝一千年，试倩雪儿歌几阕。",
            "comment": ""
        },
        {
            "title": "念奴娇",
            "content": "挽红留翠，为东皇、那住二分春色。燕舞回风莺度曲，晴昼光生瑶席。天女擎香，长庚入梦，还有飞仙谪。方瞳方颊，玉壶清浸胸臆。休问辟谷延年，介君眉寿，自有阴功□。膝下鵷雏俱擢秀，争奋摩天云翼。白雪声中，黄流影里，且放琼舟侧。醉乡深处，兴来时拊金伏。",
            "comment": ""
        },
        {
            "title": "满江红",
            "content": "腊近嘉平，谁教放、梅梢弄雪。更为问、霜前甘泽，应何时节。十荚尧蓂开翠羽，一番潘貌蒸红颊。是武夷、六六洞王中，生贤哲。头未雪，心犹铁。柔不茹，刚难折。个功名怀抱，试看摅发。渌水中间辞地角，绛霄高处朝天阙。管痴儿、事了挂冠归，方华发。",
            "comment": ""
        },
        {
            "title": "虞美人",
            "content": "蓂飞八叶书云後。此日孙枝秀。爱他风味似吾人。都是笔头能篆、又能文。青青两鬓年方壮。儿女俱成长。要添福寿与荣华。教取一庭兰玉、共成家。",
            "comment": ""
        },
        {
            "title": "贺新郎",
            "content": "三月桃花浪。涌荆红、浮光散彩，倚空千丈。杨柳阴中长堤路，一片笙歌暖响。春待晚、气清天亮。闻道君侯生此日，具虎头、飞食封侯相。风度远，襟怀爽。宝杯为我倾家酿。醉乡深，何妨更尽，吸川鲸量。富贵时来应自有，岂在随人俯仰。且共把、眉头开放。但得仙风长不老，又安知、不做东南将。勋业付，云台上。",
            "comment": ""
        },
        {
            "title": "满江红",
            "content": "季琯灰融，盛寒里、梅香乍放。元道是酿成和气，间生名将。马革裹尸男子志，虎头食肉通侯相。更胸中、十万拥奇兵，人皆仰。腰金印，垂玉帐。忠胆锐，雄心壮。倚辕门几望，北州驰想。且倒长江为寿酒，却翻银浦千寻浪。算时来、一笑洗胡尘，迎天仗。",
            "comment": ""
        },
        {
            "title": "挽吕东莱先生",
            "content": "夫子来天上，儒宗第一人。英材归乐育，圣学发沉堙。正路方资闢，浇风未及醇。斯文何遽丧，诗笔绝生民。",
            "comment": ""
        },
        {
            "title": "满江红",
            "content": "居士生朝，元来是、湖山胜日。长共荐、霜前篱落，半黄橙桔。酒压浮蛆新旨酽，香浮瑞兽祥烟密。更小蛮、清唱入时宜，声飘逸。湖海量，冰霜质。年未老，身犹屈。记平生操履，几曾亏失。季野阳秋虽有自，伯仁崆峒原无物。待着君、添个老人星，人间出。",
            "comment": ""
        },
        {
            "title": "满江红",
            "content": "老子生朝，萧然坐离骚窟宅。更莫诧、才雄屈宋，诗高刘白。不向凤凰池上住，不逃鹦鹉洲边迹。谩一官、如水过称呼，诸侯客。平生志，水投石。首已皓，心犹赤。算陆沉雄奋，总非人力。广武成名惟孺子，高阳适意须欢伯。睨醉乡、一笑抚青萍，乾坤窄。",
            "comment": ""
        },
        {
            "title": "贺新郎",
            "content": "垛翠云蓬远。日鸟高、炎官直午，暑风微扇。二六尧蓂开秀荚，跨海冰轮待满。怪院落，笙箫如剪。太乙然藜天际下，度卯金仙子，生华旦。依日月，近云汉。经时持橐明光殿。问江乡年来有几，只君方见。入座夫人难老甚，炯炯金霞照眼。笑指点，琼舟权劝。愿得调元勋业就，为红泉石磴轻轩冕。归共作，赤松伴。",
            "comment": ""
        },
        {
            "title": "醉蓬莱",
            "content": "记征鸿归候，梦燕来时，雪清梅瘦。寒日迎长，觉微宽宫漏。翼轸分辉，斗牛呈瑞，间气维锺秀。江左风流，夷吾家世，尘源深厚。况是新闻，日边增秩，诰墨方妍，玉符将剖。五马西还，看鸳鸿为偶。我有新词，不论龟鹤，会祝公眉寿。南浦长春，西山不老，年华同久。",
            "comment": ""
        },
        {
            "title": "瑞鹤仙",
            "content": "飞花闲院落。渐燕觜泥融，蜂须香薄。风光未全恶。有出林青杏，殿春红药。东皇旧约。把馀芳、一时留著。等君侯维岳佳辰，惜景为供春酌。新乐。谁番清韵，非石非金，金城弦索。如闻荐鹗，青云外，有飞削。双凫容与，摩天东上，稳步鸾台凤阁。管平泉，昼锦归时，发犹未鹤。",
            "comment": ""
        },
        {
            "title": "菩萨蛮",
            "content": "小春撋就双桃靥。伴他二六尧蓂荚。红绿若为新。个时生玉人。玉人持酒笑。笑与仙翁道。从此百年中，莺花几度封。",
            "comment": ""
        },
        {
            "title": "虞美人",
            "content": "菊花不等重阳到。昨夜都开了。问知仙子是生辰。采翠浮金来供、玉壶春。周郎莫计文君寿。头白须相守。从今更数百年期。月底云间同跨、彩鸾归。",
            "comment": ""
        },
        {
            "title": "官舍苦雨",
            "content": "漫空数日雨倾盆，老屋淋漓瓦缝穿。七月不虚为巧月，今年赖得是丰年。泥涂滑滑妨行客，烟陇阴阴碍种田。我欲乘风干造化，尽披云雾覩青天。",
            "comment": ""
        },
        {
            "title": "鹧鸪天",
            "content": "落落南班间世英。风流人物汉更生。当时良月垂孤处，天女惊香下广庭。鲸作量，兕为觥。尽倾家酿祝脩龄。校雠天禄须君辈，藜杖看陪太乙星。",
            "comment": ""
        },
        {
            "title": "临江仙",
            "content": "秋色三分绕过二，江城又近重阳。翠蓂双荚为谁芳。梅仙生此日，神物自呈祥。陶菊半黄萸斗紫，一时来共飞觞。祝君腾踏比奇章。玉枝元不许，眉寿与天长。",
            "comment": ""
        },
        {
            "title": "念奴娇",
            "content": "山光堂下，恰催花雨过，韶华将半。蝶舞回风莺度曲，暖响笙箫庭院。泥轼仙翁，当时此夕，正梦投怀燕。紫髯黄发，到今如此清健。岂但风月平分，海沂千里，流得欢声遍。屈宋江山，还助说，莫惜金荷频卷。问寿何如，凤池三到，却放壶天晚。赤松应待，挂冠归伴萧散。",
            "comment": ""
        },
        {
            "title": "贺新郎",
            "content": "逗晓晴烟敛。过书云、祥开五日，漏添宫线。葭莞飞灰微度暖，�幼琶飞疑星场９稚钤骸Ⅲ象锶缂簟７俏矸茄谈≡鹿郏�应麟书，吐处豪英产。迟绣斧，启华宴。楚腰舞彻霓裳遍。拥金船，柔纤莹玉，十分争劝。醉入无何休莫问，日下长安非远。况一点、眉黄新见。掩鼻功名须办了，赋归来、却访乔松伴。应未许，雪枝汗。",
            "comment": ""
        },
        {
            "title": "感皇恩",
            "content": "秋色满西湖，雨添新绿。一派烟光望中足。清香十里，画舸去来相逐。酒酣时听得，渔家曲。人道似郎，郎还第六。云水相逢未谙熟。晚来风静，闲浸几枝红玉。水神应不禁，江妃浴。",
            "comment": ""
        },
        {
            "title": "句",
            "content": "乱山围楚塞，平野落荆州。",
            "comment": ""
        },
        {
            "title": "鹧鸪天",
            "content": "瑞霭朝迷紫极宫。梅香轻度琐窗风。关西都护生时节，来吐芳心献寿锺。头来白，频先红。臂强方解挽雕功。银符玉帐轻毡在，稳著功名继乃翁。",
            "comment": ""
        },
        {
            "title": "贺新郎",
            "content": "晓色收梅雨。玉衡高、寒杓插午，月生银浦。一片祥光横碧落，幻出新晴院宇。拥阆苑、擎香天女。簇引飞仙来瑞世，向乌衣巷陌，生文度。人物似，古怀祖。履声合上尧阶去。问如何低回计幕，蜀山深处。金字催还知有日，且听尊前妙语。更领略、双成歌舞。愿借流三峡水，与君侯尽作流霞注。觞百举，寿千数。",
            "comment": ""
        },
        {
            "title": "临江仙",
            "content": "江上小春来几许，湘桃已发微妍。开云今夕降飞仙。花神回暖律，天女炷祥烟。见说士元方展骥，低回共应尘缘。人间更住一千年。却骑丹凤去，归到五云边。",
            "comment": ""
        },
        {
            "title": "临江仙",
            "content": "解事西风真可意，秋声不到尧蓂。尚馀□荚十分清。知君当此际，清梦应长庚。道骨仙风元不老，天开鹤算龟龄。更看宝带换红鞓。拂衣辞管库，谈笑取功名。",
            "comment": ""
        },
        {
            "title": "临江仙",
            "content": "六月炎官收火伞，南薰尽洗烦蒸。十三蓂荚又争青。问知陈仲举，元是此时生。别驾功成清暇日，题舆尚带屏星。黑头非晚至公卿。且倾浮蚁酒，来听祝龟龄。",
            "comment": ""
        },
        {
            "title": "挽吕东莱先生",
            "content": "天意高难问，胡为夺巨贤。后生安取正，圣道不容传。感意悲风木，伤心惨暮烟。翩翩丹旐去，徒有泪潸然。",
            "comment": ""
        },
        {
            "title": "柳梢青",
            "content": "恰则年时。风前雪底，初见南枝。可�纱掖遥�花才清瘦，子已红肥。安排酒盏相随。看金弹、累累四垂。渴後情怀，鼎中风味，惟有心知。",
            "comment": ""
        }
    ]
}