{
    "dynasty": "宋",
    "author": "丁几仲",
    "poems": [
        {
            "title": "贺新郎",
            "content": "喜溢蟾宫梦。起推衣、平章宝桂，湿鸦飞动。果报佳音传络秀，丹穴雏生彩凤。想孔释、亲来抱送。不羡徐卿秋水澈，试闻声、识破真英种。培杞梓，待时用。当年绛帐承新宠。问何如归来，碧荷香重。都是刘郎看承处，多少温柔从臾。会起我嘉宾钦竦。左氏公羊，从初所学，看家传、声誉今腾涌。拚醉舞，与谁共。",
            "comment": ""
        }
    ]
}