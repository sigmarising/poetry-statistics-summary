{
    "dynasty": "宋",
    "author": "赵汝迕",
    "poems": [
        {
            "title": "四圣观纳凉",
            "content": "林宫暑处薄，短簟逸人眠。树击来时马，风称听处蝉。药童清入画，道士默如禅。忽忆山中雪，瘦梅逋老阡。",
            "comment": ""
        },
        {
            "title": "句",
            "content": "何用长堤柳，将眉与世颦。",
            "comment": ""
        },
        {
            "title": "哭赵蹈中",
            "content": "族老今为海内怜，清名多是布衣传。一封表乞从师郡，千里神寒觅句年。水镜照人前日政，雨比吹旐别时船。离家忆值梅初白，梅未成阴失此贤。",
            "comment": ""
        },
        {
            "title": "清平乐",
            "content": "初莺细雨。杨柳低愁缕。烟浦花桥如梦里。犹记倚楼别语。小屏依旧围香。恨抛薄醉残妆。判却寸心双泪，为他花月凄凉。",
            "comment": ""
        },
        {
            "title": "句",
            "content": "夜雨梧桐王子府，春风杨柳相公桥。",
            "comment": ""
        },
        {
            "title": "括溪停舟",
            "content": "树古半成槎，溪边庆贺斜。寒林欲无路，小坞不多家。去客背流叶，停舟见暮鸦。朝朝省秋水，频减一痕沙。",
            "comment": ""
        }
    ]
}