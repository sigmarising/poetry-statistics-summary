{
    "dynasty": "宋",
    "author": "赵善漮",
    "poems": [
        {
            "title": "游西山",
            "content": "古庙嵯峨占地灵，四山环抱耸螺青。松坛鹤去云无伴，石洞龙归雨亦腥。弛担樵歌屯别径，倚蓬渔笛起前汀。个中真觉凝眸豁，一点心无俗虑萦。",
            "comment": ""
        },
        {
            "title": "宿西湖净寺听僧乐梵呗",
            "content": "天涯知已集琳宫，文武升沉气味同。仙乐几回来座上，梵音半夜落天中。幻身何日脱尘劫，慧眼於今识色空。兴尽归来情不尽，晨昏隐隐丽谯东。",
            "comment": ""
        },
        {
            "title": "游西山",
            "content": "閒向西山顶上游，碧天高挂晚云收。雨余花气浓如酒，风鼓松声冷似秋。险句每惊神鬼泣，雅怀不贮古今愁。恍疑身在蓬莱境，笑指前溪当弱流。",
            "comment": ""
        }
    ]
}