{
    "dynasty": "宋",
    "author": "房灏",
    "poems": [
        {
            "title": "寄西湖",
            "content": "昔年曾向西湖住，日夕闲行湖上路。东风二月梅花开，香得孤山无著处。六尺瘦藤双翠屦，眼前物物皆诗具。被人牵挽出山来，荷衣尽为缁尘污。世态翻腾不如故，青镜无情又衰暮。富贵浮云何有哉，一杯且乐闲中趣。长江浩浩东流注，梦寐孤山飞不去。若见梅花频寄音，黄金炼出相思句。",
            "comment": ""
        },
        {
            "title": "别西湖",
            "content": "闻说西湖可乐饥，十年劳我梦中思。湖边欲买三间屋，问遍人家不要诗。满城罗绮照青春，湖上风光日日新。",
            "comment": ""
        },
        {
            "title": "别西湖",
            "content": "人在画船泥样醉，安知西北有兵尘。书生老眼厌风尘，天遣临安看一回。便是西湖不留客，也曾身到日边来。",
            "comment": ""
        }
    ]
}