{
    "dynasty": "宋",
    "author": "滕岑父",
    "poems": [
        {
            "title": "和岑子上郑广文诗",
            "content": "吾侪不解事，刚欲羊枣嗜。居然藜苋肠，厚味非天置。甘此腐儒餐，庶几不为崇。朅来钓濑滨，溪山相妩媚。况复有诗人，深悟作者秘。诸公竞推挽，其柰造物戏。青衫晚从事，着以供燕侍。文章可华国，谁云只小技。堂堂陈无敌，敢不三舍避。载酒践前盟，时当问奇字。",
            "comment": ""
        }
    ]
}