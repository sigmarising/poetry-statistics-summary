{
    "dynasty": "宋",
    "author": "谢绪",
    "poems": [
        {
            "title": "望云",
            "content": "东山渺渺白云低，丹凤何时下紫泥。翘首夕阳连旧眺，谩看黄菊满新谷。鹤闲庭砌人稀迹，苔护松荫山径迷。野老更疑天路近，苍生犹自望云霓。",
            "comment": ""
        },
        {
            "title": "绝笔",
            "content": "立志平夷尚未酬，莫言心事付东流。沦胥天下谁能救，一死千年恨不休。湖水不沉忠义气，淮淝自愧破秦谋。苕溪北去通胡塞，流此丹心灭虏酋。",
            "comment": ""
        },
        {
            "title": "又一首",
            "content": "莫笑狂夫老更狂，推轮怒臂勇螳螂。三军未复图中土，万姓空悲塞外乡。动地声名悬宇宙，惊天气概荡边疆。忠心自古人人有，莫笑狂夫心更狂。",
            "comment": ""
        }
    ]
}