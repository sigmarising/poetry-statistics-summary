{
    "dynasty": "宋",
    "author": "刘谊",
    "poems": [
        {
            "title": "留题融州老君岩",
            "content": "凿成岩穴鬼工难，中有神仙自往还。不见桃花开落处，祇随流水到人间。",
            "comment": ""
        },
        {
            "title": "句",
            "content": "十里崇因寺，临江水气中。",
            "comment": ""
        },
        {
            "title": "郎官湖",
            "content": "滚滚长江水，苍苍大别山。古今人老尽，山水镇长闲。",
            "comment": ""
        },
        {
            "title": "题黄山温泉",
            "content": "山有灵砂泉色红，滌除身垢信成功。不除心上无明业，只与山间众木同。",
            "comment": ""
        },
        {
            "title": "居茅山作",
            "content": "曾跨江西使者鞍，直言才上便休官。三茅得梦全清瘦，头发鬅鬙布襖宽。",
            "comment": ""
        },
        {
            "title": "游曾公岩",
            "content": "寻得新岩冠一州，使君从此作鳌头。千年草莽埋幽致，今日衣冠成胜游。洞穴已能惊俗眼，神仙须合隐浮丘。主人将为商霖起，还许微官卜筑不。",
            "comment": ""
        },
        {
            "title": "句",
            "content": "铜柱将军嗟不见，铁胎丞相镇长存。",
            "comment": ""
        },
        {
            "title": "留题融州老君岩",
            "content": "谩说人间假像真，老君形相亦虚言。岩前瑞气归宸翰，佛子年年□国恩。",
            "comment": ""
        }
    ]
}