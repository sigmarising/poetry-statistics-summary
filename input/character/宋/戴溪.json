{
    "dynasty": "宋",
    "author": "戴溪",
    "poems": [
        {
            "title": "送王木叔黄州教职",
            "content": "龙飞乙科郎，白面如琢玉，去作幕下士，年少二十六。壮心直如弦，不而公事曲。宁知太守尊，棰吏惊群目。太守岂不贤，去郡秉钧轴。铨曹有格法，那肯烦荐牍。依然旧官职，再傍天这麓。六考未作县，冷官到淮服。向来豪气举。斟酒能半斛。只今长说病，伏饮在胸腹。皇皇一世忧，隐隐两眉蹙。中年革节省，未必下为福。我生更迂阔，立意要违俗。误使尘纲缨，同君被缠束。两家各生子，丁壬合天禄，但得佳儿妇，两翁志愿足。岷山有旧约，相从结□□。明朝江上馆，持被共君宿。",
            "comment": ""
        }
    ]
}