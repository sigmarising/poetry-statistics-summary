{
    "dynasty": "宋",
    "author": "逍遥子",
    "poems": [
        {
            "title": "罗浮茶",
            "content": "少水仍将活火煎，茶经妙处莫虚传。陆颠所在闲题品，未试罗浮第一泉。",
            "comment": ""
        },
        {
            "title": "白云庵四首",
            "content": "洞底草蒲绿作坡，松根况有茯苓多。自能饱饭太平日，不学式微歌浩歌。",
            "comment": ""
        },
        {
            "title": "白云庵四首",
            "content": "蚁窠得意从渠计，螳翳忘言息我机。寒尽山庵无历日，野花啼鸟又春归。",
            "comment": ""
        },
        {
            "title": "白云庵四首",
            "content": "山居常与白云俱，小筑东轩著药炉。消遣客魔须底物，竹间叶叶有灵符。",
            "comment": ""
        },
        {
            "title": "白云庵四首",
            "content": "泉流东畔是蓬莱，我爱青山为展开。独倚瘦筇谁是伴，白云日晚自归来。",
            "comment": ""
        },
        {
            "title": "茶庵",
            "content": "道人宴坐碧山阿，，啄木敲门拟客过。吾境本无妖魅事，日长翻有睡为魔。",
            "comment": ""
        }
    ]
}