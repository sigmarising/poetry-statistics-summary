{
    "dynasty": "宋",
    "author": "汤仲友",
    "poems": [
        {
            "title": "葛岭贾似道园池",
            "content": "檀板歌残陌上花，过墙荆棘刺檐牙。指挥已失铁如意，赐予宁存玉辟邪。败屋春归无主燕，废池雨产在官蛙。木棉庵外尤愁绝，月黑夜深闻鬼车。",
            "comment": ""
        },
        {
            "title": "题惠山寺",
            "content": "梁溪停短棹，带月步西关。路尽忽逢寺，松多不见山。岩腰云殿古，洞口石泉闲。到此正吟苦，秋声满树间。",
            "comment": ""
        },
        {
            "title": "西湖",
            "content": "山色波光步步随，古今难画亦难诗。水浮亭馆花间出，船载笙歌柳外移。过眼年华如去鸟，恼人春色似游丝。六桥几见轮蹄换，取乐莫辞金屈卮。",
            "comment": ""
        },
        {
            "title": "枫桥",
            "content": "出城才七里，地僻罕曾守。孤塔临官路，三门背运河。钟鸣惊宿鸟，墙矮入渔歌。醉里看题壁，如今张继多。",
            "comment": ""
        },
        {
            "title": "虎山",
            "content": "虎是何年踞，名存迹已亡。塔从林外出，山向寺中藏。池暗生寒气，台空夕供阳。更无人吊古，来只为春茫。",
            "comment": ""
        },
        {
            "title": "游洞庭",
            "content": "寒色满空山，悠然一径闲。鸟啼黄叶外，人度翠峰间。古殿藏云气，唐碑带藓斑。未穷幽绝处，兴心忽思还。",
            "comment": ""
        }
    ]
}