{
    "dynasty": "宋",
    "author": "释守净",
    "poems": [
        {
            "title": "颂古四首",
            "content": "涅槃偿债更无殊，劈破长沙肘后府。一句全提无话会，钱塘八月浪花粗。",
            "comment": ""
        },
        {
            "title": "偈二十七首",
            "content": "佛祖顶{左宁右页}上，有破天大路。未透生死关，如何敢进步。不进上不，大千没遮护。一句绝言诠，那吒擎铁柱。",
            "comment": ""
        },
        {
            "title": "偈二十七首",
            "content": "梦幻空花，六十七年。白鸟烟没，秋水连天。",
            "comment": ""
        },
        {
            "title": "偈二十七首",
            "content": "一念得心，顿超三界。得无所得，贪瞋烂坏。野草閒花满地愁，将军战马今何在。",
            "comment": ""
        },
        {
            "title": "偈二十七首",
            "content": "文殊普贤谈理事，临济德山行棒喝。东禅一觉到天明，偏爱风从凉处发。",
            "comment": ""
        },
        {
            "title": "偈二十七首",
            "content": "三十六旬穷此夕，定盘星上转风车。放开结角罗纹处，须信风流出当家。",
            "comment": ""
        },
        {
            "title": "偈三首",
            "content": "坐断毗卢顶{左宁右页}，须是没量大人。若是没量大人，不坐毗卢顶{左宁右页}。",
            "comment": ""
        },
        {
            "title": "偈二十七首",
            "content": "今朝十二，鼓声动地。雪水上来，讨甚巴鼻。直饶天雨四花，争似归堂打睡。",
            "comment": ""
        },
        {
            "title": "偈二十七首",
            "content": "日日波波走，夜夜不曾停。走到岁穷夜，依旧定盘星。",
            "comment": ""
        },
        {
            "title": "偈二十七首",
            "content": "流水下山非有意，片云归洞本无心。人生若得如云水，铁树开花遍界春。",
            "comment": ""
        },
        {
            "title": "偈二十七首",
            "content": "慧不厌修，福不厌作。福慧双收，如虎戴角。作既无作，修亦无修。青山绿水，短棹孤舟。格外之谈，迥出常流。",
            "comment": ""
        },
        {
            "title": "偈二十七首",
            "content": "大兄杜口毗耶，小兄掩室摩竭。恰好和我三人，大家证龟作鳖。",
            "comment": ""
        },
        {
            "title": "偈三首",
            "content": "今朝腊月九，穷汉外边走。虽然不还家，却是他好手。陋巷不骑金色马，回途却著破襴衫。",
            "comment": ""
        },
        {
            "title": "偈二十七首",
            "content": "三分光阴二早过，灵台一点不揩磨。贪生逐日区区去，唤不回头争奈何。",
            "comment": ""
        },
        {
            "title": "颂古四首",
            "content": "普请开田力已齐，纷纷带水又拖泥。展开两手人休问，昨夜三更月落西。",
            "comment": ""
        },
        {
            "title": "偈三首",
            "content": "若欲正提纲，直须大地荒。欲来冲雪刃。未免露锋芒。",
            "comment": ""
        },
        {
            "title": "偈二十七首",
            "content": "梦幻空花六十七，临行犹自老婆心。鸳鸯绣出与人看，谁知元不犯金针。",
            "comment": ""
        },
        {
            "title": "颂古四首",
            "content": "不知此土何为验，拈起新罗人草鞋。叹祖殿前樊哙怒，鸿门一踏为谁开。",
            "comment": ""
        },
        {
            "title": "调空首座",
            "content": "山龟有壳藏头尾，七十二钻不奈何。恰似秀峰空首座，嘉招不肯出烟苏。",
            "comment": ""
        },
        {
            "title": "偈二十七首",
            "content": "正炊折脚铛安隐，无奈公文抵死催。硬把死蛇头不得，随时之义大矣哉。",
            "comment": ""
        },
        {
            "title": "偈二十七首",
            "content": "我有折脚铛，三子共提掇。一著一著高，一步一步阔。从此活业兴，清风动寥泬。夜半放乌鸡，头上一点雪。",
            "comment": ""
        },
        {
            "title": "偈二十七首",
            "content": "一叶落，便知秋，顢頇佛性。一尘起，大地收，儱侗真如。若是衲僧门下客，不用更踌躇。曾向华山图上看，又添潘阆倒骑驴。",
            "comment": ""
        },
        {
            "title": "偈一首",
            "content": "闭却口，时时说。截却舌，无间歇。无间歇，最奇绝。最奇绝，眼中屑。了了了时无可了，玄玄玄处亦须呵。",
            "comment": ""
        },
        {
            "title": "偈二十七首",
            "content": "不用立雪庭下，不用断臂师前。须信当人分上，已与佛祖齐肩。会得朝打八百，不会暮打三千。",
            "comment": ""
        },
        {
            "title": "偈二十七首",
            "content": "达磨不来东土，二祖不往西天。老卢不识五祖，谁云夜半衣传。",
            "comment": ""
        },
        {
            "title": "偈二十七首",
            "content": "我有懒庵兄，夤缘真有在。从东复过西，两处成交代。去矣无遗恨，所欠唯睡债。难忘手足情，特来为渠赛。",
            "comment": ""
        },
        {
            "title": "偈二十七首",
            "content": "瞿昙鼓动三寸舌，四十九年无法说。达磨不立一字脚，列派分枝无处著。青山不锁长飞势，沧海合知来处高。",
            "comment": ""
        },
        {
            "title": "颂古四首",
            "content": "析尽尸骸没一些，从茲遍界是那吒。直饶见得无纤翳，未免重添眼里花。",
            "comment": ""
        },
        {
            "title": "偈二十七首",
            "content": "传来铁钵盛猫饭，摩衲袈裟入墨盆。祖翁活计都坏了，不知将底付儿孙。",
            "comment": ""
        },
        {
            "title": "偈二十七首",
            "content": "九夏炎炎火热，木人汗流不辍。夜来一雨便凉，莫道山僧不说。",
            "comment": ""
        },
        {
            "title": "偈二十七首",
            "content": "念念舍离诸恶趣，心心克取佛菩提。取舍二途如脱得，永嘉元不识曹溪。",
            "comment": ""
        },
        {
            "title": "颂古",
            "content": "比谓拈来伸一问，如何举众尽茫然。不因一扑百杂碎，定作人间丑妇冤。",
            "comment": ""
        },
        {
            "title": "偈二十七首",
            "content": "石门深且幽，好住不肯住。翻身入城隍，却向闹市去。闹浩浩处冷湫湫，冷湫湫处看杨州。四五百条花柳巷，二三千处管弦楼。",
            "comment": ""
        },
        {
            "title": "偈二十七首",
            "content": "定光金地遥招手，智者江陵暗点头。已是白头千万里，那堪於此未知休。",
            "comment": ""
        },
        {
            "title": "偈二十七首",
            "content": "堂前露柱久怀胎，长下婴儿颇俊哉。未解语言先作赋，一操直取状元来。",
            "comment": ""
        },
        {
            "title": "偈二十七首",
            "content": "常州有，福州无，江风作恶浪花粗。不用刻舟徒记剑，片帆已过洞庭湖。",
            "comment": ""
        },
        {
            "title": "偈二十七首",
            "content": "谈玄说妙，撒屎撒尿。行棒行喝，将盐止渴。立主立宾，花擘宗乘。",
            "comment": ""
        }
    ]
}