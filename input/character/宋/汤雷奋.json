{
    "dynasty": "宋",
    "author": "汤雷奋",
    "poems": [
        {
            "title": "輓谢叠山",
            "content": "怀哉千古事，百炼不为柔。汉祖尤封齿，殷臣不事周。宁随文相国，真匹李潭州。浩荡江相接，东西万古愁。",
            "comment": ""
        },
        {
            "title": "輓谢叠山",
            "content": "向老逢危乱，投军复欲东。九迁徒有命，一战不成功。楚狂言犹在，韩雠事已空。风尘长苍莽，身世转飘蓬。",
            "comment": ""
        },
        {
            "title": "輓谢叠山",
            "content": "芒鞵初就道，慷慨不辞难。滚滚长江尽，萧萧易水寒。风霜欺汉节，尘土上南冠。无复加餐饭，旁人掬泪着。",
            "comment": ""
        }
    ]
}