{
    "dynasty": "宋",
    "author": "马大同",
    "poems": [
        {
            "title": "过九疑",
            "content": "人与韶音渺莫闻，山如羽卫自森森。不封不树知何处，漫说零陵古到今。",
            "comment": ""
        },
        {
            "title": "过九疑",
            "content": "平生梦想九疑高，原隰驱驰敢惮劳。肃肃衣冠朝帝所，此行端不为游遨。",
            "comment": ""
        },
        {
            "title": "过九疑",
            "content": "行尽平冈十里间，好山迎我翠相环。九疑更在云深处，只恐天高不可攀。",
            "comment": ""
        },
        {
            "title": "过九疑",
            "content": "二妃千古恨难刊，不为腩巡遂不还。空使湘江江上竹，至今犹染泪痕斑。",
            "comment": ""
        },
        {
            "title": "题龙潭石岩",
            "content": "揽辔观风只课程，风云要挹楚乡清。晨旌几碍观山目，夜柝翻惊梦月情。观者宁知部使者，平生元是老书生。沧浪何处无人识，欲往从之一濯缨。",
            "comment": ""
        },
        {
            "title": "过九疑",
            "content": "何侯拔宅登仙去，虞帝因山行庙基。人物由来相代谢，不知陵谷几迁移。",
            "comment": ""
        },
        {
            "title": "过九疑",
            "content": "帝德于今祀万年，如何遗像托疏椽。凭谁为假丹青手，付与梅仙十万钱。",
            "comment": ""
        },
        {
            "title": "过九疑",
            "content": "宇宙才分便月山，兹山戢戢序成斑。重华远矣遗风在，好似相从揖逊还。",
            "comment": ""
        }
    ]
}