{
    "dynasty": "宋",
    "author": "魏二翁",
    "poems": [
        {
            "title": "颂",
            "content": "我今入山，避此嚣烦。卫以卒史，聘以达官。岂易我乐，物外靖闲。养真存气，七返九还。金丹既就，遂陟仙坛。蓬莱绛阙，玉户金关。有能学我，云路非难。",
            "comment": ""
        },
        {
            "title": "藏头诗",
            "content": "火田心主须防慎，慎行方成后世传。传守坎离为要妙，妙趋名利作忧煎。前程若识丹霞法，法路应归紫府仙。",
            "comment": ""
        }
    ]
}