{
    "dynasty": "宋",
    "author": "韦奇",
    "poems": [
        {
            "title": "句",
            "content": "野黑鸡声颤，林深燐火明。",
            "comment": ""
        },
        {
            "title": "句",
            "content": "病多谙药性，吟苦识诗情。",
            "comment": ""
        },
        {
            "title": "句",
            "content": "败壁蜗黏篆，空阶蚓结楼。",
            "comment": ""
        },
        {
            "title": "句",
            "content": "山风嘘冷信，檐溜管离情。",
            "comment": ""
        },
        {
            "title": "句",
            "content": "窗破入云气，林疏漏月痕。",
            "comment": ""
        },
        {
            "title": "句",
            "content": "林缺添松补，篱疏倩菊遮。",
            "comment": ""
        },
        {
            "title": "句",
            "content": "拨灰煨芋子，带溼爇松枝。",
            "comment": ""
        },
        {
            "title": "句",
            "content": "黄犊拖犁倦，青帘说酒清。",
            "comment": ""
        },
        {
            "title": "题倪文昌玉湖书院",
            "content": "齐斋老子今安在，一去人间余廿载。白衣苍狗几千回，惟有溪山长不改。吴兴胜概夸玉湖，鹅溪一幅玄晖图。天光上下渺无极，寒玉倒浸清冰壶。晴波万顷莹如洗，一卷石向波心起。先生具眼此结庐，收拾溪山入诗里。渔人艇子时往还，笭箵掷下前溪湾。一声欸乃水天碧，回头却羡沙鸟闲。楼高望极情思远，前揖衡山后苍弁。陌头杨柳几春风，当年曾识齐斋面。我今怀古心悠悠，古人不见今人愁。夕阳收尽暝烟浮，扁舟载月归来休。",
            "comment": ""
        }
    ]
}