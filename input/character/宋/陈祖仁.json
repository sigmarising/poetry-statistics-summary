{
    "dynasty": "宋",
    "author": "陈祖仁",
    "poems": [
        {
            "title": "释宗显重修宝梵院",
            "content": "身浮沤□草头露，实见卓立中流柱。世纲走逃如脱兔，菩提了了无他路。迷人捐躯大火聚，自灼自焚甘自苦。诸佛菩萨慈悯故，教以一舍无复取。显公超然知落处，功德销磨赀万数。一箪一钵朝昏度，佛事日富贫非虑。如是降心如是住，哎哕自蓄与虫蠹。风清松竹相尔汝，谁其嗣之需一悟。",
            "comment": ""
        }
    ]
}