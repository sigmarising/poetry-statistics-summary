{
    "dynasty": "宋",
    "author": "刘应李",
    "poems": [
        {
            "title": "上陈县尹二首",
            "content": "温公宅子富公池，并入尧夫户不知。百亩但添官里赋，一编惟说橐中诗。自怜老去无能役，正恐儿成不了痴。有口尚能夸尹在，莫教白发困行移。",
            "comment": ""
        },
        {
            "title": "祝英台近",
            "content": "濯沧浪，歌窈窕，云日弄微霁。屏倚曾空，鹤去几何岁。尚留洞草芊青，岩花重碧，游泳处、露中风袂。木兰舣。亭外冉冉斜阳，杯行尚联断。独凭危阑，解渴漱寒水。少须酒力还低，茶香不断，清与处、月明川底。",
            "comment": ""
        },
        {
            "title": "上陈县尹二首",
            "content": "旧尹龚熊负令名，至今天日共清明。案头未有人称屈，村里全无吏敢行。满院茶香敲句稳，一帘花影韵琴清。后之学者谁其似，又说陈公政有声。",
            "comment": ""
        }
    ]
}