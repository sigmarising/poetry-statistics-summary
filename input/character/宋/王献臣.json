{
    "dynasty": "宋",
    "author": "王献臣",
    "poems": [
        {
            "title": "麻姑坛",
            "content": "我佩绿绮琴，独上麻姑坛。七弦试拂拭，一天星斗寒。仙子为我来，降语五云端。世人知音少，君今休要弹。",
            "comment": ""
        },
        {
            "title": "泗州山",
            "content": "大石小石皆罗列，造化安排非人设。覆者如轩深者洞，方者如屏平者席。可以安尊罍，可以横琴瑟。天边乌兔眼前飞，海上波澜掌中白。",
            "comment": ""
        },
        {
            "title": "澄虚阁",
            "content": "此地留仙灶，仙人去何早，一粒药初成，空山绝灵草。灶傍五色土，令人百病好。况复饵丹人，朱颜几时老。",
            "comment": ""
        },
        {
            "title": "寂光寺",
            "content": "霸业何劳问废兴，前人楼阁后人登。海山有籍归真主。云物无情属野僧。饮鹿澄潭环细浪，啼猿拱木网寒藤。纷华不见旧时事。惟有禅龛空报澄。",
            "comment": ""
        },
        {
            "title": "天开岩",
            "content": "觉皇普照黄金宅，西有峰峦插空碧。地灵不放幽境开，都把云萝锁顽石。",
            "comment": ""
        }
    ]
}