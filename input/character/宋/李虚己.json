{
    "dynasty": "宋",
    "author": "李虚己",
    "poems": [
        {
            "title": "建茶呈使君学士",
            "content": "石乳标奇品，琼英碾细文。试将梁苍雪，煎勋建溪云。清味通宵在，馀香隔坐闻。遥思摘山月，龙焙未春分。",
            "comment": ""
        },
        {
            "title": "次韵和内翰杨大年见寄",
            "content": "鳌冠三峰碧海宽，云谣初下霭之兰。采珠宫里骊龙睡，织锦机中彩凤盘。药砌苍苔钱作点，粉墙脩竹玉为竿。闲从庄婕亲凫舄，曾得安期九转丹。",
            "comment": ""
        },
        {
            "title": "和汝南秀才游净土见寄",
            "content": "长松系马驻吟鞭，水殿沈檀一树烟。苔破闲阶幽鸟立，草芳深院老僧眠。桃花欲放条风后，茶蕊新供谷雨前。衰会赏诗多狎客，我无岐路近神仙。",
            "comment": ""
        },
        {
            "title": "送何水部蒙出牧宜阳",
            "content": "宜川三月水东流，秀出江南二十州。红旆使君今日去，白衣举子昔年游。海潮赋就藏书府，竞渡诗成在郡楼。国史待修循吏传，政声早晚达凝旒。",
            "comment": ""
        },
        {
            "title": "题义门胡氏华林书院三首",
            "content": "绿池寒竹绕书斋，鼓箧横经任往回。积善原从千里应，表门恩自九天来。文章卷里蟾枝秀，礼义乡中棣萼开。记得浮云深处景，岩深应长栋梁材。",
            "comment": ""
        },
        {
            "title": "题义门胡氏华林书院三首",
            "content": "聚族逢修偃，垂绅偶会昌。里闾师重厚，门阀诫轻扬。木垅堆云秀，书帷积雪光。清名传异域，丽句出中堂。玉蕴山还润，兰生谷更香，友朋敦布素，童稚味膏粱。铸剑归农器，休牛见服箱。斋心常拱极，端简中秋霜。",
            "comment": ""
        },
        {
            "title": "题义门胡氏华林书院三首",
            "content": "部符南粤转轺车，三宝新题表义闾。药石好携灵连句，素筠留得蔡邕书。平原架上衣无主，过客堂中食无鱼。见说下帷多俊士，共瞻司马慕相如。",
            "comment": ""
        },
        {
            "title": "寄化城寺",
            "content": "化城金地出入群，瀑布峰前一径分。宝塔香灯诸洞见，石楼钟磬半天闻。子明丹灶封秋藓，李白书堂鏁暮云。欲去未能还结念，展图时诵北山文。",
            "comment": ""
        }
    ]
}