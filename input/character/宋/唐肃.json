{
    "dynasty": "宋",
    "author": "唐肃",
    "poems": [
        {
            "title": "季子挂剑歌",
            "content": "季子让一国，视之敝屣然。宁当宝一剑，不为徐君悬。徐君虽亡骨未朽，剑挂坟前白杨柳。君知不知不足悲，我心许君终不移。",
            "comment": ""
        },
        {
            "title": "吴中送僧",
            "content": "师向何方去，太湖西复西。风传孤磬远，松偃旧房低。暖榻常留兔，浮杯不驳犀。何时城北寺，重听木鸡啼。",
            "comment": ""
        }
    ]
}