{
    "dynasty": "宋",
    "author": "黄彦辉",
    "poems": [
        {
            "title": "古寺",
            "content": "古寺云深去路赊，来分僧钵共生涯。依稀池草成春梦，容易江梅老岁华。长铗悲弹三尺雪，短檠寒落五更花。夜来风雨催归急，为报河阳令尹家。",
            "comment": ""
        },
        {
            "title": "元宵词二首",
            "content": "琥珀盏中云母钟，琉璃光射水晶宫。风随兰麝香千里，人在莲花影万重。",
            "comment": ""
        },
        {
            "title": "元宵词二首",
            "content": "鳌头移得山三岛，月下传来灯万枝。香陌马嘶红萼锦，翠楼人倚绿杨眉。",
            "comment": ""
        }
    ]
}