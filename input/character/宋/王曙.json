{
    "dynasty": "宋",
    "author": "王曙",
    "poems": [
        {
            "title": "诗一首",
            "content": "凿龙苍翠照□川，白鸟平芜暮雨閒。一夕尘襟清似水，潺湲声里□□□。",
            "comment": ""
        },
        {
            "title": "回峰院留题",
            "content": "山势欲压海，禅扃向此开。鱼龙腥不到，日月影先来。树色秋擎出，钟声浪答回。何期随吏役，暂得拂尘埃。",
            "comment": ""
        },
        {
            "title": "句",
            "content": "千山送客东西路，一树照人南北枝。",
            "comment": ""
        },
        {
            "title": "诗一首",
            "content": "枣花至小能成实，桑叶惟柔解吐丝。堪笑牡丹如斗大，不成一事只空枝。",
            "comment": ""
        },
        {
            "title": "答子",
            "content": "疏家子叹挥金后，御寇妻悲遗粟回。争似吾儿知止足，陶庐容膝早归来。",
            "comment": ""
        },
        {
            "title": "偶□",
            "content": "□倚苍崖次第开，暂停征传一徘徊。人间万事皆如此，偶尔□胜特地来。",
            "comment": ""
        }
    ]
}