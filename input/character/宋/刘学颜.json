{
    "dynasty": "宋",
    "author": "刘学颜",
    "poems": [
        {
            "title": "齐天乐",
            "content": "红冈小塔枫林路，曾见承平歌舞。舞罢人归，月斜影转，重见郎官星度。乡关境土，又二十馀年，桑麻深露。说与闾巷，少年知得当时否。如今苍颜白发，问耕聊尔耳，依稀农圃。父老吾伊，深山鸡黍，谁念乱离父母。村南昼午。谩对客烹茶，笑谈今古。千岁迢迢，竹风时扫户。",
            "comment": ""
        }
    ]
}