{
    "dynasty": "宋",
    "author": "苏涣",
    "poems": [
        {
            "title": "句",
            "content": "云台胜景压苍溪，东汉遗名冠蜀西。",
            "comment": ""
        },
        {
            "title": "赠刘讽",
            "content": "林下人归少，君归不待年。能令两蜀士，叹甚二疏贤。",
            "comment": ""
        },
        {
            "title": "变律（本十九首，今存三首）",
            "content": "日月东西行，寒暑冬夏易。阴阳无停机，造化渺莫测。开目为晨光，闭目为夜色。一开复一闭，明晦无休息。居然六合外，旷哉天地德。天地且不言，世人浪喧喧。毒蜂成一窠，高挂恶木枝。行人百步外，目断魂亦飞。长安大道边，挟弹谁家儿。右手持金丸，引满无所疑。一中纷下来，势若风雨随。身如万箭攒，宛转迷所之。徒有疾恶心，奈何不知几。养蚕为素丝，叶尽蚕不老。倾筐对空林，此意向谁道。一女不得织，万夫受其寒。一夫不得意，四海行路难。祸亦不在大，福亦不在先。世路险孟门，吾徒当勉旃。",
            "comment": ""
        },
        {
            "title": "赠零陵僧（一作《怀素上人草书歌》）",
            "content": "张颠没在二十年，谓言草圣无人传。零陵沙门继其后，新书大字大如斗。兴来走笔如旋风，醉后耳热心更凶。忽如裴旻舞双剑，七星错落缠蛟龙。又如吴生画鬼神，魑魅魍魉惊本身。钩锁相连势不绝，倔强毒蛇争屈铁。西河舞剑气凌云，孤蓬自振唯有君。今日华堂看洒落，四座喧呼叹佳作。回首邀余赋一章，欲令羡价齐钟张。琅诵□句三百字，何似醉僧颠复狂。忽然告我游南溟，言祈亚相求大名。亚相书翰凌献之，见君绝意必深知。南中纸价当日贵，只恐贪泉成墨池。第二百五十六卷",
            "comment": ""
        }
    ]
}