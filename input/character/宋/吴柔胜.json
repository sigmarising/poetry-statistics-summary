{
    "dynasty": "宋",
    "author": "吴柔胜",
    "poems": [
        {
            "title": "三友图",
            "content": "髯龙嘶风山石裂，玉人影断横斜月。一声翠羽琅玕东，罗浮梦断微茫中。",
            "comment": ""
        },
        {
            "title": "送林明府",
            "content": "拟续宣城志，难忘令尹贤。庭空无狱讼。斋静有诗篇。心比秋云远，政如霜月悬。活人最多处，饥岁作丰年。",
            "comment": ""
        },
        {
            "title": "柴门春书",
            "content": "深巷寂无人，鸟声花坞春。荜门长日掩，天地一闲身。",
            "comment": ""
        },
        {
            "title": "牧亭秋色",
            "content": "丹枫酣霜压林丘，黄叶老尽岩西头。不应蔓草烟漠漠，并作粉绘苍山秋。",
            "comment": ""
        },
        {
            "title": "唐人挟弹图",
            "content": "啮膝嘶风径奔駻，花前挟弹回头看。一鸟不鸣春书闲，野水清清绿阴暗。",
            "comment": ""
        }
    ]
}