{
    "dynasty": "宋",
    "author": "陈尧叟",
    "poems": [
        {
            "title": "送崇教大师南归",
            "content": "能名净行达理闱，振锡携瓶出翠微。恩重冕旒曾召对，情高云鹤却同归。会思莲社寰中结，杯泛潮风海上飞。不是清时未陈力，便堪随去扫岩扉。",
            "comment": ""
        },
        {
            "title": "赓上赐病归韵",
            "content": "寅会丁昌运，訏谟愧琐才。微功酬帝造，迈级处公台。辞位囊封上，逾涯宠数来。维藩分圣寄，涕泗远丹台。旌仰宸章降，降弥睿眷回。载赓诚寡和，望阙几徘徊。",
            "comment": ""
        },
        {
            "title": "披云亭",
            "content": "秦关百二山河固，陕服城闉控此中。别构栋梁成爽垲，俯观竹树立青葱。虚簷豁敞迎朝日，曲槛萦回带晚风。登眺自欣襟带地，万方辙迹坦然同。",
            "comment": ""
        },
        {
            "title": "果实",
            "content": "甜于糖蜜软于酥，阆苑山头拥万株。叶底深藏红玳瑁，枝边低缀碧珊瑚。",
            "comment": ""
        },
        {
            "title": "题义门胡氏华林书院",
            "content": "旌阙书亭焕水乡，四时烟景似沧浪。玉浆寒色连莎砌，金障秋阴覆草堂。田里从来应逊畔，儿孙游戏亦成行。吾君孝理风天下，谁识讴歌缀乐章。",
            "comment": ""
        },
        {
            "title": "妙智洞",
            "content": "追忆经行三十年，漫山桃李竞争妍。于今棠棣花成萼，我已童颜射酒红。",
            "comment": ""
        },
        {
            "title": "送张无梦归天台",
            "content": "山人之所隐，临海赤城閒。天台峰峨峨，剡水声潺潺。绝顶一室非尘寰，忘形终日同云閒。仙軿每戾止，人迹绝跻攀。沆瀣挹朝味，冰雪留童颜。手持百首还元诗，诗成自谓人不知。世人得之蹈，希夷自此游。朝市皆争识形仪，承祯以道遇明主。子训卖药归会稽，张君今能尽继之。冥冥孤鸿东南飞，邈然不自烟霞期。",
            "comment": ""
        },
        {
            "title": "洞霄宫",
            "content": "回合烟光叠翠屏，东南山水此为灵。莺花春学蓬瀛境，楼阁夜干牛斗星。古桧森罗烧药灶，彩云飘洒聚仙亭。辽天俯近归期鹤，澥谷旁连骇巨溟。紫陌红尘无一点。绿毛仙骨有千龄。当时听法谈玄者，环佩锵锵拱上清。",
            "comment": ""
        },
        {
            "title": "诗一首",
            "content": "一榻琴书双门寺，片心泉石两林山。江楼把酒云供望，秋院支筇鹤对閒。",
            "comment": ""
        }
    ]
}