{
    "dynasty": "宋",
    "author": "吕午",
    "poems": [
        {
            "title": "开寿寺壁记",
            "content": "四雇云山满目前，却从此地得牛眠。问君此计何为早，且住人间五百年。",
            "comment": ""
        },
        {
            "title": "和岳王庙壁上韵",
            "content": "当年唯说岳家军，纪律森严孰与邻。师过村村皆按堵，功成处处可镌珉。威名千古更无敌，词翰数行俱绝尘。拟取中原报明主，亦劳余刃到黄巾。",
            "comment": ""
        },
        {
            "title": "句",
            "content": "杏城西城翁幽居。",
            "comment": ""
        },
        {
            "title": "马城花窠",
            "content": "老子西城住，今逾十载期。栽花成茂树，种柳长高枝。移接从渠巧，夸传到处知。担头挑卖去，一一是趋时。",
            "comment": ""
        },
        {
            "title": "大涤洞留题",
            "content": "武皇御宇好神仙，帝遣初开此洞天。山转九回藏紫府，涧萦百折走寒泉。栖真飞鼠□当日，大涤神龙似昔年。解与名山传不朽，只今惟有大苏篇。",
            "comment": ""
        },
        {
            "title": "题仁义寺",
            "content": "寺以仁义名，当求仁义实。只在毫釐间，遂分儒与释。千载几万言，未能合为一。大笑出门去，莫问成陈迹。",
            "comment": ""
        },
        {
            "title": "凤凰台",
            "content": "古台曾说少年游，弹指惊嗟岁月流。山似三神浮碧海，城如一虎卧崇丘。凤凰去后遗陈迹，白鹭来叶认旧洲。但得风寒无罅隙，江河举目不须愁。",
            "comment": ""
        },
        {
            "title": "句",
            "content": "四时鸥鹭窥图画，千古鱼龙听管弦。",
            "comment": ""
        }
    ]
}