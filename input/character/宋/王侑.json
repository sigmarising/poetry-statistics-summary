{
    "dynasty": "宋",
    "author": "王侑",
    "poems": [
        {
            "title": "乡饮酒倡和诗",
            "content": "旴江文物盛江西，有底醇风欠转移。端藉乡贤扶世道，共修礼饮迪民彝。厖眉华发四朝老，方领圜冠三代仪。天理人心非外有，信乎王道不难知。",
            "comment": ""
        },
        {
            "title": "乡饮酒诗",
            "content": "圣主方求治，偏城敢后儒。采芹严祀事，序齿集生徒。黄发居宾右，青衿隘坐隅。远侔鲁泮饮，下陋汉庭酺。席正群心萧，盃行美化敷。君恩何以报，忠孝是良图。",
            "comment": ""
        }
    ]
}