{
    "dynasty": "宋",
    "author": "刘季裴",
    "poems": [
        {
            "title": "寿鞏守",
            "content": "正月从来号履端，那堪生日遇天官。万寻山岳才名重，千里江湖德量宽。菩萨像前开锦绣，老人星下爇旃檀。区区祝颂无他意，愿见灵椿度岁寒。",
            "comment": ""
        },
        {
            "title": "寿朱宋",
            "content": "康鼎谈经世少双，一时文物动虞庠。江湖虽隔金闺籍，衣袖仍闻玉案香。墨客几年陪画隼，板舆平日到蘐堂。时清身健堪行乐，未见荆榛老凤凰。",
            "comment": ""
        }
    ]
}