{
    "dynasty": "宋",
    "author": "周端臣",
    "poems": [
        {
            "title": "青铜香鸭诗",
            "content": "谁把工夫巧铸成，铜青依绿绿毛轻。自归骚客文房后，无复王孙金弹惊。沙觜莫追荐苇暖，灰心聊吐蕙兰清。回头却笑江湖伴，多少遭烹为不鸣。",
            "comment": ""
        },
        {
            "title": "挽芸居二首",
            "content": "诗思閒逾健，仪容老更清。遽闻身染患，不见子成名。易箦终婚娶，求棺达死生。典刑无复亲，空有泪如倾。",
            "comment": ""
        },
        {
            "title": "送人失官归",
            "content": "浮世功名总是虚，从然轩冕又何如。趁无日发来侵镜，好卖青山去荷锄。贤圣一丘无用土，英雄几板可疑书。生涯傥了寒暄计，独抱遗经亦有馀。",
            "comment": ""
        },
        {
            "title": "代上刘郎中",
            "content": "弹压江湖聋市朝，相逢人尽说风骚。诗从南岭吟逾老，名得西山荐益高。半世历官才幕府，午年还国尚郎曹。儿时曾诵先生句，镜裹如今已二毛。",
            "comment": ""
        },
        {
            "title": "次韵勿斋蜡梅",
            "content": "不怀南枝斗粉光，品题应合让苏黄。融成蜂蜡千葩秀，散作龙涎几阵香。立悟瞿昙真面目，坐忘姑射旧梳妆。好风吹堕檀心句，白雪空惊寡和章。",
            "comment": ""
        },
        {
            "title": "古断肠曲三十首",
            "content": "裛裛罗巾泪粉光，绿琴哀怨调凄凉。芳容自觉随风老，落尽桃花暗断肠。",
            "comment": ""
        },
        {
            "title": "听无悔琴",
            "content": "悟琴如悟道，神閒若无营。在心不在指，以意非以声。锵尔风篁韵，泠然天籁鸣。曲终各一笑，相对坎亏成。",
            "comment": ""
        },
        {
            "title": "秋晚孤山",
            "content": "山夹寒云晚不收，蘋花洲渚雁声秋。西湖处士无消息，落日丹枫处处愁。",
            "comment": ""
        },
        {
            "title": "元夕",
            "content": "小院春寒月到迟，闭门閒课上元诗。南来父老消磨尽，耳畔无人说旧时。",
            "comment": ""
        },
        {
            "title": "古坟诗",
            "content": "短墙摧倒树欹斜，碧斋开满地花。马鬣就荒无认处，墓臆碑在野人家。",
            "comment": ""
        },
        {
            "title": "灵隐山前即事",
            "content": "猿不闻呼僧已归，翠烟依旧锁崔嵬。水今流向人寰去，山昔飞从佛国来。古径夏寒风落木，苍崖阴润雨生苔。客缨自喜无尘濯，歌罢沧浪饮一杯。",
            "comment": ""
        },
        {
            "title": "重阳后一日偕翁宾暘张敬之江楼中分韵得台字",
            "content": "一笑江楼把酒杯，阑干倚遍重徘徊。风生别浦潮回去，云暗前山雨过来。秋冷丹枫先叶堕，节迟黄菊未花开。凭高引领还兴感，昨日谁登风戯马台。",
            "comment": ""
        },
        {
            "title": "栖霞岭",
            "content": "九折崎岖入杳冥，苍崖中断见云生。著身高处不知险，回首省时方始惊。半岭雷奔空石堕，满山花发晓霞明。世间岂是无平地，何事吾侬爱此行。",
            "comment": ""
        },
        {
            "title": "古断肠曲三十首",
            "content": "被拥娇寒晓梦春，起来无事翠眉颦。金瓶拈得双青杏，掐破中心见个人。",
            "comment": ""
        },
        {
            "title": "游秀府择胜园",
            "content": "择胜前朝锡雅名，不多花木四时荣。楼当列岫仍临水，地此诸园最傍城。池暖锦鳞冬亦泳，洞寒丹鹤晓先鸣。宗王信是神仙侣，创得蓬壶小样成。",
            "comment": ""
        },
        {
            "title": "古断肠曲三十首",
            "content": "金风几日老庭莎，经下窗櫺换碧纱。天气已凉人尚还，晚妆羞戴丽秋花。",
            "comment": ""
        },
        {
            "title": "物蠹",
            "content": "太虚运元气，万物皆凭倚。物或有所违，气亦随而否。肉蠹则生蟲，木蠹则生蚁。嗟哉政亦然，于焉起奸宄。蠹久不可为，气靡物自毁。但得元气存，不患蠹不死。",
            "comment": ""
        },
        {
            "title": "古断肠曲三十首",
            "content": "弹罢瑶筝歇雁行，月移花影上回廊。离情不奈秋萧索，更著寒螀管夜长。",
            "comment": ""
        },
        {
            "title": "古断肠曲三十首",
            "content": "压髻慵簪双凤钗，伤心羞觑合欢鞋。折花暗卜郎音信，旋击罗裙走下阶。",
            "comment": ""
        },
        {
            "title": "闻滁阳失守忆表兄",
            "content": "犹忆归淮甸，何期陷敌尘。祗闻残破惨，未得死生真。梦不谙长路，书难附便人。吞声无限泪，一滴一伤神。",
            "comment": ""
        },
        {
            "title": "初冬即事",
            "content": "初冬天气暖，小似立春时。万树无多叶，千花试一枝。天红霜有信，星晕雨先期。怕见梅花发，愁怀未辨诗。",
            "comment": ""
        },
        {
            "title": "玉楼春",
            "content": "华堂帘幕飘香雾。一搦楚腰轻束素。翩跹舞态燕还惊，绰约妆容花尽妒。樽前谩咏高唐赋。巫峡云深留不住。重来花畔倚阑干，愁满阑干无倚处。",
            "comment": ""
        },
        {
            "title": "夜归",
            "content": "侧侧梅寒恋客衣，市楼灯比旧年稀。酒徒歌伴凋零尽，独自吟诗月下归。",
            "comment": ""
        },
        {
            "title": "卖木犀花",
            "content": "拚却杖头沽酒物，湖边博得木犀花。西风可是无拘束，一路吹香直到家。",
            "comment": ""
        },
        {
            "title": "贺新郎",
            "content": "怕听黄昏雨。到黄昏、陡顿潇潇，雨声不住。香冷罗衾愁无寐，难奈凄凄楚楚。暗试把、佳期重数。楼外一行征雁过，更偏来、撩理芳心苦。心自苦，向谁诉。菱花憔悴羞人觑。欢红低翠黯，不似旧家眉妩。目断阳台幽梦阻，孤负朝朝暮暮。怕泪落、瑶筝慵拊。手拈梅花春又近，料人间、别有安排处。云碧袖，为君舞。",
            "comment": ""
        },
        {
            "title": "古断肠曲三十首",
            "content": "一筛凉雨歇亭皋，菡萏坎香可得消。玉簟怯秋眠未隐，阿谁楼上夜吹箫。",
            "comment": ""
        },
        {
            "title": "宿刘仲悦山斋",
            "content": "欹枕萧斋酒易醒，夜来愁杀庾兰成。一窗明月人无寐，满地落花春薄情。隔屋有山云气冷，傍檐多竹马声清。如君得此闲居趣，未羡人间利禄荣。",
            "comment": ""
        },
        {
            "title": "六桥行",
            "content": "芙蓉苑。记试酒清狂，亸鞭游遍。翠红照眼。凝芳露、洗出青霞一片。垂杨两岸。窥镜底、新妆深浅。应料似、锦帐行春，三千粉春矜艳。邂逅系马堤边，念玉笋轻攀，笑簪同欢。岁华暗换。西风路、几许愁肠凄断。仙城梦黯。还又是、六桥秋晚。凝望处，烟淡云寒，人归雁远。",
            "comment": ""
        },
        {
            "title": "古断肠曲三十首",
            "content": "小雨班班湿画栏，一番重做杏花寒。春衫拈起还慵著，却忆天涯客袂单。",
            "comment": ""
        },
        {
            "title": "登驼巘岭",
            "content": "登顿来忘倦，閒常到亦难。西风摇短鬓，落日倚危栏。山回江湖小，秋高天地宽。故园何处是，空遣客眸酸。",
            "comment": ""
        },
        {
            "title": "二月五日西郊口占",
            "content": "晴日西郊按物华，东风寒峭帽檐斜。江梅已辨调羹事，交割春光与杏花。",
            "comment": ""
        },
        {
            "title": "书冷泉亭壁",
            "content": "一酌野泉香，翛然俗虑忘。静听山鸟话，如笑世人忙。近水苔常湿，无风树亦凉。老僧閒似我，清坐到斜阳。",
            "comment": ""
        },
        {
            "title": "春月送人",
            "content": "一湖春绿染初成，柳色东风二月晴。燕子来时人却别，梨花虽好负清明。",
            "comment": ""
        },
        {
            "title": "送牛首炉与人",
            "content": "千载墦间偶得存，傅从鼻祖到云孙。土痕蚀处形摹薄，苔色侵来款识昏。制样想应规象鼎，验图只合配犧尊。赠君博古斋中去，书傅閒时细讨论。",
            "comment": ""
        },
        {
            "title": "简雪窗重寺丞",
            "content": "世路机心走兔迒，雪窗一缕不遮藏。籋梯月真游戯会，茅舍何曾外玉堂。",
            "comment": ""
        },
        {
            "title": "邻园晚步",
            "content": "忽然杨柳几丝风，零落桃花数片红。满面好春吟不得，一园蝴蝶过墙东。",
            "comment": ""
        },
        {
            "title": "木兰花慢",
            "content": "霭芳阴未解，乍天气、过元宵。讶客袖犹寒，吟窗易晓，春色无聊。梅梢。尚留顾藉，滞东风、未肯雪轻飘。知道诗翁欲去，递香要送兰桡。清标。会上丛霄。千里阻、九华遥。料今朝别後，他时有梦，应梦今朝。河桥。柳愁未醒，赠行人、又恐越魂销。留取归来系马，翠长千缕柔条。",
            "comment": ""
        },
        {
            "title": "古断肠曲三十首",
            "content": "旧家院落旧秋风，只有当时人不同。惆怅一窗无用月，为谁凉夜曬梧桐。",
            "comment": ""
        },
        {
            "title": "偶成",
            "content": "一洒斑斑小雨晴，杖藜随意散幽情。不论城市山林地，才有梅花处便清。",
            "comment": ""
        },
        {
            "title": "毋忽诗",
            "content": "毋忽咫尺水，中恐有伏龙。毋忽寻丈山，中恐有毒蟲。是以古君子，不敢欺盲聋。审密言语间，戒谨闇室中。几微怠所防，敌国起奴重。事固不可忽，理亦不可穷。周室八百年，成于垂钓翁。",
            "comment": ""
        },
        {
            "title": "古断肠曲三十首",
            "content": "破除艰尽是恩情，却怕恩生怨亦生。思念不休心惑乱，梦惊人语似郎声。",
            "comment": ""
        },
        {
            "title": "次韵张敬之桂花",
            "content": "年年绿桂著花时，黄雪团枝自一奇。林静秋风生处早，山高凉月上来迟。亭边露湿栏犹倚，书畔香清枕屡欹。惆怅淮南无梦到，楚骚歌罢当吟诗。",
            "comment": ""
        },
        {
            "title": "春日即事",
            "content": "起来袖手怯寒添，冷落文楸掩玉奁。燕子池塘春雨细，杏花庭院晓风尖。酒酲未解便欹枕，香炷初党密下帘。百五数来能几日，黄金柳色已侵帘。",
            "comment": ""
        },
        {
            "title": "古断肠曲三十首",
            "content": "楝花筛雪糁苍苔，人未归来燕已来。满眼春惊连日老，两眉愁是几时开。",
            "comment": ""
        },
        {
            "title": "古断肠曲三十首",
            "content": "竹叶裙纱摺摺香，荷风占断晚西凉。年来欢事愁边减，别后秋更梦外长。",
            "comment": ""
        },
        {
            "title": "村路",
            "content": "雨馀村落回，祗有鹊营巢。一迳晓烟合，千林春翠交。断桥斜搭板，破屋倒铺茅。闻说蚕初浴，柴门不敢敲。",
            "comment": ""
        },
        {
            "title": "二月芳草碧寄吴中故人",
            "content": "二月芳草碧，江南新燕来。掀兹良岁时，佳人安在哉。佳人弃我去，杳在天之涯。天涯望不极，业愁结中怀。翠觞不成欢，玉琴有馀哀。西湖春事深，林花为谁开。折花无所赠，三嗅空徘徊。楼前东流水，湛湛生绿苔。去波日千里，还绕姑苏台。凭水寄我思，旦暮肠九回。",
            "comment": ""
        },
        {
            "title": "古断肠曲三十首",
            "content": "花庭梨雪叠香痕，燕子归来亦断魂。懊恼一场春不管，月明窗自来黄昏。",
            "comment": ""
        },
        {
            "title": "朱门",
            "content": "朱门茅屋偶为邻，北阮那怜南阮贫。却是梅花无世态，隔墙分送一枝春。",
            "comment": ""
        },
        {
            "title": "古断肠曲三十首",
            "content": "井梧和雨下银床，梁燕随风别画堂。二十五声秋漏永，梦回各自耐思量。",
            "comment": ""
        },
        {
            "title": "秋晓",
            "content": "一抹凉烟晓未收，露篱疏雨湿牵牛。不知天上秋多少，昨夜西风到小楼。",
            "comment": ""
        },
        {
            "title": "六桥行",
            "content": "苏堤路。正密柳烘烟，嫩莎收雨。野芳竞吐。山如画、隐隐云藏山坞。六桥徙倚。喧处处、行春箫鼓。鸥影外、一片湖光，夷犹彩舟来去。凝想禊饮花前，爱裙幄围香，款留连步。旧踪未改，还曾记、揽结亭边芳树。愁情几许。更多似、一天飞絮。空自有、花畔黄鹂，知人笑语。",
            "comment": ""
        },
        {
            "title": "仆以绍熙壬子中夏二十有五日始跻风篁控龙井",
            "content": "奇石烂横道，兹山信多姿。江湖酾两股，一泓乃孤危。相傅龙所家，或恐神获持。腥风转霮{上雨下对}，险崖对立淋漓。惜无纬萧勇，控此抱宝痴。山僧作屋意，惨澹生幽思。胡为金缪影，颠倒眩俗儿。坐来百念失，苍官导前驰。招提果深登，履痕恍前期。咄哉少肉山，著此高颧师。端能致遨游，绝唱相娱嬉。过溪亦何事，相送了不疑。渠能缚禅律，因来数须眉。我爱秦郎记，字压头陀碑。月林只夜夜，人物自一时。贤愚尽蚁封，来者吾得知。",
            "comment": "【注释】【原题】：仆以绍熙壬子中夏二十有五日始跻风篁控龙井遂室至广福谒三贤像阁旧碑追观一代风流为赋此诗适月森依公留设茗供因书以遗之他日能为揭诗板于壁间使示来者亦山中之一助也"
        },
        {
            "title": "简雪窗重寺丞",
            "content": "圣贤事业在心槃，禹稷颜回岂异观。世故波润同起减，姓名千古要清寒。",
            "comment": ""
        },
        {
            "title": "挽芸居二首",
            "content": "天地英灵在，江湖名姓香。良田书满屋，乐事酒盈觞。字画堪追晋，诗刊欲遍唐。音容今已矣，老我倍凄凉。",
            "comment": ""
        },
        {
            "title": "喜迁莺令/喜迁莺",
            "content": "青嶂绕，翠堤斜。晴绮散馀霞。一湖春水碧无瑕。可惜画船遮。燕交飞，莺对语。风软香尘凝路。一年春事又扬花。诗酒□韶华。",
            "comment": ""
        },
        {
            "title": "湖山园",
            "content": "丹楼碧阁面山开，绿树红芳绕水栽。多少好春閒过却，主人无暇不曾来。",
            "comment": ""
        },
        {
            "title": "虚堂",
            "content": "虚室似僧房，蒲团倚竹床。半窗红日影，一陈紫兰香。诵熟閒居赋，书成急就草。数朝门不出，过却几春光。",
            "comment": ""
        },
        {
            "title": "清明湖上",
            "content": "谁家园裹一声莺，啼向春风似有情。惊趣起少年治兴，插花沽酒醉清明。",
            "comment": ""
        },
        {
            "title": "古断肠曲三十首",
            "content": "一股金花擘断钗，两行玉筋界香腮。近来自觉冰肌瘦，柳绿春衫放窄裁。",
            "comment": ""
        },
        {
            "title": "古断肠曲三十首",
            "content": "无计消除夜漏长，罗衾熏彻旧时香。十分又是凄愁处，雨歇芭蕉小院凉。",
            "comment": ""
        },
        {
            "title": "咏鹤",
            "content": "觅来雏鹤养经年，认得呼名傍客前。放去几随云过海，归来一片雪翻天。翎梳修竹林间日，影照寒梅涧下泉。眷恋轩墀应有谓，主人风骨是神仙。",
            "comment": ""
        },
        {
            "title": "古断肠曲三十首",
            "content": "无破巫山生色屏，锦囊情薄歇馀馨。关河春晚无消息，肠断楼前杨柳青。",
            "comment": ""
        },
        {
            "title": "古剑",
            "content": "籀文漫减藓花残，胆怯旁人不敢看。飞去暗防风雨夜，握来光射斗牛寒。曾成歃血诸侯约，肯受无鱼下客弹。宝匣秘藏英气在，提携终拟斩楼兰。",
            "comment": ""
        },
        {
            "title": "早冬湖上",
            "content": "晴湖水落葑田乾，白鸟飞来立晚寒。杨柳不知秋已远，尚摇疏翠拂栏干。",
            "comment": ""
        },
        {
            "title": "古断肠曲三十首",
            "content": "修竹生烟晚逗阴，翠罗香袖怯寒侵。恨同社燕身为客，怕剥秋莲苦在心。",
            "comment": ""
        },
        {
            "title": "内人烧香图",
            "content": "花底烧香深闭门，宫鸦栖了已黄昏。君王未识无人妒，虽不承恩却感恩。",
            "comment": ""
        },
        {
            "title": "题叶靖逸东庵",
            "content": "一庵自隐古城边，不是山林不市尘。落月半窗霜满屋，卧听宰相去朝天。",
            "comment": ""
        },
        {
            "title": "真州梅",
            "content": "欹倒几株梅，黏枝半是苔。相傅前代种，曾历太平来。山冷雪犹在，春深花始开。乱离无酒卖，嚼蕊当衔杯。",
            "comment": ""
        },
        {
            "title": "游下竺枕流亭",
            "content": "枕流亭下路，两岁下曾来。今日偶重别，夕阳犹未回。池乾无水放，地暖有花开。后约如能继，多应为控梅。",
            "comment": ""
        },
        {
            "title": "题真妃出浴图",
            "content": "百媚千娇出浴时，君王凝盼转魂迷。香肌犹恐红绡重，可忍他年践马蹄。",
            "comment": ""
        },
        {
            "title": "观潮行",
            "content": "吴山越山相对青，中有滚滚长江横。长江谁道不曾改，年来一半沙填平。潮生潮落何时了，万古人间一昏晓。岁岁吴侬来看潮，不知潮送吴侬老。酒楼笙歌喧醉耳，客帆翻覆云涛裹。悠悠哀乐永相忘，空江落日秋风起。",
            "comment": ""
        },
        {
            "title": "古断肠曲三十首",
            "content": "风色翻成料峭晴，閒期女伴踏青行。怪来昨夜灯花好，却是今朝斗草赢。",
            "comment": ""
        },
        {
            "title": "古断肠曲三十首",
            "content": "蜂蝶飞飞春事忙，暖风池馆百花香。连花折得青梅子，怕触心酸不敢赏。",
            "comment": ""
        },
        {
            "title": "湖上归",
            "content": "别却吴姬旧酒垆，扁舟吹笛过平湖。晚云又是商量雨，遮得秋山一半无。",
            "comment": ""
        },
        {
            "title": "少年游",
            "content": "四山烟霭未分明。宿雨破新晴。万顷湖光，一堤柳色，人在画图行。清明过了春无几，花事已飘零。莫待斜阳，便寻归棹，家隔两重城。",
            "comment": ""
        },
        {
            "title": "古断肠曲三十首",
            "content": "髻云须滑亸鸾钗，清减羞临玉镜台。蛱蝶也知人寂寞，一双飞过杏墙来。",
            "comment": ""
        },
        {
            "title": "古断肠曲三十首",
            "content": "催花一霎雨依微，芳迳泥香草色萋。可是一春天气冷，牡丹开了未莺啼。",
            "comment": ""
        },
        {
            "title": "古断肠曲三十首",
            "content": "锦屏残睡思忡忡，心绪无聊酒易中。柳院藓厅慵不到，斑鸠啼暖落花风。",
            "comment": ""
        },
        {
            "title": "古断肠曲三十首",
            "content": "窗下亲裁白苧衣，日长花影上阶迟。不堪杜宇啼春苦，又是去年肠断时。",
            "comment": ""
        },
        {
            "title": "裴坟",
            "content": "卖船穿僻径，坟古最幽深。山近风常冷，松蟋昼亦阴。来时无速骑，归路有鸣禽。寄语城居者，何人肯访寻。",
            "comment": ""
        },
        {
            "title": "古断肠曲三十首",
            "content": "玉纎无力怯梳头，镜裹容颜见自羞。一阵落红帘外雨，十分春是十分愁。",
            "comment": ""
        },
        {
            "title": "西京少年行",
            "content": "西京少年儿，生长豪贵族。光浮两脸红，春留双鬓绿。常骑大宛马，多佩于阗玉。明珠博美姬，黄金酬丽曲。朝从咸阳游，莫向长陵宿。朱门人候归，夜夜然红烛。",
            "comment": ""
        },
        {
            "title": "春日閒居",
            "content": "自笑春来从酒狂，信缘无定恣寻芳。杯中似蚁浮来绿，瓮裹如鹅脱下黄。花底枕琴迷洞府，溪边濯足忆沧浪。一从禁阁辞荣后，不复乘云入帝乡。",
            "comment": ""
        },
        {
            "title": "古断肠曲三十首",
            "content": "双娥颦翠恨天涯，睡起蜂黄心脸霞。燕子日长深院静，东风无力到杨花。",
            "comment": ""
        },
        {
            "title": "落叶",
            "content": "西风不管鹊巢寒，成阵飘来响更乾。最是山房秋思客，梦回疑作雨声看。",
            "comment": ""
        },
        {
            "title": "碧桃",
            "content": "武陵梦觉艳妆空，回首芳姿回不同。萼绿仙留苍玉佩，蕊珠人在碧霞宫。素腮褪粉啼春雨，翠袖笼寒怯晓风。惆怅涌金池上路，阑杆倚遍夕阳中。",
            "comment": ""
        },
        {
            "title": "古断肠曲三十首",
            "content": "团扇多情手尚携，金风庭砌拒霜开。断肠一夜西楼雁，不带书来带恨来。",
            "comment": ""
        },
        {
            "title": "送翁宾暘荆湖",
            "content": "君不见司马子长志横秋，少年足迹不肯休。胸中盘屈奇伟气，笔力直与造化侔。又不见杜陵子美夸壮游，一身几走半九州。吟怀吐纳天地秀，作为篇章光斗牛。君今去去几千里，匣剑囊书赴知已。知已从来素有情，投机之会趋功名。功名岂有作能致，莫辞跋涉长江行。长江四月南风起，武昌鱼饮秦淮水。南风不八又西风，食鱼休忘胪鱼美。天涯别梦思城东，何日一樽重与同。草桥夜醉月明下，桃关晴吟春色中。不堪蜀魄相催去，却怜樯燕相留住。一片离情去住间，正是游人肠断处。荆湖右道分南北，势与中原岂县隔。五湖膏血互吞噬，万里烟尘入谋画。莫如子长子美但能事文章，蚤归来献平戎策。",
            "comment": ""
        },
        {
            "title": "古断肠曲三十首",
            "content": "条风窗户柳阴阴，云碧春衫熨水沉。花裹小栏人不到，汉莺啼起去年心。",
            "comment": ""
        },
        {
            "title": "奉谢芸居清供之招",
            "content": "生平愧彼苍，得饱非耘种。自揆蔑寸长，居然叨薄俸。朅来桂玉地，幸了藜藿奉。日昨访芸居，见我如伯仲。剧谈辟幽荒，妙论洗沉痛。呼童张樽罍，芳醪启春瓮。乃约屏膻荤，初筵俱清供。珠樱映翠荚，光色交浮动。佳境喜渐入，恺之未痴惷。属厌荐春萌，隽永咀秋葑。黄独忽登俎，味借蜂蜜重，翻怜少陵翁，山雪入吟讽。早韭晚菘辈，吾家所售用。列品不自珍，而与朋友共。琱盘放手空，适口颇恣从。日暮雨催返，虚窗结清梦。寄语五侯鲭，从兹勿劳送。",
            "comment": ""
        },
        {
            "title": "寒食湖提",
            "content": "紫陌笙歌簇禁烟，几年无此好晴天。画桥日晚游人醉，花插满头扶上船。",
            "comment": ""
        },
        {
            "title": "游籍田",
            "content": "国典斯为重，亲耕示不轻。诏涓正月吉，躬率百僚行。奉礼仪修献，司农哭具呈。储胥严武备，卤簿肃文明。北阕班春早，东郊贺雨晴。青坛晨气润，紫陌晓寒清。玄武移天仗，钩陈出帝城。停云依别殿，翔鸟避行营。十二苍龙驾，三千日虎兵。园花迎翠辇，田柳拂霓旌。少皋陈圭瓒，先农荐特牲。绀辕萦黛耜，苍佩映朱弦。俯讲三推礼，祗勤万乘情。艰难均土庶，次第及公卿。海寓瞻秋稔，山川庆礼成。岂惟知稼穑，况乃奉粢盛。祈岁稽豳雅，因时访舜耕。顾严天下劝，非侈国人荣。芸史观先烈，桑枢欢晚生。何当蒇熙事，夷夏颂隆平。",
            "comment": ""
        },
        {
            "title": "古断肠曲三十首",
            "content": "春娇残醉睡初回，索酒扶头强起来。金斗压灰熏笃耨，玉瓶奭水养徘徊。",
            "comment": ""
        },
        {
            "title": "古断肠曲三十首",
            "content": "依旧斜阳燕子楼，共谁把酒话閒愁。韦娘去后西风老，烂漫黄花满院秋。",
            "comment": ""
        },
        {
            "title": "刘寺坟园",
            "content": "万竹苍寒拥寺门，寺牌金字御书存。荣华肯信当年事，仪制空留后世恩。影阁有灯尘网暗，殡宫无月土花昏。见梅不敢轻攀折，恐是春风水际魂。",
            "comment": ""
        },
        {
            "title": "遣兴寄徐抱独",
            "content": "楼外垂杨啼晓鸦，楼中倦客醉思家。东风不管春将半，一夜清寒勒杏花。",
            "comment": ""
        },
        {
            "title": "次韵友人悼宠落梅",
            "content": "条说空嗟萼绿华，俗尘难久驻仙车。数声画角单于塞，一曲山香阿母家。堕砌尚疑妆后粉，点衣犹认唾时花。别来埋没春风面，几度虚窗欢月斜。",
            "comment": ""
        },
        {
            "title": "清夜游",
            "content": "西园昨夜，又一番、阑风伏雨。清晨按行处。有新绿照人，乱红迷路。归吟窗低，但瓶几留连春住。窥晴小蝶翩翩，等闲飞来似相妒。迟暮。家山信杳，奈锦字难凭，清梦无据。春尽江头，啼鹃最凄苦。蔷薇几度花开，误风前、翠樽谁举。也应念、留滞周南，思归未赋。",
            "comment": ""
        },
        {
            "title": "富景园时",
            "content": "地比诸园小，池从前代开。犹馀乔木在，曾见上皇来。幽径埋黄叶，空庭来绿苔。荒寒吟思怯，落日独徘徊。",
            "comment": ""
        },
        {
            "title": "白虎行",
            "content": "女修玄鸟开嬴始，附庸于周自非子。由襄寝强三十世，末命昭庄逾崛起。杀降溅血长平坑，返戈尽篡天王城。黩兵不楫恃疆大，物忌太盛终当倾。邯郸卖人识奇货，发谋不惜千金破。窈窕尊前歌舞人，腹中已孕秦家祸。怙势陵威奋馀烈，怨气愁声九州裂。虎暴狼贫天使然，六国未减嬴先减。天道何曾长助强，岂知用柔能胜刚。君不见后来项羽战无敌，却使山河归汉王。",
            "comment": ""
        },
        {
            "title": "古断肠曲三十首",
            "content": "香凝薇帐春风院，酒涴榴裙夜月楼。閒把花枝思往事，旧欢都变作新愁。",
            "comment": ""
        },
        {
            "title": "孟冬多风霜",
            "content": "孟冬多风霜，草木俱披靡。老柳叶才脱，拂拂新萌起。冻梅如枯榛，班班亦含蕊。寒暑运四时，成此岁功美。孰知四时间，独有春不死。",
            "comment": ""
        },
        {
            "title": "湖天",
            "content": "湖天初过雨，晴意有无间。春水半侵路，晓云多碍山。酒烦村店暖，诗就野亭删。风静无啼鸟，垂杨树树閒。",
            "comment": ""
        },
        {
            "title": "落叶",
            "content": "燮燮霜经不自持，半随流水半沾泥。归巢便觉栖禽冷，觅穴空教返蚁迷。风径学花飞上下，夜窗疑雨洒东西。满阶不听家僮扫，拟把新诗逐片题。",
            "comment": ""
        },
        {
            "title": "读党籍碑",
            "content": "党籍碑成国步屯，忠臣埋没瘴乡尘。兴衰未必皆关数，治乱由来实来人。雷昔震陵天已怒，石今漫减世尤珍。九原难叫诸贤起，一掬伤心泪染布。",
            "comment": ""
        },
        {
            "title": "春归怨",
            "content": "问春为谁来、为谁去，匆匆太速。流水落花，夕阳芳草，此恨年年相触。细履名园，闲看嘉树，蔼翠阴成簇。争知也被韶华，换却诗人鬓边绿。小花深院静，旋引清尊，自歌新曲。燕子不归来，风絮乱吹帘竹。误文姬、凝望久，心事想劳频卜。但门掩黄昏，数声啼鴂，又唤起、相思一掬。",
            "comment": ""
        },
        {
            "title": "谢人惠天花",
            "content": "花从天下落人间，北客来稀路阻难。胜味忽惊藜苋腹，春风肠断五台山。",
            "comment": ""
        }
    ]
}