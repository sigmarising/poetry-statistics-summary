{
    "dynasty": "宋",
    "author": "孙应威",
    "poems": [
        {
            "title": "君山",
            "content": "君山盘结青云梯，堂高更觉天象低。横江万顷莹玻璃，蓬瀛胜概从端倪。几欲收拾归品题，分甘独令倦攀跻。使君领客伫沙堤，指点淮浙分东西。神州三百尘埃迷，慨怀往昔重惨凄。我闻王师临青齐，虏穴已扫庭已犁。志士毋必惊闻鸡，威仪喜见皆遗黎。当颂中兴镌浯溪，说秦彊楚不复稽。",
            "comment": ""
        }
    ]
}