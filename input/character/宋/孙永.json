{
    "dynasty": "宋",
    "author": "孙永",
    "poems": [
        {
            "title": "上已日",
            "content": "海内中和日，云间已上辰。笙歌九天半，花木十洲春。",
            "comment": ""
        },
        {
            "title": "泛汝联句",
            "content": "平居厌城郭，具舟泛清汝。蓝光一水远，铁色两岩古。日华动中流，沙纹乱前渚。湍鸣达公桥，草绿襄王墓。园英拥流沫，风叶堕残雨。停桡弄山泉，扶杖过花坞。澄潭数乱石，断石横颠树。泳波鱼髫舒，闯穴蛙首怒。冲云一雁远，唼荇群鸥聚。村间桑柘春，川阔牛羊暮。回头绿树失，卷幔青峰露。寻幽恣盘桓，泊浅屡回互。灵草不知名，珍禽啼在处。夕阳散鸣鸠，荒阡拱游兔。挽缆谣歌童，簪花立田妇。高歌客自如，归涉人相负。青蒲戢戢生，紫燕翩翩度。云烟波底明，井邑林外睹。换逢闾里旧，愧乏鸡黍具。缗水芦囦鳞，掘石羞山茹。绕塘梅实绿，冒桂禽壳素。我巾聊一颓，石榼烦屡注。朱樱出芳林，紫笋侑雕俎。高篇烂珠璧，至乐谢钟鼓。嗟予性本隘，於世事皆鲁。便欲弃簪裳，归去事田圃。肆意山水乐，脱身尘埃苦。此适诚足尚，斯言未宜遽。圣神拱岩庙，圣贤毕珪组。如君之所怀，於时当有补。高文赞皇猷，大论宁国步。无为五斗卑，遂屈万里举。明心在知己，汗颜愧虚誉。时方索大鼎，胡为炫康瓠。富贵固从欲，非望久自阻。圣贤有遗言，戮力期共赴。尝闻曰中庸，曾不滞出处。进当泽生民，退则守环堵。所求义与比，要在身不污。愿无发吾言，於道其可庶。",
            "comment": ""
        },
        {
            "title": "清明",
            "content": "每年每遇清明节，把酒寻花物地忙。今日江头衰病起，神前新火一炉香。",
            "comment": ""
        }
    ]
}