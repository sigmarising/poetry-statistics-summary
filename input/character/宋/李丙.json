{
    "dynasty": "宋",
    "author": "李丙",
    "poems": [
        {
            "title": "白紵辞",
            "content": "娇如花，美如玉，越溪女儿十五六。光风入帘睡初足，起画修眉远山绿。飞香走红三月心，一声白紵千黄金。高堂客散灯火深，醉鬓斜钗夜沈沈。",
            "comment": ""
        },
        {
            "title": "夜夜曲",
            "content": "玉窗结怨歌幽独，弦绝鸾胶几时续。铜龙漏促春夜长，冷雨酸风乱心曲。閒熏翠被郁金香，拂拭绣枕屏山绿。飞飞乳燕归不归，寂寞流萝帐前烛。",
            "comment": ""
        }
    ]
}