{
    "dynasty": "宋",
    "author": "释清旦",
    "poems": [
        {
            "title": "颂古四首",
            "content": "世尊拈花，迦叶微花。天际二轮，更相互照。若能截断老瞿昙，闭目黄河只一跳。",
            "comment": ""
        },
        {
            "title": "颂古四首",
            "content": "嶮崖之处，无处插嘴。去却药忌，露当门齿。杈下放身舍命，个里如龙得水。三千里外赚吾来，捋虎须兮捉虎尾。",
            "comment": ""
        },
        {
            "title": "偈二首",
            "content": "三世诸佛不知有，一一面南看北斗。狸奴白牯却知有，云外金毛正哮吼。个中隐显现全身，头头透脱无前后。拨转机轮向上关，八角磨盘空里走。",
            "comment": ""
        },
        {
            "title": "颂古四首",
            "content": "荆棘林中宣妙义，蒺藜园里放毫光。千言万语无人会，又靛流莺过短墙。",
            "comment": ""
        },
        {
            "title": "颂古四首",
            "content": "谁道先师无此语，焦尾大虫元是虎。胡蜂不恋旧时窠，猛将岂在家中死。急著眼，却回雇。若会截流那下去，匝地清风随步举。",
            "comment": ""
        },
        {
            "title": "偈二首",
            "content": "三脚驴子弄蹄行，步步相随不相到。树头惊起双双鱼，拈为一老一不老。为怜松竹引清风，其柰出门便是草。因唤檀郎识得渠，大机大用都推倒。烧香勘证见根源，粪埽堆头拾得宝。丛林浩浩谩商量，劝君莫谤先师好。",
            "comment": ""
        }
    ]
}