{
    "dynasty": "宋",
    "author": "钱昱",
    "poems": [
        {
            "title": "升山灵岩寺",
            "content": "杉松满寺廊，栏槛倚高冈。郡郭晓云漠，禅斋春草长。涧青连竹色，山静带茶香。更有名僧在，茅庵住上方。",
            "comment": ""
        },
        {
            "title": "留题古松",
            "content": "景致逼神仙，心幽道亦玄。僧閒来出世，松老不知年。放马眠岂草，移杯酌涧泉。浮名如脱得，终住此云边。",
            "comment": ""
        },
        {
            "title": "留题巾山明庆塔院",
            "content": "数级崔嵬万木中，最堪影势似难同。栏杆夜压江心月，铃铎秋摇岳顶风。重叠画瞻遮世界，稀疏清磬彻虚空。有时问著禅僧路，笑指丹霄去不穷。",
            "comment": ""
        }
    ]
}