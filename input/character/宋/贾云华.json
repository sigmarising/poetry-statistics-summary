{
    "dynasty": "宋",
    "author": "贾云华",
    "poems": [
        {
            "title": "魏鹏负期醉卧戏题练裙",
            "content": "暮雨朝云少定踪，空劳神女下巫峰。襄王自是无情绪，醉卧明月花影中。",
            "comment": ""
        },
        {
            "title": "永别",
            "content": "自从消瘦减容光，云雨巫山枉断肠。独宿孤房泪如雨，秋宵只为一人长。",
            "comment": ""
        },
        {
            "title": "七夕",
            "content": "斜軃香云倚翠屏，纱衣先觉露会零。谁云天上无离合，看取牵牛织女星。",
            "comment": ""
        },
        {
            "title": "永别",
            "content": "正成薄命久寻思，宛转蛾眉能几时。汉水楚云千万里，留君不住益凄其。",
            "comment": ""
        },
        {
            "title": "永别",
            "content": "相见时难别亦难，寒潮惟带夕阳还。钿蝉金雁皆零落，离别烟波伤玉颜。",
            "comment": ""
        },
        {
            "title": "永别",
            "content": "物换星移几度秋，鸟啼花落水空流。人间何事堪惆怅，贵贱同归土一丘。",
            "comment": ""
        },
        {
            "title": "永别",
            "content": "纱窗日落渐黄昏，春梦无心只似云。万里关山音信断，将身何处更逢君。",
            "comment": ""
        },
        {
            "title": "永别",
            "content": "魂归冥漠魄归泉，却恨青蛾误少年。三尺孤坟何处是，每逢寒食一潸然。",
            "comment": ""
        },
        {
            "title": "永别",
            "content": "倚栏无语倍伤情，乡思撩人拨不平。寂寞闲庭春又晚，杏花零花过清明。",
            "comment": ""
        },
        {
            "title": "永别",
            "content": "一封书寄数行啼，莫动哀吟易惨凄。古往今来只如此，几多红粉委黄泥。",
            "comment": ""
        },
        {
            "title": "题魏鹏卧屏",
            "content": "柳芳菲二月时后，名园剩有牡丹枝。风流杜牧还知否，莫恨寻春去较迟。",
            "comment": ""
        }
    ]
}