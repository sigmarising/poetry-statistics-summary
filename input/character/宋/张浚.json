{
    "dynasty": "宋",
    "author": "张浚",
    "poems": [
        {
            "title": "过严子陵钓台二首",
            "content": "古木笼烟半锁空，高台隐隐翠微中。身安不羡三公贵，宁与渔樵卒岁同。",
            "comment": ""
        },
        {
            "title": "赠罗赤脚",
            "content": "学道由来不记年，啸歌风月在前缘。身心已到无尘处，疑是人间自在仙。",
            "comment": ""
        },
        {
            "title": "朝阳岩",
            "content": "已觉云天阔，风声四面凉。路幽迟晚日，岩古浥流香。客舍长年静，渔舟底事忙。相逢贤太守，不用管弦将。",
            "comment": ""
        },
        {
            "title": "过严子陵钓台二首",
            "content": "中兴自是还明主，访旧胡为属老臣。从古风云由际会，归欤聊复养吾真。",
            "comment": ""
        },
        {
            "title": "南乡子",
            "content": "迟日惠风柔。桃李成阴绿渐稠。把酒樽前逢盛旦，凝眸。十里松湖瑞气浮。功业古难侔。宜在凌烟更上头。已向眉间浮喜气，风流。千岁三分万户侯。",
            "comment": ""
        },
        {
            "title": "偈",
            "content": "教外单传佛祖机，本来无悟亦无迷。浮云散尽青天在，日出东方夜落西。",
            "comment": ""
        },
        {
            "title": "赞喻弥陀掩遗骸",
            "content": "刀兵劫海苦漫漫，原野遗骸葬若干。尽大地人须荐取，眼睛突出髑髅寒。",
            "comment": ""
        },
        {
            "title": "诗一首",
            "content": "群凶用事人心去，大义重新天意回。解使中原无左衽，斯文千古未尘埃。",
            "comment": ""
        },
        {
            "title": "李伯纪丞相挽诗二首",
            "content": "苍苍安可料，旧德奄重泉。痛为黎民惜，谁扶大厦颠。英风摩日月，正气返山川。丙午功勋在，丰碑万口传。",
            "comment": ""
        },
        {
            "title": "诗一首",
            "content": "三相当年镇庙堂，江山草木亦增光。一时主宰权衡重，千古人间姓字香。",
            "comment": ""
        },
        {
            "title": "李伯纪丞相挽诗二首",
            "content": "十相从明主，唯公望最隆。召周虽异迹，李郭本心同。未遇升天药，空余济世功。薰风歌吹咽，泪尽古城东。",
            "comment": ""
        },
        {
            "title": "登道观",
            "content": "苍髯野褐予甚古，萝月桂风谁为贫。当户蛟龙森汉柏，隔江鸡犬隐秦人。好山如画能留客，宝鼎藏丹不计春。更上高亭问玄鹤，莫教诗眼有纤尘。",
            "comment": ""
        }
    ]
}