{
    "dynasty": "宋",
    "author": "张抡",
    "poems": [
        {
            "title": "减字木兰花",
            "content": "冥冥窈窕。□□□□□□□。□□□□。□□□□□□□。□□□□。□□□□□□□。□□□□。□□□□□□□。",
            "comment": ""
        },
        {
            "title": "朝中措",
            "content": "红尘光景事如何。扰扰利名多。若问侬家活计，扁舟小笠轻蓑。一尊美酒，一轮皓月，一弄山歌。选甚掀天白浪，未如人世风波。",
            "comment": ""
        },
        {
            "title": "踏莎行",
            "content": "人问山中，因何无暑。山堂恰在山深处。藤阴满地走龙蛇，泉声万壑鸣风雨。且弄青松，休挥白羽。相逢况有烟霞侣。长天一任火云飞，夜凉踏月相将去。",
            "comment": ""
        },
        {
            "title": "朝中措",
            "content": "碧波深处锦鳞游。波面小渔舟。不为来贪香饵，如何赚得吞钩。缘蓑青箬，吾生自断，终老汀洲。买断一江风月，胜如千户封侯。",
            "comment": ""
        },
        {
            "title": "阮郎归",
            "content": "动时思静暑思寒。尘劳扰扰间。翻云复雨百千般。几时心地闲。□□□，□□难。将□□□然。自然寒暑不相□。□□□地仙。",
            "comment": ""
        },
        {
            "title": "阮郎归",
            "content": "亭亭槐柳午阴圆。薰风拂舜弦。一轮红日贴中天。乾坤如火然。观上象，想丹田。阳精色正鲜。□从炼得体纯全。朱颜无岁年。",
            "comment": ""
        },
        {
            "title": "西江月",
            "content": "翦就碧云闹叶，刻成紫玉芳心。浅春不怕峭寒侵。暧彻薰笼瑞锦。花里清芬独步，尊前胜韵难禁。飞香直到玉杯深。消得厌厌痛饮。",
            "comment": ""
        },
        {
            "title": "蝶恋花",
            "content": "不假□□□□□。□□□□，□□□□□。□□□□□□□。□□□□□□□。□□□□□□□。□□□□，□□□□□。□□□□□□□。□□□□□□□。",
            "comment": ""
        },
        {
            "title": "鹧鸪天",
            "content": "消息枝头梅子黄。两宫恩意酿湖光。长庚自是文章瑞，好伴前星烛万方。金鸭暖，玉杯香。换鹅笔墨醉淋浪。只将名字为公祝，便合千秋佐玉皇。",
            "comment": ""
        },
        {
            "title": "蝶恋花",
            "content": "碧海沈沈西极远。间访□□，□□□□□。恰值群仙来阆苑。相将□□□□□。□□□□谁得见。五彩□□，□□□□□。□□□□□□□。人间几度□□□。",
            "comment": ""
        },
        {
            "title": "诉衷情",
            "content": "闲中一卷圣贤书。耽玩意□□。潜心要游阃奥，须是下功夫。今何异，古何殊。本同途。若明性理，一点灵台，万事都无。",
            "comment": ""
        },
        {
            "title": "望仙门",
            "content": "玉池波浪碧如鳞。露莲新。新歌一曲翠眉嚬。舞乖裀。满酌兰英酒，须知献寿千春。太平无事荷君恩，齐唱望仙门。",
            "comment": ""
        },
        {
            "title": "诉衷情",
            "content": "闲中一弄七弦琴。此曲少知音。多因淡然无味，不比郑声淫。松院静，竹林深。夜沈沈。清风拂轸，明月当轩，谁会幽心。",
            "comment": ""
        },
        {
            "title": "醉落魄/一斛珠",
            "content": "秋光莹彻。园林□□□□□。如何宋玉□□切。作赋悲凉，草木□□□。□人自与□□□。长歌清啸无时节。瓮头且饮□如雪。不管春花，亦不管秋月。",
            "comment": ""
        },
        {
            "title": "鹧鸪天",
            "content": "五福仙娥月殿来。依稀微步彩云随。一从别有瑶池宴，不见蟠桃几度开。歌宛转，舞徘徊。碧梧秋意满池台。年年玉露收残暑，长送新凉入寿杯。",
            "comment": ""
        },
        {
            "title": "诉衷情",
            "content": "闲中一亩小□□。临水对遥岑。茅茨□□低小，竹径要幽深。逢酒醉，遇花吟。日登临。四时无限，好景良辰，莫负光阴。",
            "comment": ""
        },
        {
            "title": "阮郎归",
            "content": "深亭邃馆锁清风。榴花芳艳浓。阳光染就欲烧空。谁能窥化工。观物外，喻身中。灵砂别有功。若将一粒比花容。金丹色又红。",
            "comment": ""
        },
        {
            "title": "蝶恋花",
            "content": "碧海灵桃花朵朵。阿母□□，□□□□□。作夜海风吹玉颗。分明□□□□□。□□□□苞已破。散液流□，馥郁□□□。□□三偷谁可那。如今先手还输我。",
            "comment": ""
        },
        {
            "title": "踏莎行",
            "content": "身世浮沤，利名缰锁。省来万事都齐可。寻花时傍碧溪行，看云独倚青松坐。云片飞飞，花枝朵朵。光阴且向闲中过。世间萧散更何人，除非明月清风我。",
            "comment": ""
        },
        {
            "title": "满庭芳",
            "content": "威彻冰河，兵严玉帐，济时人在壶天。妙龄谈笑，图画上凌烟。但见勋书鼎鼐，谁知道、名列高仙。风云会，钩陈羽卫，绿鬓影貂蝉。绵绵。流庆远，芝兰秀发，折桂争先。占盛一门，文武更双全。已饵琼英绛雪，灵龟寿、何止千年。年年看，笙歌丛里，金盏倒垂莲。",
            "comment": ""
        },
        {
            "title": "西江月",
            "content": "雪似琼花铺地，月如宝鉴当空。光辉上下两相通。千古谁窥妙用。若悟珠生蚌腹，方知非异非同。阴阳相感有无中。恍惚已萌真种。",
            "comment": ""
        },
        {
            "title": "点绛唇",
            "content": "气体冲融，四时长在阳春里。玉田琼蕊。养就灵苗异。堪笑□□，□□□□□。□□□。□□流水。半落苍□□。",
            "comment": ""
        },
        {
            "title": "朝中措",
            "content": "午阴多处□□□。杨柳□□□。翠羽无情飞去，红蕖有意□□。□□□□，□□□□，□□吾生。为报凌烟□□，□□□□□名。",
            "comment": ""
        },
        {
            "title": "阮郎归",
            "content": "欲如臭腐化神奇。当观蝉蜕时。脱然飞上绿槐枝。炎炎昼景□。□□□，□如斯。□□□□迷。灵躯一旦脱□□。□□□□归。",
            "comment": ""
        },
        {
            "title": "点绛唇",
            "content": "乐事难并，少年常恨春宵短。万花丛畔。只恐金杯浅。方喜春来，又叹韶华晚。频相劝。且闻强健。莫厌花经眼。",
            "comment": ""
        },
        {
            "title": "减字木兰花",
            "content": "五行颠倒。火里栽莲君莫□。□要东牵。引取青龙来西边。一阳时候。□□温温光已透。消尽群阴。赫赤金丹色渐深。",
            "comment": ""
        },
        {
            "title": "醉落魄/一斛珠",
            "content": "流光转毂。乌飞兔走争相逐。火云方见奇峰簇。飒飒西风，惊堕井梧绿。隙驹莫叹年华速。新凉且喜消炎酷。休将闲事萦心曲。红滴真珠，初醡玉醅熟。",
            "comment": ""
        },
        {
            "title": "壶中天慢/念奴娇",
            "content": "洞天深处赏娇红，轻玉高张云幕。国艳天香相竞秀，琼苑风光如昨。露洗妖妍，风传馥郁，云雨巫山约。春浓如酒，五云台榭楼阁。圣代道洽功成，一尘不动，四境无鸣柝。屡有丰年天助顺，基业增隆山岳。两世明君，千秋万岁，永享升平乐。东皇呈瑞，更无一片花落。",
            "comment": ""
        },
        {
            "title": "蝶恋花",
            "content": "弱水茫茫三万里。遥望蓬莱，浮动烟霄外。若问蓬莱何处是。珠楼玉殿金鳌背。惟是飞仙能驭气。霞袖飘摇，来往如平地。除□飞仙谁得至。只缘山在波涛底。",
            "comment": ""
        },
        {
            "title": "蝶恋花",
            "content": "前日海棠犹未破。点点胭脂，染就真珠颗。今日重来花下坐。乱铺宫锦春无那。剩摘繁枝簪几朵。痛惜深怜，只恐芳菲过。醉倒何妨花底卧。不须红袖来扶我。",
            "comment": ""
        },
        {
            "title": "踏莎行",
            "content": "一道飞泉，来从何许。空山积翠无人处。潺湲时和七弦琴，溟濛忽散千岩雨。不问春秋，何拘今古。清音一听忘千虑。缨尘濯尽百神间，飘然襟袖思轻举。",
            "comment": ""
        },
        {
            "title": "朝中措",
            "content": "吴松江影漾清辉。山远翠光微。杨柳风轻日永，桃花浪暖鱼肥。东来西往。随情任性，本自无机。何事沙边鸥鹭，一声欸乃惊飞。",
            "comment": ""
        },
        {
            "title": "阮郎归",
            "content": "豪家大厦敞千楹。风摇玉柄轻。金盆弄水复敲冰。热从何处生。低草舍，小茅亭。如何安此身。元来一念静无尘。萧然心自清。",
            "comment": ""
        },
        {
            "title": "朝中措",
            "content": "湖光染翠□□□。□□□□□。□爱江湖光景，不曾别做□□。□□□□，□□□□，□□侬家。醉卧水云□□，□□□□□□。",
            "comment": ""
        },
        {
            "title": "醉落魄/一斛珠",
            "content": "光辉皎洁。古今但赏中秋月。寻思岂是月华别。都为人间，天上气清彻。广寒想望峨琼阙。琤琤玉杵声奇绝。何时赐我长生诀。飞入蟾宫，折桂饵丹雪。",
            "comment": ""
        },
        {
            "title": "春光好",
            "content": "烟澹澹，雨濛濛。水溶溶。帖水落花飞不起，小桥东。翩翩怨蝶愁蜂。绕芳丛。恋馀红。不恨无情桥下水，恨东风。",
            "comment": ""
        },
        {
            "title": "踏莎行",
            "content": "朝锁烟霏，暮凝空翠。千峰迥立层霄外。阴睛变化百千般，丹青难写天然态。人住山中，年华频改。山花落尽山长在。浮生一梦几多时，有谁得似青山耐。",
            "comment": ""
        },
        {
            "title": "朝中措",
            "content": "灯花挑尽夜将阑。斜掩小屏山。一点凉蟾窥慢，钏敲玉臂生寒。起来无绪，炉薰烬冷，桐叶声乾。都把沈思幽恨，明朝分付眉端。",
            "comment": ""
        },
        {
            "title": "诉衷情",
            "content": "闲中一觉日高眠。都没利□□。黑甜自来无比，百计总输先。花转影，篆凝烟。意悠然。华胥何处，蝶化逍遥，此意谁传。",
            "comment": ""
        },
        {
            "title": "烛影摇红",
            "content": "双阙中天，凤楼十二春寒浅。去年元夜奉宸游，曾侍瑶池宴。玉殿珠帘尽卷。拥群仙、蓬壶阆苑。五云深处，万烛光中，揭天丝管。驰隙流年，恍如一瞬星霜换。今宵谁念泣孤臣，回首长安远。可是尘缘未断。谩惆怅、华胥梦短。满怀幽恨，数点寒灯，几声归雁。",
            "comment": ""
        },
        {
            "title": "阮郎归",
            "content": "炎炎皦日正当中。澄潭忽此逢。金丹乍浴表深功。通明照水红。丹浴罢，乐无穷。怡然百体融。人间何处不清风。此怀谁与同。",
            "comment": ""
        },
        {
            "title": "点绛唇",
            "content": "一瞬光阴，世人常被芳菲恼。玉壶频倒。惟恨春归早。何似逍遥，物外寻三岛。春长好。瑞芝瑶草。春又何曾老。",
            "comment": ""
        },
        {
            "title": "醉落魄/一斛珠",
            "content": "红芳紫陌。韶华□□□□□。□花弄□□□色。不比西风，吹落□□□。乾坤造化□□□。都缘一气潜相易。观时感事成嗟惜。惟有乔松，不改旧时碧。",
            "comment": ""
        },
        {
            "title": "西江月",
            "content": "独坐闲观瑞雪，方知造化无偏。不论林木与山川。白玉一时装遍。梁苑休寻赋客，山阴莫上溪船。三杯醉□意陶然。梦後瑶台阆苑。",
            "comment": ""
        },
        {
            "title": "醉落魄/一斛珠",
            "content": "湖光湛碧。亭亭照水芙蕖拆。绿罗盖底争红白。恍若凌波，仙子步罗袜。如今霜落枯荷折。清香无处重寻觅。浮生似此初无别。及取康强，一笑对风月。",
            "comment": ""
        },
        {
            "title": "阮郎归",
            "content": "炎天何处可登临。须於物外寻。松风涧水杂清音。空山如弄琴。宜散发，称披襟。都无烦暑侵。莫将城市比山林。山林兴味深。",
            "comment": ""
        },
        {
            "title": "蝶恋花",
            "content": "莫笑一瓢门户隘。任意游行，出入俱无碍。玉殿珠宫都不爱。别藏大地非尘界。东海扬尘瓢不坏。寒暑□移，瑞日何曾改。一住如今知几载。主人不老长春在。",
            "comment": ""
        },
        {
            "title": "点绛唇",
            "content": "浮世如何，问花何事花无语。夜来风雨。已送韶华暮。念此堪惊，得失休思虑。从今去。醉乡深处。莫管流年度。",
            "comment": ""
        },
        {
            "title": "望仙门",
            "content": "玉京清漏起微凉。好秋光。金杯潋滟酌琼浆。会仙乡。新曲调丝管，新声更颭霓裳。博山炉暖泛浓香。为寿百千长。",
            "comment": ""
        },
        {
            "title": "临江仙",
            "content": "闻道彤庭森宝仗，霜风逐雨驱云。六龙扶辇下青冥。香随鸾扇远，日射赭袍明。帘卷天街人隘路，满城喜望清尘。欢声催起岭梅春。欲知天意好，昨夜月华新。",
            "comment": ""
        },
        {
            "title": "朝中措",
            "content": "鸣榔惊起鹭鸶飞。山远水弥弥。米贱茅柴酒美，霜清螃蟹螯肥。人生所贵，逍遥快意，此外皆非。却笑东山太傅，几曾梦见蓑衣。",
            "comment": ""
        },
        {
            "title": "踏莎行",
            "content": "一片闲云，山头初起。飘然直上虚空里。残虹收雨耸奇峰，春晴鹤舞丹霄外。出岫无心，为霖何意。都缘行止难拘系。幽人心已与云闲，逍遥自在谁能累。",
            "comment": ""
        },
        {
            "title": "诉衷情",
            "content": "闲中一盏建溪茶。香嫩雨前芽。砖炉最宜石铫，装点野人家。三昧手，不须夸。满瓯花。睡魔何处，两腋清风，兴满烟霞。",
            "comment": ""
        },
        {
            "title": "西江月",
            "content": "有限光阴过隙，无情日月飞梭。春花秋月暗消磨。一岁相看又过。逢酒须成痛饮，临风莫厌高歌。虚名微利两如何。识破方知恁麽。",
            "comment": ""
        },
        {
            "title": "朝中措",
            "content": "沙明波净小汀洲。枫落洞庭秋。红蓼白苹深处，晚风吹转船头。鲈鱼钓得，银丝旋鲙，白酒新篘。一笑月寒烟暝，人间万事都休。",
            "comment": ""
        },
        {
            "title": "醉落魄/一斛珠",
            "content": "秋高气肃。西风又拂盈盈菊。挼金弄玉香芬馥。桃李虽繁，其奈太粗俗。渊明雅兴谁能续。东篱千古遗高躅。人生所贵无拘束。且采芳英，潋滟泛醽醁。",
            "comment": ""
        },
        {
            "title": "减字木兰花",
            "content": "咽津纳气。鼎内须□□□□。□□□□。□□空铛枉误人。有真不□。□□□□□□□。□□修持。超出□□□□□。",
            "comment": ""
        },
        {
            "title": "西江月",
            "content": "密布同云万里，六飞玉糁琼铺。清歌妙舞拥红炉。犹恨寒侵尊俎。谁念山林路险，独行跣足樵夫。莫惊苦乐□殊途。阳□皆由阴注。",
            "comment": ""
        },
        {
            "title": "蝶恋花",
            "content": "绝想凝真天地表。九□□□，□□□□□。行处旌幢参羽葆。五云随□□□□。□□神仙春不老。烟□□□，□□□□□。□□□□多与少。下窥海□□□□。",
            "comment": ""
        },
        {
            "title": "诉衷情",
            "content": "闲中一叶小渔舟。无线也无钩。□□□云深处，适性自遨游。波渺渺，兴悠悠。意休休。一船明月，一棹清风，换了封侯。",
            "comment": ""
        },
        {
            "title": "西江月",
            "content": "冬至一阳初动，鼎炉光满帘帏。五行造化太幽微。颠倒难穷妙理。遇此急须进火，速修犹恐迟迟。茫茫何处问天机。要悟须凭师指。",
            "comment": ""
        },
        {
            "title": "点绛唇",
            "content": "春入山家，杖藜独步登严岫。野花争秀。弄蕊香盈袖。对景开怀，莫遣双眉皱。春难久。乱红飞後。留得韶光否。",
            "comment": ""
        },
        {
            "title": "西江月",
            "content": "雅士常多雅□，□□□□□怀。雪溪□□□舟来。兴尽何须见戴。恰似□云出岫，岂拘宇内形骸。超然物外远尘埃。到此方为自在。",
            "comment": ""
        },
        {
            "title": "蝶恋花",
            "content": "□□□□□□□。□□□□，□□□□□。□影□□□□□。□□□□□□□。□□□□长不老。天□□□，□□□□□。□□□□□物表。广寒宫殿□□□。",
            "comment": ""
        },
        {
            "title": "鹧鸪天",
            "content": "福善天应锡寿祺。人生七十古来稀。我翁更有椿龄在，馀庆堂前玉树辉。传世业，长孙枝。捧杯欢见老莱衣。一阳渐近门多喜，百禄争迎好事归。",
            "comment": ""
        },
        {
            "title": "踏莎行",
            "content": "人远山深，草□□□。□□□□天真性。□□□长在山中，肯□□□□□□。□似幽□，□□心尽。超然心□□□隐。□□□水作生涯，百年甘守空山静。",
            "comment": ""
        },
        {
            "title": "减字木兰花",
            "content": "至言妙道。□□□□□□□。□□□□。□是蓬莱顶上仙。归根□□。□□□□方复命。复命常存。此事幽微好细论。",
            "comment": ""
        },
        {
            "title": "醉落魄/一斛珠",
            "content": "流年迅速。君看败叶初辞木。若非寿有金丹续。石火光中，难保鬓长绿。区区何用争荣辱。百年一梦黄梁熟。人生要足何时足。赢取清闲，即是世间福。",
            "comment": ""
        },
        {
            "title": "画堂春",
            "content": "月娥来自广寒宫。步摇环珮丁东。戏鸾双舞驾天风。雪满云空。一剪玉梅花小，九霞琼醴杯浓。凤箫千载莫匆匆。且醉壶中。",
            "comment": ""
        },
        {
            "title": "鹧鸪天",
            "content": "彩舞萱堂喜气新。年年今日庆生辰。碧凝香雾笼清晓，红入桃花媚小春。须酩酊，莫逡巡。九霞杯冷又重温。壶天自是人难老，长拥笙歌醉洞云。",
            "comment": ""
        },
        {
            "title": "柳梢青",
            "content": "柳色初匀。轻寒似水，纤雨如尘。一阵东风，縠绞微皱，碧沼鳞鳞。仙娥花月精神。奏凤管、鸾丝斗新。万岁声中，九霞杯里，长醉芳春。",
            "comment": ""
        },
        {
            "title": "减字木兰花",
            "content": "乾坤入手。谈笑三关云□□。□□□□。鬼骇神惊一黍光。逍遥宇内。□□□□□数外。功满三千。独跨斑麟入紫烟。",
            "comment": ""
        },
        {
            "title": "醉落魄/一斛珠",
            "content": "清秋夜寂。圆蟾素影流空碧。都无一点浮云隔。河汉光微，星斗淡无色。日精欲炼须阴魄。更深犹望清宵立。坎离二物都收得。独步瀛洲，方表大丹力。",
            "comment": ""
        },
        {
            "title": "朝中措",
            "content": "松江西畔水连空。霜叶舞丹枫。谩道金章清贵，何如蓑笠从容。有时独醉，无人系缆，一任斜风。不是芦花惹住，几回吹过桥东。",
            "comment": ""
        },
        {
            "title": "减字木兰花",
            "content": "阴阳均配。□□□□□□□。□□□□。争得灵苗不解□。□□□□。□□□□□□□。□是真铅。只□□□□□□。",
            "comment": ""
        },
        {
            "title": "望仙门",
            "content": "紫微枝上露华浓。起秋风。管弦声细出帘栊。象筵中。仙酒斟云液，山歌转绕梁虹。此时佳会庆相逢。欢醉且从容。",
            "comment": ""
        },
        {
            "title": "踏莎行",
            "content": "雪拥群峰，静□□□。□□□□□居□。□□破壳栗黄香，柴□□□□□□。□□□□，□和衣倒。寂寥气□□君好。□□□贵足人争，山中恬淡能长保。",
            "comment": ""
        },
        {
            "title": "踏莎行",
            "content": "堪笑山中，春来风景。一声啼鸟烟林静。山泉风暖奏笙簧。山花雨过开云锦。短棹桃溪，瘦藤兰径。独来独往乘幽兴。韶光回首即成空，及时乐取逍遥性。",
            "comment": ""
        },
        {
            "title": "蝶恋花",
            "content": "清夜凝然□□□。□□□□，□□□□□。□界森罗星□□。□□□□□□□。□□□□萦碧雾。上□□□，□□□□□。□□□□□紫府。归来□□□□□。",
            "comment": ""
        },
        {
            "title": "减字木兰花",
            "content": "神仙何处。若有宿缘须□□。□□□□。不在山林及市朝。丹炉休守。须信人人皆自有。此外非真。莫认凡砂与水银。",
            "comment": ""
        },
        {
            "title": "浣溪沙",
            "content": "筑室峥嵘占宝峰。退朝燕坐万缘空，出尘高志抗冥鸿。何日嘉招陪一笑，看君豪饮釂千锺。试凭鄙句作先容。",
            "comment": ""
        },
        {
            "title": "诉衷情",
            "content": "闲中一戋瓮头春。养气又颐神。莫教大段沈醉，只好带微醺。心自适，体还淳。乐吾真。此怀何似，兀兀陶陶，太古天民。",
            "comment": ""
        },
        {
            "title": "阮郎归",
            "content": "金乌玉兔最无情。驱驰不暂停。春光才去又朱明。年华只暗惊。须省悟，莫劳神。朱颜不再新。灭除妄想养天真。管无寒暑侵。",
            "comment": ""
        },
        {
            "title": "点绛唇",
            "content": "何处春来，惠风初自东郊至。柳条花蕊。迤逦争明媚。造化难穷，谁晓幽微理。都来是。自然天地。一点冲和气。",
            "comment": ""
        },
        {
            "title": "减字木兰花",
            "content": "还元返本。作用难明须细论。神气□□。窈窕之中复混成。勤修不倦。直到无为功始见。此是天机。不遇真仙莫强知。",
            "comment": ""
        },
        {
            "title": "朝中措",
            "content": "慕名人似蚁贪膻。扰扰几时闲。输我吴松江上，一帆点破晴烟。青莎卧月，红鳞荐酒，一醉陶然。此是人间蓬岛，更於何处求仙。",
            "comment": ""
        },
        {
            "title": "西江月",
            "content": "仙道於人不□，□□□□□□。坎离□□□无穷。不信浮生若梦。君看□□窨雪，寻常见睍消熔。能令新旧再相逢。此是如何作用。",
            "comment": ""
        },
        {
            "title": "西江月",
            "content": "卷地朔风凛凛，漫天瑞雪霏霏。园林万木变枯枝。因甚松篁独翠。只为春花竞发，却教秋叶争飞。若无荣盛便无衰。悟此方名达理。",
            "comment": ""
        },
        {
            "title": "临江仙",
            "content": "玉宇凉生清禁晓，丹葩色照晴空。珊瑚敲碎小玲珑。人间无此种，来自广寒宫。雕玉阑干深院静，嫣然凝笑西风。曲屏须占一枝红。且图敧醉枕，香到梦魂中。",
            "comment": ""
        },
        {
            "title": "踏莎行",
            "content": "秋入云山，物情潇洒。百般景物堪图画。丹枫万叶碧云边，黄花千点幽岩下。已喜佳辰，更怜清夜。一轮明月林梢挂。松醪常与野人期，忘形共说清闲话。",
            "comment": ""
        },
        {
            "title": "西江月",
            "content": "四序常如转毂，百年须待春风。江梅何事向严冬。早有清香浮动。只为六阴极处，一阳已肇黄宫。阴阳迭用事何穷。此是乾坤妙用。",
            "comment": ""
        },
        {
            "title": "朝中措",
            "content": "萧萧芦叶暮寒生。雪厌冻云平。密洒一篷烟火，惊鸿飞起沙汀。收纶罢钓，空江有浪，短棹无声。便是天然图画，何须妙手丹青。",
            "comment": ""
        },
        {
            "title": "减字木兰花",
            "content": "天机深远。不遇真仙争得见。欲下工夫。须是先寻偃月炉。抽添运用。火候不明□妄动。毫发才差。只恐灵根□□芽。",
            "comment": ""
        },
        {
            "title": "点绛唇",
            "content": "阳气初生，万花潜动根荄暖。暗藏芳艳。未许东君见。恰似温温，铅鼎丹初转。功犹浅。九回烹炼。日月光华满。",
            "comment": ""
        },
        {
            "title": "菩萨蛮",
            "content": "人间何处难忘酒。迟迟暖日群花秀。红紫斗芳菲。满园张锦机。春光能几许。多少闲风雨。一盏此时疏。非痴即是愚。",
            "comment": ""
        },
        {
            "title": "醉落魄/一斛珠",
            "content": "秋宵露结。清晨□□□□□。□□润□□□冽。名体才分，功用□□□。□儿本是□□□。养成方见仙凡隔。神仙不肯分明说。多少迷人，海上访丹诀。",
            "comment": ""
        },
        {
            "title": "诉衷情",
            "content": "闲中一片□□□。□□□□□。□□□澄秋水，明月夜□□。□□□，□□□。□□□。鹤长凫短，前定难□，□□□□。",
            "comment": ""
        },
        {
            "title": "诉衷情",
            "content": "闲中一篆百花香。袅袅翠□□。低回宛转何似，行路绕羊肠。深竹户，小山房。雅相当。清心默坐，燕寝无风，永日芬芳。",
            "comment": ""
        },
        {
            "title": "蝶恋花",
            "content": "碧落浮黎光景异。琼□□□，□□□□□。□有宝珠如黍米。天真□□□□□。□□□□凭玉几。花雨霏霏，散入诸天□。□□□□傅妙旨。至今流演无终纪。",
            "comment": ""
        },
        {
            "title": "阮郎归",
            "content": "寒来暑往几时休。光阴逐水流。浮云身世两悠悠。何劳身外求。天上月，水边楼。须将一醉酬。陶然无喜亦无忧。人生且自由。",
            "comment": ""
        },
        {
            "title": "踏莎行",
            "content": "割断凡缘，心安神定。山中采药修身命。青松林下茯苓多，白云深处黄精盛。百味甘香，一身清净。吾生可保长无病。八珍五鼎不须贪，荤膻浊乱人情性。",
            "comment": ""
        },
        {
            "title": "鹊桥仙",
            "content": "远公连社，流传图画，千古声名独在。後人多少继遗踪，到我便、失惊打怪。西方未到，官方先到，冤我白衣吃菜。龙华三会愿相逢，怎敢学、他家二会。",
            "comment": ""
        },
        {
            "title": "诉衷情",
            "content": "闲中一首醉时歌。此乐信无过。阳春自来寡和，谁与乐和。言不尽，意何多。且蹉跎。功名莫问，富贵休言，到底如何。",
            "comment": ""
        },
        {
            "title": "西江月",
            "content": "一梦浮生未觉，三冬短晷堪惊。天高谁解挽长绳。系住流年光景。须信阴阳有定，非关岁月无情。若教心地湛然清。日在壶中自永。",
            "comment": ""
        },
        {
            "title": "减字木兰花",
            "content": "澄神静虑。□□□□□□□。□□□□。□□□崙水满池。无中养□。□□□□□□□。□□凡胎。五彩云生鹤驾来。",
            "comment": ""
        },
        {
            "title": "阮郎归",
            "content": "谁言无处避炎光。山中有草堂。安然一枕即仙乡。竹风穿户凉。名不恋，利都忘。心闲日自长。不须辛苦觅琼浆。华池神水香。",
            "comment": ""
        },
        {
            "title": "霜天晓角",
            "content": "晓风摇幕。敧枕闻残角。霜月可窗寒影，金猊冷、翠衾薄。旧恨无处著。新愁还又作。夜夜单于声里，灯花共、泪珠落。",
            "comment": ""
        },
        {
            "title": "醉落魄/一斛珠",
            "content": "虚窗透月。寒莎败壁蛩吟切。沈沈永漏灯明灭。只为愁人，不为道人设。愁人对此成愁绝。道人终是心如铁。一般景趣情怀别。笛里西风，吹下满庭叶。",
            "comment": ""
        },
        {
            "title": "鹧鸪天",
            "content": "鹤驭来从玉席前。笑谈勋业照凌烟。心游物外都无碍，春在壶中别有天。香似雾，酒如泉。华堂冰雪映神仙。灵椿不老青松健，花里年年醉管弦。",
            "comment": ""
        }
    ]
}