{
    "dynasty": "宋",
    "author": "陈植",
    "poems": [
        {
            "title": "赠象环",
            "content": "销整新阶绕郡城，知师才智善经营。为怜世路多倾侧，故使行人尽坦平。一府轮蹄还往便，千门箕帚扫除清。乐游桥上红尘接，未免区区事送迎。",
            "comment": ""
        },
        {
            "title": "冲虚宫",
            "content": "鼎边鸡犬知何在，云外龙鸾去已赊。惟有黄金余瓦砾，贫民时复得些些。",
            "comment": ""
        },
        {
            "title": "句",
            "content": "天际三竿量日月，人间一镜照山河。",
            "comment": ""
        },
        {
            "title": "吴江太湖笠泽虹桥诗",
            "content": "脍忆鲈鱼秋正肥，当年惟见季鹰归。沧波此处堪垂钓，当代无人肯拂衣。",
            "comment": ""
        },
        {
            "title": "胥门",
            "content": "长堤柳线弄春柔，姑苏台下马如流。春波溶漾绿泼油，官船挝鼓百花洲。旌旗{黑炎}黪城上楼，烟中雉堞高山邱，呜呜清角行人愁。",
            "comment": ""
        },
        {
            "title": "罾浦坊",
            "content": "疑是分开混沌初，奔奇走秀两相於。等闲开圃多栽竹，行到人家尽读书。宴饮直尝千户酒，盘飧惟候两潮鱼。九华峰顶真仙宅，罾浦坊中出辅车。",
            "comment": ""
        }
    ]
}