{
    "dynasty": "宋",
    "author": "王予可",
    "poems": [
        {
            "title": "宫体二首",
            "content": "红叶铺霜撼御阶，绣莲尘蹴衬罗鞋。袖沾莺翅调簧语，堕却衔翘入鬓钗。",
            "comment": ""
        },
        {
            "title": "句",
            "content": "啼鸟倒衔金羽舞，惊蛇斜傍玉帘飞。",
            "comment": ""
        },
        {
            "title": "句",
            "content": "帘卷绿阴花外月，玉山冰雪醉扶翁。",
            "comment": ""
        },
        {
            "title": "题灵隐寺",
            "content": "游山无处浣尘埃，出郭寻幽入翠苔。众水尽从双涧去，一峰元自五天来。行春人散题名在，坐夏僧閒吸讲回。清磬一声猿鸟寂，石楠花落满经台。",
            "comment": ""
        },
        {
            "title": "小重山 予可自解＊霜脂粉也",
            "content": "宝榭帘钩卷月窗。缕衣金样褪，泛馀香。卿卿荣耀宠恩光。三竿日，颦翠楚山长。螺髻戛浮觞。凤奁尘莹恨，��＊霜。卖珠楼外串离肠。春残梦，今夜拟高唐。",
            "comment": ""
        },
        {
            "title": "杂诗二首",
            "content": "白露沙滩浸绿湄，小舟舣岸尚依稀。山回屏曲江连树，春锁人家深处归。",
            "comment": ""
        },
        {
            "title": "句",
            "content": "凤环捧席带香屏，鲸杯倚枝和云卷。",
            "comment": ""
        },
        {
            "title": "句",
            "content": "石裂雯华渍月秋。",
            "comment": ""
        },
        {
            "title": "句",
            "content": "一壶天地醒眠小。",
            "comment": ""
        },
        {
            "title": "长相思 以上三首见中州乐府",
            "content": "风暖时，雨晴时。熏褶罗衣人未归。螓蛾愁欲飞。枕琼霞。琐窗纱。帘月楼空燕子家。春风扫落花。",
            "comment": ""
        },
        {
            "title": "句",
            "content": "凤蹴瑶华散，龙衔桂子香。",
            "comment": ""
        },
        {
            "title": "宫体二首",
            "content": "骄马金笼藉草归，翠鸾屏曲染红霏。凭栏山色春风裹，唤得莺儿燕子飞。",
            "comment": ""
        },
        {
            "title": "生查子",
            "content": "夜色明河静，好风来千里。水殿谪仙人，皓齿清歌起。前声金�髦校�後声银河底。一夜岭头云，绕遍楼前水。",
            "comment": ""
        },
        {
            "title": "南园湖石",
            "content": "翠雀衔云堕翠芜，砥峰倒影卧平湖。飞花不到穿帘月，高倚晴天一剑孤。",
            "comment": ""
        },
        {
            "title": "宫词",
            "content": "水曲朱门漪漾漫，一帘花雨月波寒。金闺背衬鸳鸯冷，春困秋千立画干。",
            "comment": ""
        },
        {
            "title": "句",
            "content": "一片冷截潭底月，六弯斜卷陇头云。",
            "comment": ""
        },
        {
            "title": "驯鹤图",
            "content": "寝处妆铅未卷钗，孤云花带月边来。六宫帘幕金鸾冷，露湿晨烟啄翠苔。",
            "comment": ""
        },
        {
            "title": "句",
            "content": "唾尖绒舌淡红甜。",
            "comment": ""
        },
        {
            "title": "句",
            "content": "风色偃貂裘。",
            "comment": ""
        },
        {
            "title": "句",
            "content": "壶树苔波月渍皴。",
            "comment": ""
        },
        {
            "title": "句",
            "content": "万叠云山飞不雁。",
            "comment": ""
        },
        {
            "title": "句",
            "content": "金盆水不暖，翠雀啄晴苔。",
            "comment": ""
        }
    ]
}