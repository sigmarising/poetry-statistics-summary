{
    "dynasty": "宋",
    "author": "史才",
    "poems": [
        {
            "title": "雪窦飞雪亭",
            "content": "苍岷万仞起岩峦，潺瀑霏霏尽日寒。倒泻银河拖白练，人间应作六花看。",
            "comment": ""
        },
        {
            "title": "过蒋学正三径庵",
            "content": "纷纷处世羡鸣珂，君隐考盘诗独哦。三径早知皆坦路，一庵聊复障颓波。田园无悔归家晚，松柏存看绕舍多。笑我身闲闲未得，不知何日再相过。",
            "comment": ""
        },
        {
            "title": "送别任龙图",
            "content": "江上飞樯高数寻，西风客路思难禁。三千奏议曾经国，十万兵屯已属心。官驿疏梅春意足，楚天孤鹜晓烟沉。闽南君去才称最，慰我秋鸿达好音。",
            "comment": ""
        }
    ]
}