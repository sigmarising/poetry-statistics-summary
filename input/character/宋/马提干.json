{
    "dynasty": "宋",
    "author": "马提干",
    "poems": [
        {
            "title": "涪州十韵",
            "content": "地据襟喉重，城依雉堞坚。东渐邻楚分，南望带夷边。舟楫三川会，封疆五郡连。人烟繁峡内，风物冠江前。溪自吴公邑，园由妃子传。许雄共山峻，马援壩相联。滩急群潴沸，崖高落马悬。石鱼占岁稔，铁{左忄右匮}验晴天。地煖冬无雪，人贫岁不绵。岩标山谷字，观塑尔朱仙。",
            "comment": ""
        }
    ]
}