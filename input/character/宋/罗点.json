{
    "dynasty": "宋",
    "author": "罗点",
    "poems": [
        {
            "title": "喜雨望巴罗二山",
            "content": "叔元不冠椎两髽，萦青绾绿如堆鸦。{上髟下监}鬖远望毛发古，日日惟闻餐暮霞。吾家公远更清绝，带眼不穿衣不结。好风吹袂任飘摇，夜夜惟闻弄明月。餐霞弄月固不恶，不道农田布龟灼。令君盛服道民苦，偃然袒裼犹不怍。敬持此意款浮丘，浮丘乃与令同忧。急呼风马驾云车，二仙方觉裸裎羞。旋加冠巾更束带，一见浮丘望尘拜。便将凶岁变丰年，谈知之间作滂霈。油云虽出南北峰，开端实自浮丘翁。浮丘诗家老仙伯，故知忧国愿年丰。邦人一饱谁所赐，父应诏子兄诏弟。若还此雨后五日，将见索汝枯鱼肆。",
            "comment": ""
        },
        {
            "title": "褒禅山有于湖所题宝塔二字",
            "content": "古刹浮屠映碧山，状元题墨最为娴。游人倦憩尘心寂，云自青天水自闲。",
            "comment": ""
        },
        {
            "title": "龙岩寺",
            "content": "直上龙岩第一层，参回斗转夜纵横。试将拄杖敲岩石，唤觉蟠龙速起行。",
            "comment": ""
        }
    ]
}