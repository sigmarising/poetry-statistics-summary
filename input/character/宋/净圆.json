{
    "dynasty": "宋",
    "author": "净圆",
    "poems": [
        {
            "title": "望江南/忆江南",
            "content": "娑婆苦，长劫受轮回。不断苦因离火宅，祗随业报入胞胎。辜负这灵台。朝又暮，寒暑急相催。一个幻身能几日，百端机巧衮尘埃。何得出头来。",
            "comment": ""
        },
        {
            "title": "望江南/忆江南",
            "content": "西方好，随念即超群。一点灵光随落日，万端尘事付浮云。人世自纷纷。凝望处，决定去栖神。金地经行光里步，玉楼宴坐定中身。方好任天真。",
            "comment": ""
        }
    ]
}