{
    "dynasty": "宋",
    "author": "崔中",
    "poems": [
        {
            "title": "沁园春",
            "content": "自己阳生，正是中虚，静极动时。默地雷微震，冲开玉户，天心朗彻，放下帘帏。真火冲融，灵泉复凑，不昧谷神何险危。自然妙，若三川龙跃，九万鹏飞。中中二土成圭。意眷恋浓如母护儿。这恍惚真容，不空不色，窈冥妙象，无识无知。命住丹圆，全真体道，夺志精修休自迟。收功了，把三才全理，一贯全归。",
            "comment": ""
        },
        {
            "title": "和邓至宏咏桂",
            "content": "留伴君家老圃芳，月中余荫带天香。愚公纵有移山力，不入当年花石纲。",
            "comment": ""
        }
    ]
}