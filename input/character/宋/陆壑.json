{
    "dynasty": "宋",
    "author": "陆壑",
    "poems": [
        {
            "title": "天台道中",
            "content": "萧飒西风吹帽纱，征途近晚欲停车。峰回路转六七里，犬吠鸡鸣三四家。采药人归闻术气，寻仙路远梦桃花。买来山酿全如水，亦解昏昏到日斜。",
            "comment": ""
        },
        {
            "title": "享神辞",
            "content": "山兮如慕，水兮如诉，问故宫兮莽何许。有翼其宇，有百其堵，中冕旒兮冠佩以序。邦伯维主，酒醴维醹，我民兮白毋沴我土。",
            "comment": ""
        },
        {
            "title": "朱槿花",
            "content": "壁槿扶疎当缚篱，山深不用掩山扉。客来踏破松梢月，鹤向主人头人飞。",
            "comment": ""
        },
        {
            "title": "退宫人",
            "content": "破箧犹存旧赐香，轻将魂梦别昭阳。只知镜时春难驻，谁道人间夜更长。父母家贫容不得，君王恩重死难忘。东风二月垂杨柳，犹解飞花入苑墙。",
            "comment": "【注释】诗题又作“杨柳”"
        }
    ]
}