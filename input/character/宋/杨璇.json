{
    "dynasty": "宋",
    "author": "杨璇",
    "poems": [
        {
            "title": "咏西山广福院二首",
            "content": "地势连沧海，山名号紫微。景閒僧坐久，路僻客来稀。峡影青相照，河流石自围。尘喧都不到，安得此忘归。",
            "comment": ""
        },
        {
            "title": "咏东山广福院",
            "content": "舣棹青山下，来寻蓟子家。人鱼皆静乐，水木亦清华。松老欲成盖，菊寒殊未花。何须觅句漏，此自有丹砂。",
            "comment": ""
        },
        {
            "title": "咏西山广福院二首",
            "content": "野寺孤峰上，危楼耸翠微。捲廉沧海近，洗钵白云飞。竹影临经案，松花点衲衣。日斜登望处，湖畔一僧归。",
            "comment": ""
        }
    ]
}