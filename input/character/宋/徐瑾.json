{
    "dynasty": "宋",
    "author": "徐瑾",
    "poems": [
        {
            "title": "四时诗·冬",
            "content": "飞花雪片落梅残，典发歌楼酒量宽。矶石钓鱼观冻手，衣蓑绿映暮江寒。",
            "comment": ""
        },
        {
            "title": "四时诗·秋",
            "content": "红飘乱叶树连枝，雨著疏花菊狞篱。蓬转恨多饶白发，鸿归数处寄新诗。",
            "comment": ""
        },
        {
            "title": "偶书",
            "content": "明中悟理造忱诚，性觉通真风即行。生不生来空是境，有无有处化为城。荣枯现梦因缘想，色相求心妄执情。名与实亡都在道，盲聋苦学漫营营。",
            "comment": ""
        },
        {
            "title": "四时诗·春",
            "content": "风吹细浪低田麦，雨过初分浅水秧。红树半开桃脸嫩，绿波深映柳丝长。",
            "comment": ""
        },
        {
            "title": "四时诗·夏",
            "content": "林垂紫李玉成蹊，水映红榴石近溪。深栋双双飞燕语，阴槐绿树万蝉嘶。",
            "comment": ""
        }
    ]
}