{
    "dynasty": "宋",
    "author": "李回",
    "poems": [
        {
            "title": "题妓帕",
            "content": "蜀国佳人号细腰，东台御史惜妖娆。从今唤作杨台柳，舞尽春风万万条。",
            "comment": ""
        },
        {
            "title": "天长路别朱大山路却寄",
            "content": "驿骑难随伴，寻山半忆君。苍崖残月路，犹数过溪云。",
            "comment": ""
        },
        {
            "title": "郊庙歌辞·享太庙乐章·大定舞",
            "content": "受天明命，敷佑下土。化时以俭，卫文以武。氛消夷夏，俗臻往古。亿万斯年，形于律吕。",
            "comment": ""
        },
        {
            "title": "戍山晚行",
            "content": "羸马鞭不行，落日下孤戍。旅店隔前村，欲往未能住。少年事咿唔，老为微录误。匡济谢菲才，驰驱失故步。一笑拥八驺，不疗烟霞痼。猿鹤惊且恐，吟断北山树。",
            "comment": ""
        },
        {
            "title": "寄酬朱大后亭夜坐留别",
            "content": "十夜郡城宿，苦吟身未闲。那堪西郭别，雪路问青山。",
            "comment": ""
        }
    ]
}