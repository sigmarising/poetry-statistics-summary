{
    "dynasty": "宋",
    "author": "李孝先",
    "poems": [
        {
            "title": "题余干县干越亭",
            "content": "吴越犹干地要冲，树亭危岸势凭空。春潭倒影黄昏月，古木喧声白昼风。鸥鹭惯来窥燕席，烟云无着护帘栊。凄凉故国多迁变，独有溪山在望中。",
            "comment": ""
        },
        {
            "title": "春日有感",
            "content": "雨敛轻寒淑气回，晓街清霁断浮埃。风高柳倦终朝舞，岁闰花迟数日开。归梦每逾千里去，远书新过万山来。旅情宦况都无赖，强对韶辉殢酒杯。",
            "comment": ""
        },
        {
            "title": "登江渎水心亭",
            "content": "晚兴清无比，幽亭积水中。芰荷千柄雨，松竹四轩风。斗鸭飞翎健，潜鱼静思冲。飞潜乃常事，何足较穷通。",
            "comment": ""
        }
    ]
}