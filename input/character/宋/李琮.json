{
    "dynasty": "宋",
    "author": "李琮",
    "poems": [
        {
            "title": "和冯允南见寄",
            "content": "半生才命苦嗟殊，肯更诗穷效圣俞。清识岂期回顾盼，嘉篇聊用借虚无。乡心岁月疑如梦，官况尘埃直未奴。闻道南充风物好，未能归去且狂图。",
            "comment": ""
        },
        {
            "title": "句",
            "content": "腥味鱼中墨，衣成木上绵。",
            "comment": ""
        },
        {
            "title": "赋新繁周表权如诏亭",
            "content": "家爱儿孙国爱臣，无邪慈教本来均。非因积善能传庆，安见天心语合人。席拥诗书才是乐，门多车马别成春。榜亭岂独荣樽俎，意欲推余劝里民。",
            "comment": ""
        },
        {
            "title": "感泉山",
            "content": "才到林峦契赏心，萧然便欲卸朝簪。两三里路穿田水，四五人家倚树阴。渔叟投竿惊鹭宿，牧童停留学禽音。清丝洞裹泉声音，流出空山换古今。",
            "comment": ""
        }
    ]
}