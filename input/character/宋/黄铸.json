{
    "dynasty": "宋",
    "author": "黄铸",
    "poems": [
        {
            "title": "贽见洪师",
            "content": "风烟入暝少人行，独鹤来依帝子城。华表柱头霜月冷，清宵有梦到钟声。",
            "comment": ""
        },
        {
            "title": "小重山",
            "content": "凉入秋檐雨意长。竹深啼络纬，响虚堂。一枝灯影耿昏黄。疏帘外，风度木樨香。心事易成伤。燕支坡下路，语如簧。定仙螺子玉钗梁。鸳屏梦，应到旧韦郎。",
            "comment": ""
        },
        {
            "title": "秋蕊香令",
            "content": "花外数声风定。烟际一痕月净。水晶屏小敧醉枕。院静鸣蛩相应。香销斜掩青铜镜。背灯影。寒砧夜半和雁阵。秋在刘郎绿鬓。",
            "comment": ""
        }
    ]
}