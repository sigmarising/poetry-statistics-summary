{
    "dynasty": "宋",
    "author": "李翔",
    "poems": [
        {
            "title": "鉴湖亭",
            "content": "古寺萧萧愁思浓，槛荷高下望秋风。一尘不到真幽处，万象都含清景中。但见溪光来远近，略无云气碍虚空。谁知刺史标名意，一片灵台事事通。",
            "comment": ""
        },
        {
            "title": "沧浪烟雨",
            "content": "峰涧烟波翠霭浓，危亭飞耸到晴空。鸳来菡萏红香里，人在琉璃翠影中。洗出岚光全是雨，卷回秋暑却因风。使君夜宴冰壶里，更有银河一派通。",
            "comment": ""
        },
        {
            "title": "朝天堤",
            "content": "两山吞浪白如烟，忽见桥梁接岸边。已是筑成堤上路，不须重唤渡头船。千年野鹤归华表，百尺长虹驾巨川。岁物已收人力暇，闾阎争颂使君贤。",
            "comment": ""
        }
    ]
}