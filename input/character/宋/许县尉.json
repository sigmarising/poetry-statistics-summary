{
    "dynasty": "宋",
    "author": "许县尉",
    "poems": [
        {
            "title": "庆浔州廖太守四首",
            "content": "登瀛学士自瀛归，古锦囊中百政奇。春草池塘曾入梦，梅花厅院屡题诗。南州暂屈陈文惠，北斗重瞻韩退之。惠政三年聊复耳，斯文千载重为期。",
            "comment": ""
        },
        {
            "title": "庆浔州廖太守四首",
            "content": "昴宿储精岳降神，天教抱送玉麒麟。海中仙草千年实，井底丹砂百岁春。历运一同新甲子，日行再见旧壬辰。五云多处三光见，南极星中是老人。",
            "comment": ""
        },
        {
            "title": "庆浔州廖太守四首",
            "content": "真儒正学久无传，酝藉如公独粹然。要以古人为准的，肯从余子事拘牵。词源涌思流三峡，学海波澜障百川。灯火夜深犹不倦，口吟六艺相仍编。",
            "comment": ""
        },
        {
            "title": "庆浔州廖太守四首",
            "content": "浔江千骑拥双旌，泮不依然旧贯仍。不但袴襦歌惠政，更今矜佩乐师承。朱幡太守来何暮，绛帐先生自此升。预想下车先教化，再教庠序典谟兴。",
            "comment": ""
        }
    ]
}