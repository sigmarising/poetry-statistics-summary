{
    "dynasty": "宋",
    "author": "萧德藻",
    "poems": [
        {
            "title": "台城",
            "content": "六朝旧事知多少，尽在天禧塔上层。高处只应添泪眼，老僧语客莫来登。",
            "comment": ""
        },
        {
            "title": "立春",
            "content": "半夜新春入管城，平明铜雀绿苔生。浮澌把断东风路，诉与青州借援兵。",
            "comment": ""
        },
        {
            "title": "句",
            "content": "一径萧萧松影低。",
            "comment": ""
        },
        {
            "title": "句",
            "content": "疾走建德国，乃为渊明先。",
            "comment": ""
        },
        {
            "title": "句",
            "content": "秋阳直为田家计，饶得渔村一抹花。",
            "comment": ""
        },
        {
            "title": "句",
            "content": "眼冷寒梢明数点，知他是雪是梅花。",
            "comment": ""
        },
        {
            "title": "古梅",
            "content": "百千年藓著枯树，一两点春供老枝。绝壁备声那得到，直愁斜日冻蜂知。",
            "comment": ""
        },
        {
            "title": "登岳阳楼",
            "content": "荒村三月不肉味，并与瓜茄倚阁休。造物於人相补报，问天赊得一山秋。",
            "comment": ""
        },
        {
            "title": "登岳阳楼",
            "content": "不作苍茫去，真成浪荡游。三年夜郎客，一柁洞庭秋。得句鹭飞处，看山天尽头。犹嫌未奇绝，更上岳阳楼。",
            "comment": ""
        },
        {
            "title": "句",
            "content": "稚子推窗窥过雁，数峰乘隙入西轩。",
            "comment": ""
        },
        {
            "title": "樵夫",
            "content": "一担干柴古渡头，盘缠一日颇优游。归来涧底磨刀斧，又作全家明日谋。",
            "comment": ""
        },
        {
            "title": "采莲曲二首",
            "content": "清晓去采莲，莲花带露鲜。溪长须急桨，不是趁前船。",
            "comment": ""
        },
        {
            "title": "樵夫",
            "content": "一担乾柴古渡头，盘缠一日颇优游。归来涧底磨刀斧，又作全家明日谋。",
            "comment": ""
        },
        {
            "title": "吕公洞",
            "content": "复此经过三十年，唯应岩石故依然。城南老树朽为土，檐外稚松青拂天。枕上功名祗扰扰，指端变化又玄玄。刀圭乞与起衰病，稽首秋空一剑仙。",
            "comment": ""
        },
        {
            "title": "采莲曲二首",
            "content": "相随不觉远，直到暮烟中。恐嗔归得晚，今日打头风。",
            "comment": ""
        },
        {
            "title": "句",
            "content": "秋浩荡中遥指点，一螺许是定王城。",
            "comment": ""
        },
        {
            "title": "句",
            "content": "不随桃李待春回。",
            "comment": ""
        },
        {
            "title": "次韵傅惟肖",
            "content": "竹根蟋蟀太多事，唤得秋来篱落间。又过暑天如许久，未偿诗债若为颜。肝肠与世苦相反，岩壑嗔人不早还。八月放船飞样去，芦花丛外数青山。",
            "comment": ""
        },
        {
            "title": "句",
            "content": "信脚到太古。",
            "comment": ""
        },
        {
            "title": "句",
            "content": "一筇明到崔嵬上，有底勋劳得给扶。",
            "comment": ""
        },
        {
            "title": "句",
            "content": "乾坤生长我，贫病怨尤谁。",
            "comment": ""
        },
        {
            "title": "句",
            "content": "盘陀石上少从容。",
            "comment": ""
        },
        {
            "title": "咏虞美人草",
            "content": "鲁公死后一杯荒，谁与竿头荐一觞。妾愿得生坟土上，日翻舞袖向君王。",
            "comment": ""
        },
        {
            "title": "句",
            "content": "著语能奇怪，呼天与倡酬。",
            "comment": ""
        },
        {
            "title": "句",
            "content": "直须冰雪作梯媒。",
            "comment": ""
        },
        {
            "title": "古梅",
            "content": "湘妃危立冻蛟背，海月冷挂珊瑚枝。丑怪惊人能妩媚，断魂只有晓寒知。",
            "comment": ""
        }
    ]
}