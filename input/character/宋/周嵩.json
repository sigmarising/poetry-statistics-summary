{
    "dynasty": "宋",
    "author": "周嵩",
    "poems": [
        {
            "title": "讼风",
            "content": "西风云战急，杀气横干戈。有客怀乡坐，无邻送酒过。布袍欣豫暖，冻笔苦新呵。墨诉玄冥后，天涯征戍多。",
            "comment": ""
        },
        {
            "title": "晚菊",
            "content": "落日西风弄晚晴，东篱曲曲灿金英。先生茅舍终年淡，惟有寒芳不世情。",
            "comment": ""
        },
        {
            "title": "近闻",
            "content": "斜阳淡紫弄晖晖，泽国霜前落木稀。远忆东皇沉心驾，近闻山鬼泣萝衣。画豀黑衣双龙吼，霞幕清秋一鹤飞。送尽海天千里目，伶仃洋里有谁归。",
            "comment": ""
        },
        {
            "title": "山楼秋夜",
            "content": "孤形侣云汉，凉思满山楼。高树自吟籁，清樽聊赏幽。检书初志动，抚剑壮心留。蟋蟀不知事，喧声何不休。",
            "comment": ""
        }
    ]
}