{
    "dynasty": "宋",
    "author": "杨承祖",
    "poems": [
        {
            "title": "归耕亭二首",
            "content": "乘兴登临弗杖藤，绝巅未已觉身轻。新开竹径从风入，小坐松冈待月生。江上数峰攒壁立，林间一阁碍云行。凭栏朗诵昌黎句，水碧双增远目明。",
            "comment": ""
        },
        {
            "title": "归耕亭二首",
            "content": "丹青模写费毫端，此景居然两寺间，半岭松阴观鹤憩，一泓雪影照人颜。及时行乐恐无地，何进归休始买山。多谢好风吹妙语，西湖处士棹丹还。",
            "comment": ""
        },
        {
            "title": "畎亩不忘君堂",
            "content": "一官落拓几星霜，身远朝廷心下忘。屡拜黄书叨试郡，何惭白首未为郎。云山缥缈如招隐，花木欣荣亦向阳。感激先皇曾赐对，至今朝服带天香。",
            "comment": ""
        },
        {
            "title": "归耕亭",
            "content": "决意归耕景最佳，还珠门外足生涯。数椽卜筑欣成趣，一水流通不用车。负郭有田宜{左禾右罢}稏，绕城何处不荷花。柴门半掩谁来往，幸有邻僧可觅茶。",
            "comment": ""
        }
    ]
}