{
    "dynasty": "宋",
    "author": "倪思",
    "poems": [
        {
            "title": "过东林山",
            "content": "世道荆棒似弈棋，夺身千仞复何辞。九霄地冷衣襟薄，五月山寒杖履迟。云外晚风驰铁马，日边香雾琐金螭。直须历遍丹梯险，方问嫦娥索桂村。",
            "comment": ""
        },
        {
            "title": "游黄薜山三首",
            "content": "云鹫峰头一万杉，覆盂山下木参天。当年曾识祖师面，溜雨鸣雨三百年。",
            "comment": ""
        },
        {
            "title": "慈感寺东轩",
            "content": "水花风叶暮萧然，霭霭云山带暝烟。伫立东轩未能去，更看明月涌晴天。",
            "comment": ""
        },
        {
            "title": "高宗皇帝挽词二首",
            "content": "稽古神文焕，中兴武烈光。挈图亲授子，体道妙为皇。万乘隆尊养，千龄甫寿康。龙湖俄趣驾，遽返白云乡。",
            "comment": ""
        },
        {
            "title": "句",
            "content": "玉历初颁第一春。",
            "comment": ""
        },
        {
            "title": "延平港滩",
            "content": "长几赣石三百里，险过瞿塘十八滩。幸有溪旁平稳路，何须欲速冒惊湍。",
            "comment": ""
        },
        {
            "title": "空烟亭",
            "content": "延福寺前亭下水，浅不容舠深没底。青林磅薄上云气，宛如翔鸾开羽翅，又如翠屏临水峙。山鸡照影空自媚，白鹭窥鱼惊不起。长官时时来隐几，殆似闻韶喜忘味。阆州城南胡可比，惜哉子美未见耳。",
            "comment": ""
        },
        {
            "title": "初入洞霄",
            "content": "踏雪来游大涤宫，缘崖一一访仙踪。回环九锁银为阙，峭拔千山玉作峰。冰柱高垂泉带石，珠幢整立桧兼松。清寒入骨非入境，知在云霄第几重。",
            "comment": ""
        },
        {
            "title": "游黄薜山三首",
            "content": "历险扪高无路寻，乱山穷处是禅林。谁知学道须辞世，真要入山如许深。",
            "comment": ""
        },
        {
            "title": "南剑道中桂",
            "content": "道傍岩桂老成行，翠叶经冬不著霜。想见秋清风月裹，缀金粟颗剩输香。",
            "comment": ""
        },
        {
            "title": "游黄薜山三首",
            "content": "中洲绝品旧闻名，瀹以寒泉雪色轻。怪得道人常不睡，一瓯唤醒梦魂清。",
            "comment": ""
        },
        {
            "title": "五峰瀑布",
            "content": "行行穷尽深林外，碧瓦鳞差依翠麓。峰峦左右相回环，万叶霜丹间晴绿。忽闻雷霆脚底声，声撼乾关隐坤轴。双龙跃出两崖间，倒泻银河作飞瀑。",
            "comment": ""
        },
        {
            "title": "题椿桂堂",
            "content": "早从孟母受诗书，晚见飞腾五丈夫。桂籍联名看衮衮，兰陔戏采极愉愉。已酬锺釜当年志，合入衣冠盛事图。教子荣亲谁不羡，堂成燕雀亦欢呼。",
            "comment": ""
        },
        {
            "title": "高宗皇帝挽词二首",
            "content": "黼翣方徐转，龙輴望已遥。胥涛平似掌，禹穴俨如朝。丧孝群心痛，号旻圣孝昭。稽经崇调号，万世永尊尧。",
            "comment": ""
        }
    ]
}