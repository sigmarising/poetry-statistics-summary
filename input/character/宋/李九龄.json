{
    "dynasty": "宋",
    "author": "李九龄",
    "poems": [
        {
            "title": "宿张正字别业",
            "content": "茅屋萧寥烟暗后，松窗寂历月明初。此时谁念孤吟客，唯有黄公一帙书。",
            "comment": ""
        },
        {
            "title": "鹤",
            "content": "天上瑶池覆五云，玉麟金凤好为群。不须更饮人间水，直是清流也汙君。",
            "comment": ""
        },
        {
            "title": "上清辞五首",
            "content": "本来方朔是真仙，偶别丹台未得还。何事玉皇消息晚，忍教憔翠向人间。",
            "comment": ""
        },
        {
            "title": "赠马道士",
            "content": "水共逍遥云共孤，混时言笑只佯愚。经年但醉宜城酒，千里惟担华岳图。寻野鹤来空碧洞，觅琴僧去渡重湖。人间再见知何日，乞取先生石辘轳。",
            "comment": ""
        },
        {
            "title": "山中寄友人",
            "content": "乱云堆里结茅庐，已共红尘迹渐疏。莫问野人生计事，窗前流水枕前书。",
            "comment": ""
        },
        {
            "title": "夜与张舒话别",
            "content": "愁听南楼角又吹，晓鸡啼后更分离。如何销得凄凉思，更劝灯前酒一巵。",
            "comment": ""
        },
        {
            "title": "山舍偶题",
            "content": "门掩松萝一迳深，偶携藜杖出前林。谁知尽日看出坐，万古兴亡总在心。",
            "comment": ""
        },
        {
            "title": "题灵泉寺",
            "content": "入谷先生一阵香，异花奇木簇禅堂。可怜门外高低路，万毂千蹄日日忙。",
            "comment": ""
        },
        {
            "title": "山舍南溪小桃花",
            "content": "一树繁英夺眼红，开时先合占东风。可怜地僻无人赏，抛掷深山乱木中。",
            "comment": ""
        },
        {
            "title": "登楼寄远",
            "content": "满城春色花如雪，极目烟光月似钩。总是动人乡思处，更堪容易上高楼。",
            "comment": ""
        },
        {
            "title": "望思台",
            "content": "汉武年高慢帝图，任人曾不问贤愚。直饶四老依前出，消得江充宠佞无。",
            "comment": ""
        },
        {
            "title": "登昭福寺楼",
            "content": "旅怀秋兴正无涯，独倚危楼四望赊。谷变陵迁何处问，满川空有旧烟霞。",
            "comment": ""
        },
        {
            "title": "上清辞五首",
            "content": "楼锁彤霞地绝尘，碧桃花发九天春。东皇近日慵游宴，间煞瑶池五色麟。",
            "comment": ""
        },
        {
            "title": "荆溪夜泊",
            "content": "点点渔灯照浪清，水烟疏碧月胧明。小滩惊起鸳鸯处，一双采莲船过声。",
            "comment": ""
        },
        {
            "title": "上清辞五首",
            "content": "新拜天官上玉都，紫皇亲授五灵符。群仙个个来相问，人世风光似此无。",
            "comment": ""
        },
        {
            "title": "春行遇雨",
            "content": "夹路轻风撼柳条，雨侵春态动无憀。采香陌上谁家女，湿损钗头翡翠翘。",
            "comment": ""
        },
        {
            "title": "代边将",
            "content": "雪冻阴河半夜风，战回狂寇血漂红。据鞍遥指长安路，须刻麟台第一功。",
            "comment": ""
        },
        {
            "title": "旅舍卧病",
            "content": "家隔西秦无远信，身随东洛度流年。病来旅馆谁相问，牢落闲庭一树蝉。",
            "comment": ""
        },
        {
            "title": "上清辞五首",
            "content": "上清仙路有丹梯，影响行人到即迷。不会无端个渔父，阿谁教入武陵溪。",
            "comment": ""
        },
        {
            "title": "寒梅词",
            "content": "霜梅先拆岭头枝，万卉千花冻不知。留得和羹滋味在，任他风雪苦相欺。",
            "comment": ""
        },
        {
            "title": "读三国志",
            "content": "有国由来在得贤，莫言兴废是循环。武侯星落周瑜死，平蜀降吴似等闲。",
            "comment": ""
        },
        {
            "title": "过相思谷",
            "content": "悠悠信马春山曲，芳草和烟铺嫩绿。正被离愁着莫人，那堪更过相思谷。",
            "comment": ""
        },
        {
            "title": "赠谭先生",
            "content": "古观重重绕翠微，杉松深处掩双扉。云生万壑投龙去，海隔三山放鹤归。花洞宴游春日永，石坛朝礼曙星稀。每听高论长生理，擬向寰中便拂衣。",
            "comment": ""
        },
        {
            "title": "写庄子",
            "content": "圣泽安排当散地，贤侯优贷借新居。闲中亦有闲生计，写得南华一部书。",
            "comment": ""
        },
        {
            "title": "上清辞五首",
            "content": "入海浮生汗漫秋，紫皇高宴五云楼。霓裳曲罢天风起，吹散仙香满十洲。楼锁彤霞地绝尘，碧桃花发九天春。东皇近日慵游宴，闲煞瑶池五色麟。上清仙路有丹梯，影响行人到即迷。不会无端个渔父，阿谁教入武陵溪。本来方朔是真仙，偶别丹台未得还。何事玉皇消息晚，忍教憔悴向人间。新拜天官上玉都，紫皇亲授五灵符。群仙个个来相问，人世风光似此无。",
            "comment": ""
        },
        {
            "title": "透明岩",
            "content": "乍脱尘埃梦寐安，透明岩上一开颜。晚霞双处似闻雁，远目尽时犹有山。仙迹不随岩桂老，禅心长共岭云闲。",
            "comment": ""
        },
        {
            "title": "上清辞五首",
            "content": "入海浮生汗漫秋，紫皇高宴五云楼。霓裳曲罢天风起，吹散仙香满十洲。",
            "comment": ""
        }
    ]
}