{
    "dynasty": "宋",
    "author": "罗鉴",
    "poems": [
        {
            "title": "题吴氏四贤堂",
            "content": "中光洪韩吕，文章之钜工。密年偏参请，一镞直箭锋。锦帐与画戟，稽古似不蒙。遗像今伟然，吾敬吏部公。",
            "comment": ""
        },
        {
            "title": "题吴氏四贤堂",
            "content": "敬斋一则话，传自南轩翁。于湖金玉之，诸老归下风。不使掌帝制，嗟哉吾道穷。遗像今伟然，吾敬司封公。",
            "comment": ""
        },
        {
            "title": "题吴氏四贤堂",
            "content": "河汾续经罢，洙泗还清风。深衣在带垂，身退道则丰。一编通言在，万古无盲聋。遗像今伟然，吾敬环溪公。",
            "comment": ""
        },
        {
            "title": "题吴氏四贤堂",
            "content": "经济学有用，宁与佔毕同。集英晨唱第，夕对蓬莱宫。儒林急渊源，不遣朔庭空。遗像今伟然，吾敬国子公。",
            "comment": ""
        }
    ]
}