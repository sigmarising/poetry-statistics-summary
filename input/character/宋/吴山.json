{
    "dynasty": "宋",
    "author": "吴山",
    "poems": [
        {
            "title": "宣城倅馆",
            "content": "一年荒宿敬亭岚，世路如今亦颇谙。鸦带夕阳来舍北，雁传秋信到江南。王曾素志非温饱，毛义微名为旨甘。料得倚门凝望切，东风何日拥归骖。",
            "comment": ""
        },
        {
            "title": "梵王宫",
            "content": "灵鳌戴出梵王宫，殿阁崔巍百世雄。额古泽心颁建武，地钟元气孕鸿濛。云连吴楚江山秀，水接沧溟海日红。我欲楞伽分半榻，汲泉煮茗话真空。",
            "comment": ""
        },
        {
            "title": "句",
            "content": "外列千句区民庶巷，中藏万载帝王家。",
            "comment": ""
        }
    ]
}