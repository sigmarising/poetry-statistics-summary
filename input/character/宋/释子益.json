{
    "dynasty": "宋",
    "author": "释子益",
    "poems": [
        {
            "title": "偈颂七十六首",
            "content": "亲从宝山来，收得宝山宝。一片玉无瑕，千峰云脱帽。九莲峰圉无处藏，兜率宫中卒难讨。归来打鼓普请看，盘走珠兮珠走盘。",
            "comment": ""
        },
        {
            "title": "观音赞",
            "content": "杨柳枝头，琉璃瓶里。一滴浑无，千波竞起。步步金莲襯足生，何曾踏著自家底。",
            "comment": ""
        },
        {
            "title": "偈颂七十六首",
            "content": "定本无门，从何而入。坐断两头。中亦不立。没可把，绝承当，风来一阵芰荷香。",
            "comment": ""
        },
        {
            "title": "偈颂七十六首",
            "content": "格外提持，斗转星移。智藏不会，海兄不知。尀耐睦州担板汉，教坏临济涉厮儿。此意明明说向谁。",
            "comment": ""
        },
        {
            "title": "偈颂七十六首",
            "content": "一槌便就，颟颟顸顸。不假一槌，无端无端。忙里工夫闲处觅，闹中消息静中观。",
            "comment": ""
        },
        {
            "title": "偈颂七十六首",
            "content": "日可冷，月可热众魔不能坏真说。且作麽生是真说，屋头泉溜响无休，砌下寒蛩声更切。",
            "comment": ""
        },
        {
            "title": "偈颂七十六首",
            "content": "律管吹灰，勾芒布令。六国风清，九天云静。",
            "comment": ""
        },
        {
            "title": "偈颂七十六首",
            "content": "六出花飞，无地卓锥。填沟塞壑，绝毫绝厘。嗄，忽惊卷尽青山去，又喜重携春色归。",
            "comment": ""
        },
        {
            "title": "一上人之径山",
            "content": "一处才通处处通，凌霄突兀对青龙。道途不涉最亲句，只在平常日用中。",
            "comment": ""
        },
        {
            "title": "颂古十一首",
            "content": "拨草瞻风寻剑客，桃花一见便忻然。直饶真到不疑地，放下更参三十年。",
            "comment": ""
        },
        {
            "title": "偈颂七十六首",
            "content": "二千年前，通身是垢。二千年后，满面埃尘。直饶九曲黄河水，洗到驴年也不清。",
            "comment": ""
        },
        {
            "title": "偈颂七十六首",
            "content": "六阴既穷，群魔自殄。一阳来复，吾道大亨。拄杖竖，十方民办一时竖。拄杖横，十方世界一时横。兵随印转，将逐符行。",
            "comment": ""
        },
        {
            "title": "题瑞云峰",
            "content": "山行百折路重重，到顶回头眼界空。但觉衲衣冰样冷，不知身在现云峰。",
            "comment": ""
        },
        {
            "title": "偈颂七十六首",
            "content": "九十长期，三分过二。觉海浪平，铁船无底。寒山子水牯牛作麽生，切不得道大家在这里。",
            "comment": ""
        },
        {
            "title": "偈颂七十六首",
            "content": "四九三十六，夜眠如露宿。银海眩生花，玉楼寒起粟。翻笑二祖立雪谩齐腰，活埋一片无瑕玉。",
            "comment": ""
        },
        {
            "title": "颂古十一首",
            "content": "抛砖引玉老香严，打著南边动北边。听事不真钟作翁，至今千古错流传。",
            "comment": ""
        },
        {
            "title": "偈颂七十六首",
            "content": "有拄杖与拄杖，击木无声。无拄杖夺拄杖，敲空作响。还见芭蕉和尚麽，莫妄想。",
            "comment": ""
        },
        {
            "title": "拾得携苕箒赞",
            "content": "往来双磵路，脚下起尘埃。苕箒忙忙扫，何曾扫得来。",
            "comment": ""
        },
        {
            "title": "偈颂七十六首",
            "content": "十五日已前明似镜，十五日已后曲如鎌。正当十五日，元人知此意，令我忆南泉。",
            "comment": ""
        },
        {
            "title": "偈颂七十六首",
            "content": "忆昔玉几时，分贓不合火。今日蓦相逢，信然众恁麽。不恁麽，睦州担板，云门脚跛。",
            "comment": ""
        },
        {
            "title": "颂古十一首",
            "content": "出与未出，莲花荷叶。老倒智门，舌头无骨。",
            "comment": ""
        },
        {
            "title": "钦禅人之天童",
            "content": "兴化三门开两边，聚头噇饭不谈禅。天童有问其中事，收割今年胜去年。",
            "comment": ""
        },
        {
            "title": "祥侍者化供",
            "content": "祥禅为众下山来，七十高僧笑满腮。袖里金鎚曾未动，千门万户一时开。",
            "comment": ""
        },
        {
            "title": "偈颂七十六首",
            "content": "此段光明，辉天鉴地。灵山错话，曹溪错指。雾暗云屯兮历历常明，地陷天崩兮也只如是。赚杀你。",
            "comment": ""
        },
        {
            "title": "全上人之仰山",
            "content": "集云峰下四藤条，千载谁知恨未销。去去全身担荷得，石龙依旧碧岧嶢。",
            "comment": ""
        },
        {
            "title": "偈颂七十六首",
            "content": "作家相见，啐啄尤乖。达士相逢，握鞭回首。捡点将来，已落第二。",
            "comment": ""
        },
        {
            "title": "偈颂七十六首",
            "content": "名不得，状不得。脱胎换骨方，起死回生诀。信得及底，不消一服，诸病顿除，脱体安乐。何必善财重采药。",
            "comment": ""
        },
        {
            "title": "偈颂七十六首",
            "content": "菊花黄，茱萸香。时节既至，其理自彰。",
            "comment": ""
        },
        {
            "title": "偈颂七十六首",
            "content": "直下是，直下是。赚杀人，疑杀你。上是天，下是地。",
            "comment": ""
        },
        {
            "title": "偈颂七十六首",
            "content": "秋江清，秋月白。登高双眼空，独步乾坤窄。只手未曾举，黄菊已盈握。好彩从来奔龊家，随分一盏茱萸茶。",
            "comment": ""
        },
        {
            "title": "达磨携履赞",
            "content": "赤双脚，携只履。自东自西，谁不识你。最难掩是当门齿。",
            "comment": ""
        },
        {
            "title": "布袋赞",
            "content": "布袋横拖，肚皮捺下。行货有些，没人酬价。拊背觅钱真奉化。",
            "comment": ""
        },
        {
            "title": "偈颂七十六首",
            "content": "拄杖生根劫外春，斩新拈出示诸人。擘开华岳千峰秀，放出黄河一派清。",
            "comment": ""
        },
        {
            "title": "偈颂七十六首",
            "content": "最初句，向上机。瞿昙不会，达磨不知。知不知，雨余千嶂碧，春水一溪肥。",
            "comment": ""
        },
        {
            "title": "偈颂七十六首",
            "content": "瞿昙色相比金容，雨后青山插半空。觌面当机如不荐，桃花依旧笑春内。",
            "comment": ""
        },
        {
            "title": "偈颂七十六首",
            "content": "时节既至，其理自彰。井井秧浮绿，村村麦弄黄。半窗山月白，一枕竹风凉，笑倒山前前邓八郎。",
            "comment": ""
        },
        {
            "title": "偈颂七十六首",
            "content": "觉性中，圆无不融。闻时富贵，见后贫穷。穷则变，变则通，草鞋狞似虎，拄杖活如龙。",
            "comment": ""
        },
        {
            "title": "偈颂七十六首",
            "content": "有一则语，久欲拈邮。未动舌头，遍界狼藉。且作麽生收拾。",
            "comment": ""
        },
        {
            "title": "偈颂七十六首",
            "content": "十声槌下定纲宗，送去迎来事一同。竖百横千有通变，笊篱无柄舀春风。",
            "comment": ""
        },
        {
            "title": "偈颂七十六首",
            "content": "正法轮，轻拨转。日出中天，云开岳面，如优昙花时一现。",
            "comment": ""
        },
        {
            "title": "颂古十一首",
            "content": "狗子佛性无，铁船水上浮。顺风帆未挂，已过洞庭湖。",
            "comment": ""
        },
        {
            "title": "寒山把蕉叶执笔赞",
            "content": "吟诗吟未就，执笔且搜枯。欲写芭蕉上，依前一字无。",
            "comment": ""
        },
        {
            "title": "佛鉴和尚赞",
            "content": "雨过五峰，云横玉几。日面月面，只这便是。道是佛鉴，舌拄梵天。道非佛鉴，眉毛拖地。更言两对君王，三奉诏旨。看来元是阴平界上雍师波，谁不识你。",
            "comment": ""
        },
        {
            "title": "偈颂七十六首",
            "content": "天上月圆，人间月半。明眼衲僧，见似不见。盏子扑落地，楪子成七片。",
            "comment": ""
        },
        {
            "title": "偈颂七十六首",
            "content": "古佛心，即于今。春风浩浩，春雨霖霖，高山流水少知音。",
            "comment": ""
        },
        {
            "title": "偈颂七十六首",
            "content": "昨日雨，今日晴。桃花开口笑，无处觅灵云。",
            "comment": ""
        },
        {
            "title": "偈颂七十六首",
            "content": "黄梅夜半，鸡足峰前。承虚接响，互相热瞒。",
            "comment": ""
        },
        {
            "title": "偈颂七十六首",
            "content": "我此一门，初无关键。半合半开，东扇西扇。千闻不如一见。",
            "comment": ""
        },
        {
            "title": "偈颂七十六首",
            "content": "一见便见，天回地转。宗通说通，风虎云龙。只如百丈被马祖一喝，因甚三日耳聋。闽蜀同风。",
            "comment": ""
        },
        {
            "title": "谢东禅月湖以诸祖偈颂见示",
            "content": "家贫路富鼻辽天，各立门风辱祖先。争似太平无事客，长伸两脚放憨眠。",
            "comment": ""
        },
        {
            "title": "偈颂七十六首",
            "content": "冬前冬后，沙飞石走。时节到来，不容袖手。兴化虽无驱风走电之谋，也要应个时候，一九二九。",
            "comment": ""
        },
        {
            "title": "偈颂七十六首",
            "content": "至玄至妙，至奥至微。不可以识识，不可以智知。与麽会得，咈吼啒{左口右聿}。不与麽会，凤林吒之。",
            "comment": ""
        },
        {
            "title": "灵照女赞",
            "content": "家业尽抛离，沿街卖笊篱。胸中无限意，不许老庞知。",
            "comment": ""
        },
        {
            "title": "礼开山伏虎祖师塔",
            "content": "羊肠知几折，行尽水村村。扪壁穿云廾，攀萝过石门。寻踪知虎在，红塔见师存。他日重来地，松枝拂苏痕。",
            "comment": ""
        },
        {
            "title": "偈颂七十六首",
            "content": "现成公案，了无迁变。入得门来，一见便见。左顾则狮子嚬呻，右盼则象王回转。灵山一会俨然存，捏聚春风成一片。",
            "comment": ""
        },
        {
            "title": "偈颂七十六首",
            "content": "进以礼，退以礼。录得语一篇，不在纸衣里。所以智藏被马师涂糊，克宾遭兴化钝置。千古之下，挂人唇齿。恩大难酬，痛入骨髓。检点将来，玄沙道底。",
            "comment": ""
        },
        {
            "title": "偈颂七十六首",
            "content": "伏暑未收，金风渐作。弹指声中，门开楼阁。",
            "comment": ""
        },
        {
            "title": "偈颂七十六首",
            "content": "泼天声价陈睦州，咬人火急瞌睡虎。行不到处行一步，道不到处道一句。德山临济眼{左目右荅}{左目右蚩}，棒喝交驰无所措。兴化忍俊不禁，随例赫光日中飞白雨，照顾湿却袈裟角。",
            "comment": ""
        },
        {
            "title": "偈颂七十六首",
            "content": "见见之时，羯谤羯谛。见非是见，波罗羯谛。见犹离见，波罗僧羯谛。见莫能及，菩提萨婆诃。",
            "comment": ""
        },
        {
            "title": "偈颂七十六首",
            "content": "世尊不说说，迦叶不闻闻。两个无孔铁鎚，打就一合乾坤。",
            "comment": ""
        },
        {
            "title": "偈颂七十六首",
            "content": "未入山时，气冲牛斗。出得山来，衣穿露肘。更言午夜见明星，不知面皮厚多少。",
            "comment": ""
        },
        {
            "title": "祖典座往南岳",
            "content": "寂寞查从恰四年，不曾谈著祖师禅。杖藜七十二峰去，点破潇湘水底天。",
            "comment": ""
        },
        {
            "title": "偈颂七十六首",
            "content": "问处分明答处亲，太平天子太平臣。等闲喝散千峰雪，此土西天一样春。",
            "comment": ""
        },
        {
            "title": "偈颂七十六首",
            "content": "行不到处行一步，说不到处道一句。径山诸公见义勇为，灵隐师伯拔剑相助。",
            "comment": ""
        },
        {
            "title": "维摩赞",
            "content": "俗气不除，病在一默。扁鹊卢医，医你不得。",
            "comment": ""
        },
        {
            "title": "偈颂七十六首",
            "content": "酷暑炎炎何处避，不在炉汤炉炭里。北窗一枕黑甜余，细听松风杂流水。",
            "comment": ""
        },
        {
            "title": "偈颂七十六首",
            "content": "去年今日逢冬节，扑头扑面迎霜雪。今年冬节又来临，屋角梅花弄晓晴。笑它鲁史谩书云。",
            "comment": ""
        },
        {
            "title": "颂古十一首",
            "content": "地藏栽田博饭，大似饥过心荒。听它三三两两，佛法浩浩商量。杓柄那知有短长。",
            "comment": ""
        },
        {
            "title": "偈颂七十六首",
            "content": "般若锋，金刚焰。觌面当机，突出难辨。春风一阵来，落花飞片片。",
            "comment": ""
        },
        {
            "title": "偈颂七十六首",
            "content": "作无所作，断无所为。灰头土面，带水拖泥。恁麽要见兴化，快须照顾两茎眉。",
            "comment": ""
        },
        {
            "title": "偈颂七十六首",
            "content": "识得一，万事毕。佛法颺在它方，世法拈靠一壁。有问奇特因缘，立秋已过五日。",
            "comment": ""
        },
        {
            "title": "颂古十一首",
            "content": "撼树良久好手手中呈好手。得用得体，一不成兮二不是。三十拄杖放渠侬，大似贼过后张弓。",
            "comment": ""
        },
        {
            "title": "颂古十一首",
            "content": "不是风兮不是旛，活人只在笑谈间。面前坦坦平平路，背后重重叠叠山。",
            "comment": ""
        },
        {
            "title": "自赞庆成长老请",
            "content": "怡山顶不露，上有通天窍。事事总不知，虚明肯自照。个样{三若}苴川僧，如何描邈得就。庆成讦露人前，早是外扬家丑。不用别举话头，我手何似佛手。",
            "comment": ""
        },
        {
            "title": "颂古十一首",
            "content": "钝如出匣吹毛剑，快似坚刚百炼鎚。直下低头礼三拜，得便宜处落便宜。",
            "comment": ""
        },
        {
            "title": "偈颂七十六首",
            "content": "与麽寒，何处避。冰棱上，深雪里。有来由，没巴鼻。丹霞烧木佛，院主眉须堕。",
            "comment": ""
        },
        {
            "title": "化夏供",
            "content": "兴化年来彻骨贫，口生白醭面生尘。不知那个无思算，来饱无心闲道人。",
            "comment": ""
        },
        {
            "title": "偈颂七十六首",
            "content": "是句亦划，非句亦划。德山焚疏钞，临济烧禅板。堪悲堪笑，一对无孔铁鎚，驴年梦见正法眼。",
            "comment": ""
        },
        {
            "title": "偈颂七十六首",
            "content": "天寒地冷，昼短夜长。死灰拨尽，没可商量。昨夜三更月到窗。",
            "comment": ""
        },
        {
            "title": "哑子观音赞",
            "content": "赞者舌秃，画者口哑。篮里锦鳞，愈增高价。",
            "comment": ""
        },
        {
            "title": "绵州昙上人求语上径山",
            "content": "解唱东山瓦鼓歌，不知节拍有譊讹。要教声响如当日，快向凌霄走一遭。",
            "comment": ""
        },
        {
            "title": "传上人之径山",
            "content": "佛祖不传希世宝，千人万人觑不破。五峰相见索看时，切忌倾出一栲栳。",
            "comment": ""
        },
        {
            "title": "偈颂七十六首",
            "content": "不行喝，不行棒。负命衲僧，不钓自上。",
            "comment": ""
        },
        {
            "title": "偈颂七十六首",
            "content": "一日复一日，眨眼过半夏。兴化老无知，钵孟安柄欛。引得四海参玄人，三三两两聚头商量这个话。阿呵呵，六月卖松风，人间恐无价。",
            "comment": ""
        },
        {
            "title": "偈颂七十六首",
            "content": "一日复一日，一秋复一秋。从头屈指数，屈指又从头，乌飞兔走几时休。",
            "comment": ""
        },
        {
            "title": "偈颂七十六首",
            "content": "秋未霜，菊正芳。千朵万朵香吐蕊，三枝两枝金样黄。不作世谛流布，亦非佛法商量。九月九日是重阳。",
            "comment": ""
        },
        {
            "title": "小师慧清游山",
            "content": "行脚不遇人，不如屋里从。那事本现成，何须外边讨。东行西行，蓦忽筑著脚指头。定笑玄沙，错认橘皮唤作火。",
            "comment": ""
        },
        {
            "title": "颂古十一首",
            "content": "心手相忘，二俱得妙，箭箭中的。未脱窠臼脱窠臼，好手手中呈好手。",
            "comment": ""
        },
        {
            "title": "偈颂七十六首",
            "content": "欲明此道，须遇其人。其人既遇，十倍收成。",
            "comment": ""
        },
        {
            "title": "偈颂七十六首",
            "content": "心如虚空不可量，圣君寿量亦如是。将如是法报皇恩，天上人间更无比。",
            "comment": ""
        },
        {
            "title": "偈颂七十六首",
            "content": "法身充塞太虚空，出没何曾有定踪。独许波旬知此意，半偷欢喜半搥胸。",
            "comment": ""
        },
        {
            "title": "偈颂七十六首",
            "content": "信手拈来，万选万中。轻若鸿毛轻，重似丘山重。虽是死蛇，也要活弄。",
            "comment": ""
        },
        {
            "title": "偈颂七十六首",
            "content": "得路塞路，过桥断桥。不拘两岸，不滞中流。直饶你会得步行骑水牛。我更问你，空手因甚把锄头。",
            "comment": ""
        },
        {
            "title": "偈颂七十六首",
            "content": "虚空年与寿山同，答处由来在问宗。但见皇风成一片，不知何处是疆封。",
            "comment": ""
        },
        {
            "title": "偈颂七十六首",
            "content": "腊月二十五，一曲重新举。唱寡兮和稀，韵高兮调古。堪悲堪笑老东山，谩说豆子山前打瓦鼓。",
            "comment": ""
        },
        {
            "title": "偈颂七十六首",
            "content": "玄沙不出岭，拄杖生根休用剪。保寿不渡河，钵盂无柄不须安。",
            "comment": ""
        },
        {
            "title": "朝阳赞",
            "content": "者边才补了，又见那边穿。不觉日又夜，争教人少年。",
            "comment": ""
        },
        {
            "title": "偈颂七十六首",
            "content": "一字不著画，八字没两丿。文彩甚分明，何待重饶舌。",
            "comment": ""
        },
        {
            "title": "题幽林寺",
            "content": "幽林卓锡地，香火续深禅。但见树迷户，不知头顶天。云开青嶂耸，瀑溅雪珠悬。一脉来何处，曹溪万丈渊。",
            "comment": ""
        },
        {
            "title": "偈颂七十六首",
            "content": "一夏九十日，半月已过了。有问蜡人冰，鼻孔仍依旧。我手何似佛手。",
            "comment": ""
        },
        {
            "title": "偈颂七十六首",
            "content": "语底默底不是，非语非默亦非。虚庵有一转语，用处绝毫绝厘。",
            "comment": ""
        },
        {
            "title": "偈颂七十六首",
            "content": "东司头，粪坑上。臭气薰天，如何近傍。一屙便了底，痛与一锥。的的卓卓底，三十拄杖。有功者赏。",
            "comment": ""
        },
        {
            "title": "偈颂七十六首",
            "content": "常光现前，壁立万仞。者里一划划断，别有一条捷径。明眼人，因甚落井。",
            "comment": ""
        },
        {
            "title": "偈颂七十六首",
            "content": "怪得深夜寒，破晓清霜重。双涧水无声，千峰云欲冻。这里冷湫湫，那边热鬨鬨。不知那个得便宜，惭愧杨岐冻脓。",
            "comment": ""
        },
        {
            "title": "偶成",
            "content": "那得工夫过一关，从空放下绝追攀。松风不入是非耳，竹迳肯通人我山。有问对谈惟莫莫，无心袖手只闲闲。忽闻枝上灵禽语，似笑山翁痴复顽。",
            "comment": ""
        },
        {
            "title": "出山相赞",
            "content": "捏双源，衣露肘。谓悟明星，有甚分虹。本为修行利济人，谁知变作不唧{左口右留}。",
            "comment": ""
        },
        {
            "title": "偈颂七十六首",
            "content": "向上一路，千圣不传。未曾拟议，早隔大千。雪峰辊毬，禾山打鼓，仰山插锹，地藏种田。短绠那汲深泉。",
            "comment": ""
        },
        {
            "title": "偈颂七十六首",
            "content": "世事悠悠，不如山丘。卧藤萝下，块石枕头。许由洗耳，巢父饮牛。",
            "comment": ""
        },
        {
            "title": "偈颂七十六首",
            "content": "六载雪山修，几科没合杀。半夜睹明星，和盲勃睟瞎。",
            "comment": ""
        },
        {
            "title": "偈颂七十六首",
            "content": "春已过半，百花竞芳。有些佛法，如何商量。千言万语无人会，又逐流莺过短墙。",
            "comment": ""
        },
        {
            "title": "颂古十一首",
            "content": "多处添些已是讹，少处减些还是诳。几多著眼看机轮，谁知不在机轮上。",
            "comment": ""
        },
        {
            "title": "赠月蓬相士",
            "content": "月蓬岩下电，相心不相面。剑关不露锋，向甚处相见。",
            "comment": ""
        },
        {
            "title": "对月赞",
            "content": "黑豆忙忙数，教休不肯休。幸然明似镜，何用曲如钩。",
            "comment": ""
        },
        {
            "title": "偈颂七十六首",
            "content": "二月十五，瞿昙灭度。文歹顿足普贤悲，外道拊掌波旬舞。甜瓜彻蒂甜，苦瓠连根苦。",
            "comment": ""
        },
        {
            "title": "颂古十一首",
            "content": "尽道赵州勘婆子，不知婆子勘赵州。有意气时添意气，不风流处也风流。",
            "comment": ""
        }
    ]
}