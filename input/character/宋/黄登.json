{
    "dynasty": "宋",
    "author": "黄登",
    "poems": [
        {
            "title": "万峰庵",
            "content": "上到山巅晓色分，眼看残月待朝昕。望迷四雇浑如海，立欲移时只是云。隐隐楼台平地见，行行钟磬半天闻。举头顿觉青霄近，我欲乘风谒帝君。",
            "comment": ""
        },
        {
            "title": "题三岩",
            "content": "占断烟霞老一丘，玉岩阅历几春秋。削成四壁开三面，比似他山出一头。几欲登临寻胜概，偶然休沐得佳游。醉磨浓墨书岩石，恨不携琴更少留。",
            "comment": ""
        },
        {
            "title": "题三岩",
            "content": "飘然投绂卧云林，一片平生铁石心。不是遗文能动我，谁令吊古便沾襟。身同逝水几寒暑，名在空山无古今。仰止高风琴床下，还教三叹薄朝簪。",
            "comment": ""
        }
    ]
}