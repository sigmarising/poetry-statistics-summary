{
    "dynasty": "宋",
    "author": "裴大亮",
    "poems": [
        {
            "title": "题西岩寺三绝",
            "content": "几领笙歌来赏胜，为怜山水每忘归。洞中时与林僧语，不信红尘有是非。",
            "comment": ""
        },
        {
            "title": "题西岩寺三绝",
            "content": "□□□□送行人，山水清音益怆神。莫惜少留题石□，□□□□□红尘。",
            "comment": ""
        },
        {
            "title": "广慧教寺",
            "content": "政馀飞棹入烟村，数里菰蒲接寺门。惟爱弁峰供醉眼，役人诗思到黄昏。",
            "comment": ""
        },
        {
            "title": "题西岩寺三绝",
            "content": "清溪如鉴照行人，谷鸟山花景渐新。五马频来无别事，为思江上若邪春。",
            "comment": ""
        }
    ]
}