{
    "dynasty": "宋",
    "author": "王挺之",
    "poems": [
        {
            "title": "题黄山二首",
            "content": "叠巘障南国，攒峰顶半空。朝昏长见日，晴晦预知风。树卉千年在，岚光四面通。名山今日睹，奇秀两无穷。",
            "comment": ""
        },
        {
            "title": "题黄山二首",
            "content": "地灵通十洞，山邃宅诸仙。怪似龙逢霹，高疑剑倚天。岩端锁丹灶，石罅逗温泉。却忆登楼堞，徒能见巨然。",
            "comment": ""
        },
        {
            "title": "至道初元六月不雨为民冒暑乞灵龙湫投辞未竟",
            "content": "欲呼云雨沃焦田，袅袅篮舆入翠烟。万仞孤高随鸟道，一潭澄碧快龙眠。浮丘黄帝真成道，汉武秦皇谩学仙。但愿甘霖慰枯槁，岂知衰朽得神怜。",
            "comment": "【注释】【原题】：至道初元六月不雨为民冒暑乞灵龙湫投辞未竟云气已作雷雨继之"
        }
    ]
}