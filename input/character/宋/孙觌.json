{
    "dynasty": "宋",
    "author": "孙觌",
    "poems": [
        {
            "title": "横山堂",
            "content": "苍云十亩荫平宽，露叶风枝绕舍寒。莫遣先生赋归去，且令小吏报平安。",
            "comment": ""
        },
        {
            "title": "吴门道中",
            "content": "数间茅屋水边村，杨柳依依绿映门。渡口唤船人独立，一簑烟雨湿黄昏。",
            "comment": ""
        },
        {
            "title": "浣溪沙",
            "content": "弱骨轻肌不耐春。一枝江路玉梅新。巡檐索笑为何人。素影徘徊波上月，醉香摇荡竹间云。酒醒人散梦仙村。",
            "comment": ""
        },
        {
            "title": "横山堂",
            "content": "波间指点见青红，雪脊嶒棱倚半空。幻出生绡三万幅，游人浑在画图中。",
            "comment": ""
        },
        {
            "title": "吴门道中",
            "content": "一点炊烟竹里村，人家深闭雨中门。数声好鸟不知处，千丈藤萝古木昏。",
            "comment": ""
        }
    ]
}