{
    "dynasty": "宋",
    "author": "李知退",
    "poems": [
        {
            "title": "昊天道院",
            "content": "脱屣繁机后，骑鲸到此山。一编藏玉笈，千古镇雪关。仙仗今虽远，龙鳞尚欲攀。凝尘横御榻，拜起涕应潸。",
            "comment": ""
        },
        {
            "title": "景灵旧钟",
            "content": "思昔祥符日，先皇建景灵。六飞亲奠币，万国尽来庭。睹物知全盛，闻声识典刑。孤臣肠九折，不忍视斯铭。",
            "comment": ""
        },
        {
            "title": "洞霄宫二首",
            "content": "霁色横空碧，凉飚透客襟。萦回山九锁，崭绝石千寻。爱景心虽切，怀贤意更深。摩挲旧诗刻，拥鼻独行吟。",
            "comment": ""
        },
        {
            "title": "洞霄宫二首",
            "content": "早已飞升去，人间不记年。潜龙犹守卫，飞鼠尚蹁跹。烟锁栖真洞，云横抚掌泉。徘徊空竟日，令我忆坡仙。",
            "comment": ""
        }
    ]
}