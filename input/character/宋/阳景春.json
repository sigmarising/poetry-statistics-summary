{
    "dynasty": "宋",
    "author": "阳景春",
    "poems": [
        {
            "title": "句",
            "content": "诗书有味嚼逾美，编简无花开自香。",
            "comment": ""
        },
        {
            "title": "仲子枋试晬取墨",
            "content": "俚俗儿周晬，罗陈试子材。怡愉观物色，拣择取烟煤。志在文章富，毫挥锦绣开。弟兄心笔砚，予岂怨贫哉。",
            "comment": ""
        },
        {
            "title": "和伯高弟梦宗氏子寄生舍下",
            "content": "黑貂敝色嗟苏郎，苦茶两饼话难详。老妪糟糠未鼎肉，漫劳戏彩啼其傍。造物寄意知何许，慈竹生舍贻吉祥。晚年慰见万事足，无乃宗子为小阳。当时顾后悲不孝，今日儿女还成行。难弟二珠奇男子，已角既鹿未角麞。先人有后欲昌炽，绎思为善宁无常。菊开佳色采盈手，酒浮蚁绿仍鹅黄。喜有诗书起门户，佳兴吹入秋风长。",
            "comment": ""
        },
        {
            "title": "句",
            "content": "五十三年堕鬓魂，一朝埋玉骨方温。",
            "comment": ""
        }
    ]
}