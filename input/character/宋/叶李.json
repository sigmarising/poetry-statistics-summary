{
    "dynasty": "宋",
    "author": "叶李",
    "poems": [
        {
            "title": "纪梦",
            "content": "宋时豪士石曼卿，帝命作主芙蓉城。我才比石万无一，半世虚负狂直名。年来似有丧心疾，荐共引鲧辜苍生。天诛未加公论沸，日夕惟待鼎镬烹。何哉异梦出非想，忽遇仙老谈真情。谓予夙是文昌相，漏泄轻举遭弹抨。帝令谪堕饱忧患，且使两足蹒跚行。追思善步不可得，忽升妙术矧敢轻。当时廷议祗如此，汝悔当复惟相迎。稽首老仙谢慈悯，臣罪当死天子明。久之寂灭一大乐，斲棺待尽无他营。老仙笑许汝可教，引领直上朝玉京。通明大明二宫殿，林木蓊萃阶瑶琼。芙蓉烂漫锦欲似，帝皇锡以主殿名。赋诗奏谢九拜起，玉音嘉奖傍观荣。痴人说梦聊一快，我独知命不少惊。只恐才非曼卿敌，相见惭汗应如倾。从今闭目需帝召，玉楼续记时当成。儿孙自有儿不福，与农报国须勤耕。",
            "comment": ""
        },
        {
            "title": "口占",
            "content": "如今便一似麻糊，也是人间大丈夫。笔裹无时那解有，命有有处未应无。百千万世传名节，二十三年非故居。寄语长安朱紫客，尽心好上帝王书。",
            "comment": ""
        },
        {
            "title": "失调名",
            "content": "君来路。吾归路。来来去去何时住。公田关子竟何如，国事当时谁汝误。雷州户。崖州户。人生会有相逢处。客中颇恨乏蒸羊，聊赠一篇长短句。",
            "comment": ""
        },
        {
            "title": "放还遇贾似道",
            "content": "君来路，吾归路，来来去去何时住。公田关子竟何如，国事当时谁汝误。雷州户，崖州户，人生会有相逢处。客中颇恨乏蒸羊，聊赠一篇长短句。",
            "comment": ""
        }
    ]
}