{
    "dynasty": "宋",
    "author": "刘应炎",
    "poems": [
        {
            "title": "悲歌",
            "content": "悲矣乎，杞人忧兮天莫支，权臣秉钧兮社稷危。外夷相侵民流离，大厦将倾谁设施。悲矣乎，吾将抱徐衍之石兮，歌箕子之黍离。",
            "comment": ""
        },
        {
            "title": "笑歌",
            "content": "笑矣乎，冰山之高兮不可恃，炙手之热兮有时已。幕燕釜鱼门如市，归去来兮寻栗里。笑矣乎，孤松可抚菊可餐，浮云富贵过眼矣。",
            "comment": ""
        }
    ]
}