{
    "dynasty": "宋",
    "author": "赵师睪",
    "poems": [
        {
            "title": "句",
            "content": "都在吟情句眼中。",
            "comment": ""
        },
        {
            "title": "绿萼梅",
            "content": "南枝飞影到横窗，点点凌寒学弄妆。玉色不亲红粉镜，冰肌宜褪绿罗裳。向人骄小春先动，越样尖新夜更香。不为此花排日醉，广平真是铁心肠。",
            "comment": ""
        },
        {
            "title": "元夕",
            "content": "古来灯火盛维扬，今岁元宵乐未央。只欠明皇拥仙仗，彩云高处舞霓裳。",
            "comment": ""
        },
        {
            "title": "驾诣景宁宫行春",
            "content": "风传御道跸声清，两道纱笼列火城。云护帝尊天未晓，众星环拱极星明。",
            "comment": ""
        },
        {
            "title": "琼花",
            "content": "香得坤灵秀气全，蕊珠团外蝶翩翩。亲曾后土祠中看，不是人间聚八仙。",
            "comment": ""
        }
    ]
}