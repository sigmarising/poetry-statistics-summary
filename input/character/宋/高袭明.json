{
    "dynasty": "宋",
    "author": "高袭明",
    "poems": [
        {
            "title": "瀛岩",
            "content": "温台万丘壑，走遍成重胝。佳山落床头，咫尺反不如。我闻野老说，山乃神所移。蓬莱本三峰，一峰今失之。上干云霓秀，下压鳌背欹。夜半见海日，紫晕开咸池。魑魅看老木，狂鼯向人啼。危亭无遗栋，绝壁无旧题。夫子勇我过，竦身敢独跻。我病不能从，梦寐常追随。秋风海上来，霜清鲈正肥。行寻越溪鞅，肃此尘外鞿。",
            "comment": ""
        }
    ]
}