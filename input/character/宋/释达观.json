{
    "dynasty": "宋",
    "author": "释达观",
    "poems": [
        {
            "title": "为李端愿居士说偈",
            "content": "三十八岁，懵然无知。及其有知，何异无知。滔滔汴水，隐隐隋堤。师其归矣，箭浪东驰。",
            "comment": ""
        },
        {
            "title": "颂古五首",
            "content": "鹤立松梢月，鱼行水底天。风光都占断，不费一文钱。",
            "comment": ""
        },
        {
            "title": "颂古五首",
            "content": "良玉不雕，美言不文。烟村三月里，别是一家春。",
            "comment": ""
        },
        {
            "title": "颂古五首",
            "content": "长安深夜雪漫漫，欲觅心安转不安。纵使言前开活眼，那知已被老胡谩。",
            "comment": ""
        },
        {
            "title": "颂古五首",
            "content": "惯弄瑶琴与琵琶，清音历历遍天涯。堪嗟不入聋人耳，空使西山月又斜。",
            "comment": ""
        },
        {
            "title": "颂古五首",
            "content": "村饮夜归来，健倒三四五。摩挲青莓苔，莫瞋惊著汝。",
            "comment": ""
        }
    ]
}