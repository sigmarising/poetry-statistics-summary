{
    "dynasty": "宋",
    "author": "叶时亨",
    "poems": [
        {
            "title": "示郭仲达二首",
            "content": "男子升沉虽系天，风花高下亦俄然。功名未老终归手，富贵须时小著鞭。落魄羁怀长道路，苍茫客面染风烟。张仪此舌欣无恙，谈笑封侯会有年。",
            "comment": ""
        },
        {
            "title": "泛舟松江",
            "content": "短棹夷由落照间，不堪凝望发愁端。雁行影没暮天阔，苹叶香残秋水寒。朝市触涂成险棘，风波投足却轻安。白鸥盟在容寻理，急办烟蓑与钓竿。",
            "comment": ""
        },
        {
            "title": "示郭仲达二首",
            "content": "撮发从游成潦倒，拍肩话旧叹蹉跎。年来对酒诗狂减，老去伤时愁绪多。顾我曳裾今尚尔，念君求禄竟如何。不应例合俱穷踬，造化儿痴故作魔。",
            "comment": ""
        }
    ]
}