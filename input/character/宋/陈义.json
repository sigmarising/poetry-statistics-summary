{
    "dynasty": "宋",
    "author": "陈义",
    "poems": [
        {
            "title": "菩萨蛮",
            "content": "平生只被今朝误。今朝却把平生补。重午一年期。斋僧只待时。主人恩义重。两载蒙恩宠。清净得为僧。幽闲度此生。",
            "comment": ""
        },
        {
            "title": "菩萨蛮",
            "content": "去年共饮菖蒲酒。今年却向僧房守。好事更多磨。教人没奈何。主人恩义重。知我心头痛。待要赏新荷。争知疾愈麽。",
            "comment": ""
        },
        {
            "title": "菩萨蛮",
            "content": "包中香黍分边角。彩丝剪就交绒索。樽俎泛菖蒲。年年五月初。主人恩义重。对景承欢宠。何日玩山家。葵蒿三四花。",
            "comment": ""
        },
        {
            "title": "菩萨蛮",
            "content": "天生体态腰肢细。新词唱彻歌声利。出口便清奇。扬尘簌簌飞。主人恩义重。宴出红妆宠。便要赏新荷。时光也不多。",
            "comment": ""
        }
    ]
}