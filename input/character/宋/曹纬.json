{
    "dynasty": "宋",
    "author": "曹纬",
    "poems": [
        {
            "title": "句",
            "content": "自笑无机触事真。",
            "comment": ""
        },
        {
            "title": "山行",
            "content": "日出过山头，日入宿山下。我行山亦行，隐隐似奔马。朝昏山送迎，山意自倾写。借问征途间，谁如此山者。",
            "comment": ""
        },
        {
            "title": "句",
            "content": "孤芳高节共亭亭。",
            "comment": ""
        },
        {
            "title": "春日忆西湖简家弟元宠",
            "content": "天涯孤客意堪哀，病眼逢春只强开。闭户不知花老去，捲帘方觉燕归来。风休潩水光如拭，雨霁箕山翠作堆。遥想西湖图画里，几多车马踏青回。",
            "comment": ""
        },
        {
            "title": "句",
            "content": "天涯少知遇。",
            "comment": ""
        },
        {
            "title": "自齐山借舟泛湖还家",
            "content": "十里平湖漫不流，晚风吹浪打行舟。定知归得侵灯火，家在菰蒲最尽头。",
            "comment": ""
        },
        {
            "title": "句",
            "content": "水带断槎流。",
            "comment": ""
        },
        {
            "title": "清溪亭",
            "content": "波平渺渺草萋萋，远目非昏望欲迷。敢以安閒侵白鸟，聊将衰病照清溪。百年无事双蓬鬓，万里归心独杖藜。徙倚无人见牢落，水流东去夕阳西。",
            "comment": ""
        },
        {
            "title": "客有遗予画梅花者淡墨晕成因命之曰梅影",
            "content": "忆昔神游姑射山，梦中栩栩片时还。冰肤不许寻常见，故隐轻云薄雾间。",
            "comment": ""
        },
        {
            "title": "句",
            "content": "数枝春色岂无情。",
            "comment": ""
        },
        {
            "title": "雁",
            "content": "云飞水宿过炎凉，回想来时道路长。夜月照惊惟吊影，朔风吹断不成行。人间无处逃矰缴，岁晚何曾饱稻粱。傥以能鸣免烹死，系书犹可到衡阳。",
            "comment": ""
        },
        {
            "title": "句",
            "content": "登临独立时。",
            "comment": ""
        },
        {
            "title": "句",
            "content": "日依平野没。",
            "comment": ""
        },
        {
            "title": "次韵曹好谦负春",
            "content": "作计寻芳不属贫，可怜风物自良辰。飞花有意能留客，啼鸟多情解唤人。涉世乍惊翻捭薄，论交多语白头新。十年异县伤流落，来往山州枉过春。",
            "comment": ""
        }
    ]
}