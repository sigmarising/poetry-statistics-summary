{
    "dynasty": "宋",
    "author": "林表民",
    "poems": [
        {
            "title": "次韵酬陈之道明府见赠",
            "content": "为政鄱君日，劬然似苦吟，光前还照后，行古却居今。危世道犹直，故山春正深。露生观庶物，清坐更观心。",
            "comment": ""
        },
        {
            "title": "梁民曹以二首为小园木香光宠次韵抒谢",
            "content": "春风珠幰走青虬，清夜西园谁共游。十里水边浑似雪，唤船应是误王猷。",
            "comment": ""
        },
        {
            "title": "重建神秀楼",
            "content": "概昔游熙初，忠定守郡时。树楼城南门，众秀皆来归。插空缭千峤，注海合两溪。云眉扁古隶，蛟凤跃出飞。西瞻建标霞，东頫采菊篱。循环一甲子，天假兹良期。象贤宣祖烈，布政轶吏师。乘暇陟危级，更新敞前规。肆开落成宴，镫月交明辉。杰栋小芳桂，修梁薄辛夷。空阔渺纳纳，青红湿离离。太平毕文简，庆历元厚之。猗彼三硕辅，勋业畴或非。公今继其躅，岁月几推多。魏謩宝遗笏，郑武缁旧衣。过者登斯楼，咸诵金石词。却笑楚臣作，空因秋气悲。",
            "comment": ""
        },
        {
            "title": "访怀遇师",
            "content": "独隐重岩里，全无物役心。禅因秋月悟，诗对晚云吟。访古猿惊锡，抛生鸟上林。相知今十载，不惮远来寻。",
            "comment": ""
        },
        {
            "title": "送崇镜上人归剡因寄声高九万孙季蕃",
            "content": "一僧礼拜能行过，下面人看胆亦寒。月出纪成银色界，始知方广在林端。",
            "comment": ""
        },
        {
            "title": "次韵王亚夫景存县帝春二首",
            "content": "登临长是爱清晖，晚岁知心亦自稀。永书松斋掩书坐，却看梁燕引雏归。",
            "comment": ""
        },
        {
            "title": "挽王房州伯洪",
            "content": "崇牙出镇古边头，名与龚黄地一流。方见勒碑歌善政，忽惊罢市哭仁侯。燕飞古巷人千里，梅落寒溪月一楼。前事已非那可问，晚云零落绿山稠。",
            "comment": ""
        },
        {
            "title": "题徐无竞所藏花光仁老墨梅",
            "content": "江路冥迷飞霰密，道人定起幽情逸。忽邀龙子幻新妆，粉淡香乾春一笔。寒梢瘦著苔衣昏，坏色空留梦里身。几回月堕交疏晓，盐酸发相看不知老。",
            "comment": ""
        },
        {
            "title": "挽处士张君",
            "content": "扣龙泉了探慈湖，倦矣归携一束书。白首功名销壮气，清溪游钓乐闲居。山人宁有趋戎幕，方伯今谁顾草庐。乡旧凋零无复见，北风吹雨更悉予。",
            "comment": ""
        },
        {
            "title": "挽开府宋公",
            "content": "五朝大老今谁是，晓月长庚可怆然。王某曾当挥制日，伏生将及授书年。雁峰去就朱轮养，台岭归从白布缠。秩视冢司优赠典，夜台光宠射穹躔。",
            "comment": ""
        },
        {
            "title": "题方叔所藏马中远春牧晚归图",
            "content": "一抹东风树色新，牛羊莽莽散平原。微烟细草知归路，竹坞人家半掩门。",
            "comment": ""
        },
        {
            "title": "寄圣水老法照",
            "content": "五载禅林结净缘，又飞一锡过甘泉。晓池洗钵云常润，夜阁繙经月自圆。碧眼谁能庭畔柏，赤身难并社中莲。饱看胜景多佳句，好为闲人寄一篇。",
            "comment": ""
        },
        {
            "title": "题六马图二首",
            "content": "骏影争驰意气难，被尘晴苑碧溶溶。谁将妙笔开生面，雾鬣风鬃惨淡容。",
            "comment": ""
        },
        {
            "title": "送薛子范明府归永嘉",
            "content": "天台邑债今还了，未上清班意若何。行李比如初到少，鬓丝赢得近来多。民输界首攀连送，君向城隅枉骑过。恨满东风直能到，柳边莺语即骊歌。",
            "comment": ""
        },
        {
            "title": "送社太长老住虎丘",
            "content": "吴国前朝寺，县知补处难。岳云迎外度，海月定中观。子去挥犀拂，吾当卖布鞋。梅花知别意，无语澹相看。",
            "comment": ""
        },
        {
            "title": "天台邵明府履病况遗牡丹各赋一绝",
            "content": "人间兴废手搏沙，乔木犹存少故家。不见石边题甲乙，空科姓氏落名化。",
            "comment": ""
        },
        {
            "title": "新昌道中",
            "content": "残村时有两三家，缭绕清脂路更赊。客里不知春去尽，满山风雨落桐花。",
            "comment": ""
        },
        {
            "title": "玉漏迟",
            "content": "并湖游冶路。垂堤万柳，麴尘笼雾。草色将春，离思暗伤南浦。旧日愔愔坊陌，尚想得、画楼窗户。成远阻。凤笺空寄，燕梁何许。凄凉瘦损文园，记翠管联吟，玉壶通语。事逐征鸿，几度悲欢休数。莺醉乱花深里，悄难替、愁人分诉。空院宇。东风晚来吹雨。",
            "comment": ""
        },
        {
            "title": "送崇镜上人归剡因寄声高九万孙季蕃",
            "content": "随处禅房有水声，我来石上坐忘形。临行更酌潭中渌，要洗多生业障清。",
            "comment": ""
        },
        {
            "title": "梁民曹以二首为小园木香光宠次韵抒谢",
            "content": "攀条折蕊属骚人，迟恐颠风扫玉尘。如付枕囊供醉寝，繁香薰骨解留春。",
            "comment": ""
        },
        {
            "title": "天台邵明府履病况遗牡丹各赋一绝",
            "content": "一春苦雨又忧花，烂尽秧根榖再芽。见说云头红可喜，老宵犹恐是朝霞。",
            "comment": ""
        },
        {
            "title": "初夏别墅",
            "content": "池馆春方谢，连朝雨似烟。乱荷藏睡鹭，繁木集嘶蝉。地僻观书乐，心清得句玄。野僧时过我，携手弄云泉。",
            "comment": ""
        },
        {
            "title": "送崇镜上人归剡因寄声高九万孙季蕃",
            "content": "神剜天划成岩洞，横亘危梁接应真。垂下玉虹三百丈，雪花飞溅一山春。",
            "comment": ""
        },
        {
            "title": "次韵刘允叔太主簿读予所编天台集见赠之作",
            "content": "楼头残月映储胥，人在西窗酒醒余。梦里都忘阆风路，吟边如到玉霄成。邻墙共作无何饮，别野期看未见书。祗恐弓旌便招去，汉家答诏待相如。",
            "comment": ""
        },
        {
            "title": "寄怀仙居和赞府尤贵端",
            "content": "乐安山水佳，游屐独木至。复有县佐贤，欲见形梦寐。忆昨交际初，篝灯饮文字。数卷出宝储，三人或鼎峙。相忘略开骸，同道许气义，间之欻半期，仰止惟一志。咸言官清，或说立趣异。对松悟诗玄，饮水乐书味。於此可怡尽，视彼持游戏。芸隐示介酬，玉川辱简记。不敏既得惭，有碍亦每喟。牖月揖耿光，瓶梅想幽致。思苦夜无眠，吟成托邮骑。",
            "comment": ""
        },
        {
            "title": "送倪平仲高士归天台",
            "content": "桐柏山高空翠寒，夜深星斗近仙坛。下宫银瀑三千丈，付与诗人雨后看。",
            "comment": ""
        },
        {
            "title": "同谢邹访平老",
            "content": "江湖包笠今闲却，默坐惟繙贝叶文。耳重懒闻时俗事，客来聊荐一瓯云。",
            "comment": ""
        },
        {
            "title": "送倪平仲高士归天台",
            "content": "绿章封事步虚仙，来自东皇太乙边。满袖明珠出光怪，又随溪月上归船。",
            "comment": ""
        },
        {
            "title": "夜登桐柏上清阁",
            "content": "雨过中宵夜满空，一山松竹韵溪风。披衣独上上清阁，身在半天云气中。",
            "comment": ""
        },
        {
            "title": "天台邵明府履病况遗牡丹各赋一绝",
            "content": "可是东皇雨露深，不成一字亦腰金。世间大有麒麟楦，对此谁能起愧心。",
            "comment": ""
        },
        {
            "title": "送王季和文知施州二首",
            "content": "宿幸依刘表，时蒙说项斯。方为感知赋，遽作送行诗。万里通吴蜀，千山隔梦思。江头野梅发，应记共吟时。",
            "comment": ""
        },
        {
            "title": "山斋书事",
            "content": "掩卷听蝉韵，凭栏楼雁行。井风梧叶雨，篱月菊花霜。又见秋将老，那堪夜更长。愁吟无语共，残灺落书床。",
            "comment": ""
        },
        {
            "title": "寄题郑熙宁夫玉轩",
            "content": "良玉本不琢，不音无希声。观君命轩意，欲以诗自鸣。君诗志古调，考击在差韺。泠泠涧泉泣，切切溪条清。孚尹露涵采，润美月泛英。昔闻洛山中，种者须其成。非铖感受价，卖韫那敢轻。用之荐穹昊，何但鬼神惊。凉欲觉庭叶，夜疏耿镫惊。一读一启予，古调真难评。",
            "comment": ""
        },
        {
            "title": "挽都梁太守洪季辅",
            "content": "彭吹舟归日，军门巷哭时，身抛淮郡印，事入岘山碑。敌在家何用，城危孰与持。墓门今已闭，千载使人悲。",
            "comment": ""
        },
        {
            "title": "挽新昌王明府吉甫",
            "content": "不见高人祗自悲，每哦佳句望乌衣。浣花风月参谋去，采药溪山茂宰归。万里险艰头已白，半生功业梦还非。阿戎盍上青云路，奕世清门要发挥。",
            "comment": ""
        },
        {
            "title": "简许远元寮",
            "content": "问云从何来，明月翳光景。须臾忽破散，依旧寒炯炯。问月何能照，月亦不自领。云来非我过，云去非我幸。无心付无事，虽巧不能逞。幽人起寤叹，婆娑弄清影。世人有万端，令人发深省。",
            "comment": ""
        },
        {
            "title": "送崇镜上人归剡因寄声高九万孙季蕃",
            "content": "送师归隐镜山中，万壑千岩指顾间。磵恭维马如见问，为言憔悴老江关。",
            "comment": ""
        },
        {
            "title": "送净应老道源往浙右",
            "content": "片云离海屿，吴地去随缘。托钵应行乞，升休亦坐禅。舟停上塘雪，寺隔过山烟。刺史知闻旧，无须觅镜传。",
            "comment": ""
        },
        {
            "title": "送天台李明府贯一归越",
            "content": "赤城谭旧令，为政且鸣琴。涧瀑知清操，山云识苦吟。自甘微贱拙，谁信勒碑深。归路春风近，烟花绕禁林。",
            "comment": ""
        },
        {
            "title": "同钱则父登郡城观予所和梅仲潜金山吊东鲁林",
            "content": "水落寒沙晚照收，沙边谁复舣孤舟。鲍昭自作芜城赋，难写江南不尽愁。",
            "comment": "【注释】【原题】：同钱则父登郡城观予所和梅仲潜金山吊东鲁林表民逢吉诗淮民同赋一绝"
        },
        {
            "title": "次韵沈兴这税院岁幕即事二首",
            "content": "穿云时有一鸿声，唤雪风来冷更清，腊意未教梅萼老，春风先放柳条成。乱离每叹兵难戢，贫贱还忧道不鸣。节物一番空自好，暗添年纪却堪惊。",
            "comment": ""
        },
        {
            "title": "怀仙桥",
            "content": "晴雷书夜激奔湍，涧草岩花亦耐寒。刘阮茫茫空仰止，恐乘风月一鞭鸾。",
            "comment": ""
        },
        {
            "title": "饯台倅王司令几叔参釐天府",
            "content": "黼坐颁泥栓，黄图驾玉星。自应摅学业，端不藉门庭。冻日湖梅白，春风院柳青。从今亨路去，台岭记曾经。",
            "comment": ""
        },
        {
            "title": "天台邵明府履病况遗牡丹各赋一绝",
            "content": "一枝美过玉柈盂，岁晚何由复遇苏。我欲命名不得，有名无实不如无。",
            "comment": ""
        },
        {
            "title": "送王季和文知施州二首",
            "content": "皂盖蚕丛去，青祗凤历颁。雪林猿叫峡，春院鸟啼山。文字传三楚，恩威化八蛮。政成明主召，九虎启天关。",
            "comment": ""
        },
        {
            "title": "剡中诗",
            "content": "遗踪曾记晋诸贤，乘兴今无雪后船。断堑毁垣难借问，砖文犹著太康年。",
            "comment": ""
        },
        {
            "title": "寄饯赵清中主上元簿",
            "content": "六代旧都遗在，词人怀古去登陆临。长干塔上青山远，玄武湖边碧草深。肯把簿书庶望眼，但图方略副焦心。平江大海虽吾愿，台阁须材必访寻。",
            "comment": ""
        },
        {
            "title": "次韵沈兴这税院岁幕即事二首",
            "content": "一檐寒雨滴愁声，赢得松斋睡思清。急景不知年又谢，壮心空怅事无成。温存冻壁火初举，陵轹破窗风自鸣。多谢故交相慰藉，浪捐珠璧使人惊。",
            "comment": ""
        },
        {
            "title": "次韵王亚夫景存县帝春二首",
            "content": "欲劝东君尽一杯，临岐无语独迟回。晚风自有留连意，递得莺声过柳来。",
            "comment": ""
        },
        {
            "title": "西湖",
            "content": "十三楼寺朝餐饭，六一泉亭晚举觞。千古湖山难模处，淡烟微雨更斜阳。",
            "comment": ""
        },
        {
            "title": "题大兹寺兼简照讲师",
            "content": "来从金地过银地，智者修禅古道场。叠嶂倚空围日月，穹耸松壑饱风霜。碑文多是唐人刻，经卷犹阴炀帝藏。偶值故交初入院，一镫留宿水声房。",
            "comment": ""
        },
        {
            "title": "题六马图二首",
            "content": "龙媒要是龙眠笑，意在能空冀并群。老我惟知赏神骏，何时变化上青云。",
            "comment": ""
        }
    ]
}