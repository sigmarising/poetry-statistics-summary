{
    "dynasty": "宋",
    "author": "赵汝驭",
    "poems": [
        {
            "title": "元苏二公祠",
            "content": "春祠当上已，新像合苍城。慨想交邻意，兼怀过客情。宅遗环水碧，驿带古杨湆。天上文星会，人间弦诵声。",
            "comment": ""
        },
        {
            "title": "句",
            "content": "唐僧逢汉宝，山洞得天名。",
            "comment": ""
        },
        {
            "title": "可赋庵",
            "content": "旧题可赋足幽深，手植疏梅有石心。当日和羹人不见，竹风疑是读书音。",
            "comment": ""
        },
        {
            "title": "云峰庵",
            "content": "一庵移向白云深，丁卯年来住至今。鸟哢蝉鸣俱过耳，心如铁石发如金。",
            "comment": ""
        },
        {
            "title": "法安寺",
            "content": "四山围一寺，胜地出花封。秀竹辞春箨，晴云生夏峰。僧闲流水槛，村急夕阳舂。与客下山去，鹤归犹带松。",
            "comment": ""
        },
        {
            "title": "见日庵",
            "content": "莫把桃花误世间，日方明处隐尤难。道人办得心坚固，好向飞云顶上安。",
            "comment": ""
        },
        {
            "title": "石楼",
            "content": "历井扪参跬步行，直排阊阖叫云扃。着身高处不知险，回首看时方始惊。世界三千藏粒粟，江湖万里村浮萍。何须更跨扬州鹤，稳御仙{右车右并}朝帝京。",
            "comment": ""
        }
    ]
}