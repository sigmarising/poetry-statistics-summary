{
    "dynasty": "宋",
    "author": "林光宗",
    "poems": [
        {
            "title": "芹斋诗",
            "content": "春风芹下足迟留，白鸟平田忆旧游。阅尽轩裳还过眼，读残书卷复于头。偶逢隐几何须问，不到投簪便拟休。平世声名如皦日，欲将何地置巢由。",
            "comment": ""
        },
        {
            "title": "次韵奉酬赵校书子直",
            "content": "雁塔新题墨未乾，去年灯火向秋阑。趣看天禄青藜杖，怕著王孙紫绮冠。好在三山寻浩渺，何如一纸问平安。觚棱皎月无人到，玉糁初成许共餐。",
            "comment": ""
        },
        {
            "title": "九日同出真珠园再用前韵",
            "content": "来自清源葛已覃，君王问猎我犹堪。百年耆旧如重见，九日登临得综谈。才子不知汾水上，仙人长在大江南。明珠夜照应无数，要是层波更好探。",
            "comment": ""
        }
    ]
}