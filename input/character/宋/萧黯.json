{
    "dynasty": "宋",
    "author": "萧黯",
    "poems": [
        {
            "title": "送容斋自福粹满归",
            "content": "此地相从惊岁晚，登临况是客归时。却将襟抱向谁可，正尔艰难唯子知。情到中年工作恶，别于生世易为悲。梅花尽醉清江上，黯澹西风冻雨垂。",
            "comment": ""
        },
        {
            "title": "和洪容斋锁院作",
            "content": "文章万言抵杯水，世上虚名徒尔耳。我常自笑一生痴，那更将痴笑群了。大屋沈沈馀百年，到今所阅知几士。看渠得失自偶然，其间悲喜从何起。君闻我言亦大笑，为说万事总如此。□□□□□□□，□□□□□□□。急须了却公家事，门外不知春有几。□□□□□□□，□□□□□□□。□□□□□□□，飞雨时闻打窗纸。他看万一复相从，未必从容今日似。",
            "comment": ""
        },
        {
            "title": "送容斋自福粹满归",
            "content": "一门伯仲知谁似，四海文章正数君。何事与予如旧识，由来于世两相闻。闲官各喜光阴剩，胜地空多物色分。忽复翩然从此去，便应变化上青云。",
            "comment": ""
        }
    ]
}