{
    "dynasty": "宋",
    "author": "李淑",
    "poems": [
        {
            "title": "题周恭帝陵",
            "content": "弄楯牵车挽鼓催，不知门外倒戈回。荒坟断陇才三尺，犹认房陵半仗来。",
            "comment": ""
        },
        {
            "title": "句",
            "content": "王貌闲知鹤，黄吟苦似猿。",
            "comment": ""
        },
        {
            "title": "诗一首",
            "content": "多罗四十年，偶未识摩氈。近有王宣政，时时与纸钱。",
            "comment": ""
        },
        {
            "title": "岘山诗",
            "content": "岘山如闯襄庐南，钜平跻赏留爱谈。官邪俗沦祭不屋，君来怀古茵凭惭。孤峰嵚岖汉之曲，云梁月皋万螺矗。轻裘四眺风物佳，宾客文章欢意促。酒酣嘅涕邀灵期。金碑揭然民哭遗。斧薪弗翦召棠树，箫鼓相传栾社祠。使君籍在华光省，秩废诹新剡章请。篆楹舄采神宴娭，比故才坚诗播永。我尝学史称君伐，又感先贤祀无歇。德名信与苍崖俱，旷贵纷纷煨壤灭。",
            "comment": ""
        },
        {
            "title": "春集东园诗",
            "content": "东城桃李春，结客玩珍花。试过辟疆园，兼屈中郎屣。筠苞烟蔽亏，柳带风眠起。岸帻藉芳艿，衔杯嗅新蕊。留连鱼鸟适，放旷山林喜。意赏殊未阑，更作樱厨拟。",
            "comment": ""
        },
        {
            "title": "句",
            "content": "才及春羔鼎祚移。",
            "comment": ""
        },
        {
            "title": "题滑州廨",
            "content": "滑守如今是世官，阿戎出守自金銮。郡人莫讶留题别，孙息期同住此看。",
            "comment": ""
        }
    ]
}