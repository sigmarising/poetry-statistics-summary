{
    "dynasty": "宋",
    "author": "石介",
    "poems": [
        {
            "title": "宋颂九首·圣神",
            "content": "具高与舟，同朝天子。一发五豝，二君皆至。",
            "comment": ""
        },
        {
            "title": "宋颂九首·皇祖",
            "content": "既翦二盗，圣武烜耀。荆潭蜀吴，如拔腐草。",
            "comment": ""
        },
        {
            "title": "寄叔文",
            "content": "几年持笔事征西，未省樽前略展眉。草檄朝慷腕劳脱，论兵夜苦舌疮痍。报君自说心如石，尤国人言鬓欲丝。若纪成功镂金板，能文韩愈自相随。",
            "comment": ""
        },
        {
            "title": "入蜀于左绵路次水轩暂憇",
            "content": "水轩聊得恣吟咏，拂拭衣裳尘土多。蜀道三千里巇险，宦途五十驿风波。暂休又作故山梦，闲唱还成劳者歌。几斗米牵归未得，空怜满眼是烟萝。",
            "comment": ""
        },
        {
            "title": "安道再登制科",
            "content": "雄辞磅礴压群英，再战戈矛税更精。裴度韬钤无失律，武侯节制是神兵。千人尽服徂丘议，九合谁干小白盟。帝宋开基八十载，连登科目独为荣。",
            "comment": ""
        },
        {
            "title": "访竹溪呈孟节兼有怀熙道",
            "content": "到头泉石是吾家，坐石听泉日已斜。一片青衫非富贵，千行绿竹好生涯。君曾览照头皆雪，我试看书眼亦花。便好结为山伴侣，教他夔益佐勋华。",
            "comment": ""
        },
        {
            "title": "刘栖楚拾遗",
            "content": "此节甯甘刚则折，平生不肯曲如鉤。革囊裹血将何用，一汙龙墀死即休。",
            "comment": ""
        },
        {
            "title": "勉师愚等",
            "content": "不行一千里，安得为良马。不连十五城，安得称善价。汝皆有血气，非如木偶者。撮发号男儿，肯甘在人下。汝不闻图王，不成犹可霸。舜与吾俱人，学之则舜也。汝等但勉旃，前贤皆可亚。",
            "comment": ""
        },
        {
            "title": "五月十日雨",
            "content": "鞭下不见血，顽石云不蒸。鞭龙不至痛，六合雷不胜。吾君与吾相，威德震八弦。万物各修职，雨师独敢宁。",
            "comment": ""
        },
        {
            "title": "南齐云",
            "content": "禄山炽乱，火梵昆岗。炎炎二京，鞠为战场。百官奔走，万乘苍黄。孰城能守，孰地不亡。瞻彼濉水，其流汤汤。有城有民，在濉之阳。远位巡上，巡智我强。以城授巡，巡亦无当。贼从西来，杀气堂堂。旌旗如林，对城而行。巡远登城，辞毅色康。城中之人，踴躍倍常。贼知城坚，坐甲裹粮。城中食尽，杀爱以尝。土无二志，持病扶疮。宁守城死，城不可降。霁云勇烈，跳城轶出。走泗投贺，求兵救乏。贺饮霁云，牢醴罗列。霁云避席，谓众云曰，濉阳之人，不食一月。羡不独饱，食下辄咽。以刀断指，左右流泣。彼何人兮，忌忠嫉节。心不感兮，贼功害伐。不出一兵，坐观斧钺。霁云心折，寸寸如铁。霁云据鞍，怒发冲冠。一矢以志，复来不完。路人傍观，涕流丸澜。远近闻者，为之辛酸。力尽且穷，城孤无援。至死不屈，万戈来攒。精诚内发，颜色自安。身轻鸿毛，名重泰山。吾执唐刑，罔容于奸。未诛禄山，先诛贺兰。",
            "comment": ""
        },
        {
            "title": "宋颂九首·明道",
            "content": "惟帝之道，与时语默。静则坤阖，动则乾闢。",
            "comment": ""
        },
        {
            "title": "宋颂九首·明道",
            "content": "明肃惟母，实勤养抚。有臣有虎，有离有附。请王禄产，请庙考祖。古人有作，规吕矩武。",
            "comment": ""
        },
        {
            "title": "久旱",
            "content": "风伯且须戢头角，放出龙啄万丈长。啄垂一尺雨一尺，得雨万丈成丰穰。",
            "comment": ""
        },
        {
            "title": "伯升病君逢遵道送归",
            "content": "朝来何事苦颦眉，一客越吟三子归。河渚徘徊感春草，山斋寂寞背斜晖。知心古道谁相得，酒泪东风自觉非。早到茅庐慰孤淡，易爻重待其参微。",
            "comment": ""
        },
        {
            "title": "宋颂九首·明道",
            "content": "圣人之兴，雷动乾行。进退大臣，颜色和平。诛逐群竖，左右不惊。",
            "comment": ""
        },
        {
            "title": "送范曙赴天雄太尉辟命",
            "content": "伯乐之厩无驽骀，豫章之林多瑰材，相君新坐碧油嶂，之子直上黄金台。秋风萧萧动笳鼓，落叶摵摵鸣向罍。将军手持十万骑，阵前号令如疾雷。从事借筹为决胜，运于掌上何恢恢。蠢兹元昊命蝼蚁，西师堂堂难当哉。况我贤相贤从事，北门无忧宜大開。",
            "comment": ""
        },
        {
            "title": "宋颂九首·皇祖",
            "content": "予亦即祚，涵涛养抚。罔有失所，予德其裕。",
            "comment": ""
        },
        {
            "title": "西北",
            "content": "吾赏观天下，西北险固形。四夷皆臣顺，二鄙独不庭。吾君仁泰厚，旷岁稽天刑。孽芽遂滋大，虵豕极璮腥。渐闻颇骄蹇，牧马附郊坰。吾恐患已深。为之居靡宁。堂上守章句，将军弄娉婷。不知思此否，使人堪涕零。",
            "comment": ""
        },
        {
            "title": "宋颂九首·圣神",
            "content": "不疾而远，不怒而威。惟圣惟神，其几其微。",
            "comment": ""
        },
        {
            "title": "元均首登贤良科因寄",
            "content": "宏辞等甲贤良贵，二美翩翩落手中。虎子得来山穴泣，骊珠探去海涛空。三千安独陈当宁，十七人甘坐下风。曾向当年竞头角，直从此日决雌雄。",
            "comment": ""
        },
        {
            "title": "寄明复道",
            "content": "四五十年来，斯文何屯蹇。雅正遂彫缺，浮薄竞相扇。在上无宗上，淫哇千万变。后生益纂组，少年事彫篆。仁义仅消亡，圣经亦难散。其徒日已多，天下过大半。路塞不可辟，甚于杨墨患。辞之使廓如，才比孟子浅。患不恐不救，有时泪如霰。大贤为时生，去圣犹未远。昔日到汶上，熙道始相见。知道在熙道，一见不敢慢。尊之如韩孟，与道作藩翰。今春来南都，明复去京辇。未识心相通，所怀恨未展。明复无羁缚，我有守宫限。南走三百里，访我残不倦。剧谈露胸臆，胸臆无畔岸。高文见事业，事业盈编简。一一皇霸略，纵横小管晏。磊磊王相才，上下包周汉。二贤信命世，实为有道见。天使扶斯文，淳风应可逭。我缀二贤末，材驽媿款段。",
            "comment": ""
        },
        {
            "title": "宋颂九首·六合雷声",
            "content": "往在艺祖，未遑拓宇。遗我圣宗，启此北上。顾告太庙，惟皇孝武。",
            "comment": ""
        },
        {
            "title": "病起吟残菊",
            "content": "病起重阳过，东离菊尚黄。殷勤撷寒蕊，子细嗅清香。老梗防闲蝶，清油护晓霜，丛边强一酌，聊不负秋光。",
            "comment": ""
        },
        {
            "title": "阳城谏议",
            "content": "众口喑喑血噤牙，独将忠謇敌奸邪。德宗若用延齿相，敢有阳城坏白麻。",
            "comment": ""
        },
        {
            "title": "又送从道",
            "content": "常欲饱湲天下人，其道未得一寸施。子有二亲皆七十，糠覈不充常寒饥。昨日访我破屋下，具鸡一只酒一卮。子起却盘筋不举，吾亲未省曾食之。对我嘘唏涕泗下，孝子之心真可悲。子固与我同一体，相间岂复有毛皮。顾子之亲则吾亲。吾亲冻馁无柰何。饱煖天下心徒为，送子出门成此诗。",
            "comment": ""
        },
        {
            "title": "嘉州寄左绵王虞部",
            "content": "江山如画望无穷，况属升平岁屡丰。万树芙蓉秋色裹，千家碪杵月明中。断霞半着燕支木，零露偏留筀竹丛。只欠流杯曲水宴，风流未与左绵同。",
            "comment": ""
        },
        {
            "title": "留守待制视学",
            "content": "翼翼取则地，菁菁乐育篇。使轓临学舍，台席俯谈筵。韦相傅经书，文翁唱教先。诸生动观叹，门外卓卿旃。",
            "comment": ""
        },
        {
            "title": "宋颂九首·六合雷声",
            "content": "昔时钱俶，有国于吴。今俶归我，为吾前驱。并人望风，请为臣奴。",
            "comment": ""
        },
        {
            "title": "宋颂九首·汤汤",
            "content": "彼以险守，我以德怀。王师东来，函谷自开。蜀虜授首，呼号哀哀。蜀入鼓舞，兴我偕来。",
            "comment": ""
        },
        {
            "title": "过飞仙岭",
            "content": "入蜀牵吟景象浓，云山万叠与千重。癡巖顽壑无奇观，不似飞仙数朵峰。",
            "comment": ""
        },
        {
            "title": "太寒早行",
            "content": "万动皆休迹，五更独鸣鞭。星霜结凄色，风霰过长川。草暖犬犹睡，河冰马不前。城墙多有穴，村屋半无烟。饿虎寒犹吼，妖狐怪不眠。山空乱猿叫，树折一鸡颠。几处炉薰炭，何人坐有氊。崎岖转行路，凛冽逼穷年。脚指两个落，衫裳百孔穿。嘘唏鼻才润，僵直手难拳。身固冻不死，志当穷且坚。四方丈夫事，谁为泪潺湲。",
            "comment": ""
        },
        {
            "title": "宋颂九首·六合雷声",
            "content": "菲民之嚚，为贼俘虏。往吊其民，王泽时雨。往伐其罪，王师虎旅。",
            "comment": ""
        },
        {
            "title": "颜鲁公太师二首",
            "content": "圣贤道在惟颜子，忠烈名存独杲卿。甘向贼庭守节死，不羞吾祖与吾兄。",
            "comment": ""
        },
        {
            "title": "安道登茂材异等科",
            "content": "尝言春官氏，设官何龌龊。屑屑取于人，辞赋为程约。一字竞新奇，四声分清浊。矫矫迁雄才，动为对偶缚。恢恢晃董策，迹遭声病落。每岁棘篱上，所得多浮薄。嗟哉浮满流，不知主霸略。六经挂东壁，三史束高阁。琐琐事雕篆，区区衍述作。随行登一第，谓身翥寥廓。趋众得一官，谓身麻好爵。栖栖咫尺地，燕雀假安吒。汲汲五斗米，雁惊资饮啄。壮哉张安道，少怀夫子学。三就礼部试，不肯露头角。耻用众人遇，羞将一赋较。甘心揭异归，志怀本卓犖。三贤文章师，儒林推先觉。百鸣声喈喈，独能辨鸑鷟。玉石方混混，独能识至璞。荐之于天子，此材堪轮桷。遂得望清光，三接近帷幄。僚友视万乘，器宇诚岳岳。顾乞数刻景，古今可扬榷。纵横三千，得隽如夺矟，上下驰皇王，周旋骋礼乐。远推灾异源，上究醒闻错。直言补王阙，危论针民瘼。天子览其奏，嘉赏为嗟愕。既叹相见晚，且言同时乐。一命校秘书，恩泽优且渥。追惜汉武世，仲舒道磽确。再念文宗朝，刘蕡命蹇剥。有才无其时，徒抱此诚慤。吾君嗣丕基，百王惭景铄。万物蒙休嘉，四夷奉正朔。贤良得其时，才命才相虐。一谒乃大遇，君臣无隔膜。我贺吾君明，取士得英卓。我贺吾道行，逢时不踸踔。行顾人廓庙，钧轴在掌握。上使斯文淳，下使期民朴。五帝从何追，三王岂为邈。",
            "comment": ""
        },
        {
            "title": "读五王傅",
            "content": "圣贤用策宁相远，千载毫釐竟不差。四皓当年安汉嗣，五王今日复唐家。",
            "comment": ""
        },
        {
            "title": "三子以食贫困藜藿为诗以勉之",
            "content": "吾世本寒贱，吾身守贫约。家徒立四壁，无田负城郭。终岁服一衣，无装贮囊橐。吾虽得一官，官微月俸薄。况属岁凶荒，饥民填沟壑。吾幸有寸禄，不至苦陨获。随分且饱煖，不然亦流落。尔等勤初学，旡耻衣食恶。仁义足饱饫，道德堪咀嚼。二者肥尔躯，不同乳与酪。尔无嫌粗粝，尔勿厌藜藿。富贵自努力，青云路非邈。",
            "comment": ""
        },
        {
            "title": "赠张绩禹功",
            "content": "李唐元和间，文人如蚕起。李翱与李观，言雄破奸宄。孟郊及张籍，诗苦动天地。持正不退让，子厚称绝伟。元白虽不道，急名愈弗已。卒能霸斯文，昌黎韩夫子。吾宋兴国来，文人如栉比。黄州才专胜，汉公气全粹。晦之号绝群，平地走虎兕。谓之虽駮杂，亦文中骐骥。白稹洎肤震，江佗自为水。朱岩兼孙仅，培楼对岳峙。卒能霸斯文，河东柳开氏。嗟吁河东没，斯文乃屯否。汩汩三十年，淫哇满人耳。粤从景祐后，大儒复倡始。文人如麻立，枞枞攒战骑。徂徕山磊砢，生民实顽鄙。容貌不动人，心胆无有比。不度蹄涔微，直欲触鲸鲤。有慕韩愈节，在肩柳开志。今读禹功文，予戟寒相倚。实光千里高，飞出破屋裹。龙音万丈长，拔出重渊底。雷霆皆藏身，日星或失次。我惭年老大，才力渐衰矣。禹功气奔壮，今方二十二。前去吾之年，犹有十四岁。今读禹功文，魂魄已惊悸。更加十四年，世应绝俦类。卒能霸斯文，吾恐不在已。禹功幸勉旃，当仁勿让尔。",
            "comment": ""
        },
        {
            "title": "密直杜公作镇于魏天章李公领使于魏明复先生",
            "content": "古魏信名地，曹刘遗英躅。李唐三百年，怅为干戈蹴。建安风不还，南皮草空绿。寥寥千馀祀，风流今始续。李杜二贤公，清猷镇雅俗。诗名占唐代，二公本名族。圣时还并生，声烈相薰馥。朝延倚金汤，天子恃心腹。盛德击物怀，威望憬夷服。千里无惊烽，三军安食粟。休然德化厚，苍生坐蒙福。先生服仁义，怀道轻爵禄。非其人不取，一簞亦自足。陈番知人明，文侯好士笃。解榻延徐孺，过门轼干木。今留二公馆，德修令间淑。熙道冨天爵，孝悌闻乡曲。孔孟信可蹈，圣贤良自勗。汉庭新射策，骤升校书局。魏县方百里，君命往养育。二公佐世杰，二贤不碌碌。相与施礼让，物归不待宿。相与讲道义，教行如流速。贤人时遘会，间不容薄糓。五百年一贤，今乃同时生。千里犹比肩，四贤今连甍。相聚诚可乐，相得良有情。我媿孤且陋，徒抱此寸诚。处乾叹无首，在泰非汇征。出门皆同人。坎坎于郊行。独鹤远无和，栖栖在阴鸣。安得双飞翼，一翥邺都城。",
            "comment": "【注释】【原题】：密直杜公作镇于魏天章李公领使于魏明复先生客于魏熙道宰于魏因作诗寄之"
        },
        {
            "title": "剑门读贾公疏诗石",
            "content": "剑门驻马立踟蹰，读尽新篇味有馀。关令多情兼好事，诗名留得贾公疏。",
            "comment": ""
        },
        {
            "title": "和奉符知县马寺丞永伯捕蝗回有作",
            "content": "天道不可诘，吾当责尔螟。方今绝才惹，何故播膻腥。野草离离尽，秋禾穗穗零。知君恤民意，鬓减数茎青。",
            "comment": ""
        },
        {
            "title": "过潼关",
            "content": "昔帝御中原，守国用三策。上策以仁义，天下无能敌。其次树屏翰，相维如盘石。最下恃险固，弃德任智力。驱马过潼关，览古泪潸滴。开元帝道明，百蛮奉周历。田野富农桑，边隅无寇赋。紫宸日视朝，潼关夜常辟。天宝君政荒，宫闱养虺蜴。恩爱成怨疾，心腹生毒螫。朝闻发渔阳，暮已卷河北。鸣鼓渡潼关，矢及乘舆侧。重门徒尔设。关吏安所职。始知资形势，不如修道德。",
            "comment": ""
        },
        {
            "title": "宋颂九首·圣武",
            "content": "圣仁如天，恶杀好生。于以耀德，匪来观兵。亟命止戈，无兹黩刑。不剿其类，戴我以兄。屈膝请和，畏我威灵。",
            "comment": ""
        },
        {
            "title": "泥溪驿中作",
            "content": "山驿萧条酒倦倾，嘉陵相背去无情。临流不忍轻相别，吟听潺湲坐到明。",
            "comment": ""
        },
        {
            "title": "御史台牒督光台钱牒云以凭石柱镌名因戏书呈",
            "content": "幕中久次无他术，衔内兼官带事司。石柱锥我诚似是，豸冠加首竟何为。几曾执简挟弹去，空被光台督责隋。一起鸳鸯戛云汉，应员燕源守短离。",
            "comment": "【注释】【原题】：御史台牒督光台钱牒云以凭石柱镌名因戏书呈通判丞景元"
        },
        {
            "title": "赴任嘉州待阙左绵七十日通判吕国博日相从吟",
            "content": "鼎来岂敢道能诗，一见何因便解颐。乡国三千里离别，杯盘七十日相知。送人江外马驮妓，垂钓寺中鱼竭池。别后中秋又重九，与谁赏月咏东离。",
            "comment": "【注释】【原题】：赴任嘉州待阙左绵七十日通判吕国博日相从吟酌至嘉阳因成四韵寄之"
        },
        {
            "title": "偶作",
            "content": "晋公平淮西，兵出速如神。崇韬伐西川，六十日请臣。太祖初受命，诸侯未尽宾。蜀广号敌国，荆潭为强邻。王师讨有罪，不闻逾十旬。元昊诚蝼蚁，有地长一畛。讵足污斧钺，寻当投荆榛。是何逾岁月，务行含贷仁。岂兹将师间，逈无晋公伦。张旗发一号，岂无李处耘。提戈出一战，岂无王全斌。容兹盈寸蟹，荡漾于流津。平生读诗书，胸中貯经纶。薄田四五亩，甘心耕耨勤。倚鉏西北望，涕泪空沾襟。",
            "comment": ""
        },
        {
            "title": "寄元均",
            "content": "君为儒者岂知兵，何事欣随壁马行。裴度樽前坐韩愈，赵成帐下立荀卿。御戎谁道全无策，对壘宁妨一下枰。须信乾坤养不肖，年三十七卧柴荆。",
            "comment": ""
        },
        {
            "title": "嘉州读邸报见张叔文由御史台主簿改著作佐郎",
            "content": "惊闻除目到遐荒，病眼偏明喜倍常。古节旧如台柏直，青衫新惹阁芸香。中庐夜宿群经蠹。北户朝趍满简霜。",
            "comment": "【注释】【原题】：嘉州读邸报见张叔文由御史台主簿改著作佐郎依旧在台"
        },
        {
            "title": "感兴",
            "content": "村导何所适，种木树桑梓。田园绕家舍，远不逾十里。款段足乘骑，代步而已矣。但识畜驽骀，安知有骐骥。腊月北风冷。太行山色紫，君命急如火，城头见烽燧。雪深马僵倒，十夫扶不起。军法有明训，后期死者诛。倚鞍思骏骨，抚轡念绿駬。求之不可得，觳觫满眼泪。旁闻负薪叟，窃语相讥剌。居安常念危，在险如处易。临难始求济，狼狈徒劳尔。有备则无患，古人垂深旨，平居无事时，华厩深秘邃。善穀与丰草，秣饲十厩吏。驽骀饱相枕，素餐不知媿。伯乐能识马，每来加劝说。飞兔与騕褭，日牵在都市。为爱千金资，食悋不肯置。今日临艰难，努力自勉励。",
            "comment": ""
        },
        {
            "title": "诏罢县令举",
            "content": "一统独不调，谓琴皆可废。一目独不张，谓网皆可毁。易弦张其日，网在琴声遂。举令或非人，止当罪举吏。遂令天下不得举，废琴毁网复何异。",
            "comment": ""
        },
        {
            "title": "留守待制视学",
            "content": "盛府雍容外，轻裘博雅存。席间闲布帙，钤下书无喧。首善隆儒术，诸生接讨论。马融南郡学，龊龊岂堪言。",
            "comment": ""
        },
        {
            "title": "宋颂九首·皇祖",
            "content": "皇帝神武，畴也戏豫。元年四月，筠叛于潞。皇祖躍马，至潞城下。筠窘赴火，焦头烂骻。",
            "comment": ""
        },
        {
            "title": "宋颂九首·金陵",
            "content": "金陵峨峨，长江万里。谁为巢穴，养此蛇豸。天岂作限，而险而恃。不顺不臣，敢亢天子。",
            "comment": ""
        },
        {
            "title": "读鲁晋二公傅",
            "content": "节似鲁公犹被陷，忠知裴度亦遭谗。上无明主奸邪胜，我读遗篇泪满衫。",
            "comment": ""
        },
        {
            "title": "访粟园有感",
            "content": "游困归来访粟园，粟园树老再生孙。莫惊头上见白发，拾粟儿童长几番。",
            "comment": ""
        },
        {
            "title": "徂徕山斋熟寝家童报征西府从事田集贤张著作",
            "content": "满径蓬蒿懒自锄，何人日午叩茅庐。徂徕山下一枕睡，经略府中三纸书。兵谋贵胜纵横出，海鸟忘机饮啄馀。唯有淮夷雅宜作，文章兼不镶黄初。",
            "comment": "【注释】【原题】：徂徕山斋熟寝家童报征西府从事田集贤张著作赵推官书至开缄读之因题书后"
        },
        {
            "title": "麦熟有感",
            "content": "去年经春频肆赦，拜赦人忙走如马。五月不雨麦苗死，赦频不能活穷寡。今年经春无赦书，十月一雨及时下。五月麦熟人民饱，一麦胜如四度赦。吾愿吾君与吾相，调和阴阳活元化。阴阳无病元气和，风雨调顺苗多稼。使麦长熟人不饥，敢告吾君不须赦。",
            "comment": ""
        },
        {
            "title": "赠李李堂",
            "content": "颛顼宅帝丘，放勋葬成阳。有虞渔雷泽，三帝声汪洋。圣人遗风烈，生民多材良。吾宋八十年，贤杰近相望。黄州号辞伯，两朝志文章。尚书实大臣，朝延畏雄刚。堂堂高夫子，立言肩荀扬。凛凛李丞相，功来业萧张。三人名未泯。相国方胜骧。又生不世才，李常与李堂。二子皆绝群，凤凰摩苍苍。一举一万里，志气不可量。新文各百首，寒金敲琳琅。古音抱淳澹，云和与空桑。豪气迈俦匹，骠褭与飞黄。千里希一贤，四公乃同乡。二子复颖耀，士风实深长。遥知濮水上，千载流声光。",
            "comment": ""
        },
        {
            "title": "寄沛县梁子高",
            "content": "南海怒蛟三尺角，埋藏水底叹吟呻。明时直道难干禄，白首躬耕力养亲。醉读兵韬斗龙豹，闲抽宝剑舞星辰。茅斋东是留侯庙，顶有英灵还往频。",
            "comment": ""
        },
        {
            "title": "乙亥冬富春先生以老儒醇师居我东齐济北张泂",
            "content": "凤凰飞来众鸟随，神龙游处群鱼嬉。先生道德如韩孟，四方学者争奔驰，济北张泂壮且勇，楚丘李緼少而奇。二子磊落颇惊俗，泰山石介更过之。三人堂堂负英气，胸中拳挛蟠蛟螭。道可服兮身可屈，北面受业尊为师。先生晨起坐堂上，口讽大易春秋辞。洪音琅琅乡齿牙。鼓簧孔子与宓义。先生居前三子后，恂恂如在汾河湄。续作六经岂必让。焉无房杜廊庙资。吁嗟斯文敞已久，天生吾辈同扶持。二人勉旃吾不惰，先生大用终有时。当以斯文施天下，岂徒玩书心神疲。",
            "comment": "【注释】【原题】：乙亥冬富春先生以老儒醇师居我东齐济北张泂明远楚丘李緼仲渊皆服道就义与介同执弟子之礼北面受其业因作百八十二言相勉"
        },
        {
            "title": "读石安仁学士诗",
            "content": "齐梁无骏骨，李杜得秋毫。后世益纂组，變风堪郁陶。奔遒少骥逸，秃冗如牛毛。试看安仁咏，秋负有怒涛。",
            "comment": ""
        },
        {
            "title": "予与元均永叔君谟同年登科永叔寻人馆阁元均",
            "content": "网罗当日得英雄，文阵三人各立功。海裹赤鲸疑有角，云中骐骥欲追风。寻闻馆阁英声出，又见贤良大对通。亦说年来畜奇业，蟭螟何计逐飞鸿。",
            "comment": "【注释】【原题】：予与元均永叔君谟同年登科永叔寻人馆阁元均今制策第君谟复磨砺元均事业独予驽下因寄君谟"
        },
        {
            "title": "植萱",
            "content": "一人横行，武王则羞。今西夷之鬼。抗中国而敌万乘。西夷之服，升黄堂而骄诸侯。尊于天子，满于九州。王法不禁，四民不收。植萱于出阶兮，庶忘吾尤。",
            "comment": ""
        },
        {
            "title": "彼县吏",
            "content": "嗟乎嗟乎彼县吏，剥肤椎髄民将死。夏取麦兮秋取粟，笞匹红兮杖匹紫，酒臭瓮兮肉烂床，马馀梁兮犬馀气。雀腹鼠肠容几何，虎噬狼贪胡无已。",
            "comment": ""
        },
        {
            "title": "永伯仲渊在狱作九十二言伤之",
            "content": "吁嗟恶兽群，蹄踏麒麟如死麏。吁嗟恶鸟音，啅噪凤凰伏中林。我愿瓜牙如锋锷，牙可噬兮瓜可捕。直入深山驱虎狼，护取麒麟好头角。又愿身生两羽翼，一夕长就万丈长。直入林中护凤凰，不使毛羽肤寸伤。吾愿两未遂，中夜涕下沾衣裳。",
            "comment": ""
        },
        {
            "title": "雨晴复赋一绝",
            "content": "过关何事懒摇鞭，酷爱三峰落马前。天气清明新雨后，山光日色满秦川。",
            "comment": ""
        },
        {
            "title": "燕支板浣花牋寄合州徐文职方",
            "content": "合州太守鬓将丝，闻说欢情尚不衰。板与歌娘拍新调，牋供狎客为芳辞。木成文理差差动，花映溪光瑟瑟奇。名得只从嘉郡树，样傅仍自蘖涛时。奇章磊磊驰声价，江令翩翩落酒卮。几首诗成卷鱼子，谁人唱罢泣燕支。红牙管好同床置，紫竹笙宜一处施。愿助风流向樽度，杏花况是未离披。",
            "comment": ""
        },
        {
            "title": "宋颂九首·圣文",
            "content": "圣文安安，圣武桓桓。朝贡万里，正朔百蛮。无吴之险，无蜀之艰。无潭之嚚，无荆之顽。",
            "comment": ""
        },
        {
            "title": "读韩文",
            "content": "眇焉五帝上，尝观二典辞。焕乎三王间，尝观二雅诗。道德既淳厚，声光何葳蕤。烈烈日精散，闳闳雷声施。施焉如飞龙，潜焉如蟠螭。祖述兼宪章，后世唯吾师。永言二典往，群言或隳离，亦既二雅末，六义多陵迟。寥寥千馀年，颠危谁扶持。揭揭韩先生，雄雄周孔姿。披榛启其涂，与古相追驰。沿波穷其源，与道相汪涯。三坟言其大，十翼畅其微。先生书之辞，包括无孑遗。春秋一王法，曲礼三千仪。先生载于笔，巨细咸羁縻。杨墨乃沦胥，旷然彰其媸。佛老亦颠隮，茫然复于夷。婉婉平蔡画，淮西獲以依。凌凌逐鱷文，潮民蒙其禧，心将元化合，功与天地齐。洋洋治世音，磊磊王化基。悖之则幽历，顺之则轩义。",
            "comment": ""
        },
        {
            "title": "宋颂九首·明道",
            "content": "不怒而威，不疾而速。百蛮偷息，百官重足。土无二主，惟辟作福。",
            "comment": ""
        },
        {
            "title": "留守待制视学",
            "content": "演道开谈席，观文降使轓。水寒芹叶薄，春早杏阴繁。喜动青青佩，新闻亹亹言。孤生荷乐育，终始诧丘关。",
            "comment": ""
        },
        {
            "title": "峡中",
            "content": "路狭才容飞鸟过，山将生合柰山何。不知天外山长短，何事窥来一管多。",
            "comment": ""
        },
        {
            "title": "南山赠孙明复先生",
            "content": "我来南山兴感悲，万物纭纭宰者谁。众材丛卑无奇姿，直辕曲轮皆所宜。大木磊磊节干奇，撑岩拄谷无处施。我愿天子修明堂，坐朝诸侯会四夷。柱要十围栋百尺，日责匠石搜访之。千人用斧万人拽，大根斫断山崩欹。五州追牛十县丁，载送上都天子怡。轮般骇汗工倕走，有目未省曾观窥。黄帝合宫尧衢室，周制九筵虞总期。听政朝夕有攸处，阖门左右咸以时。天子拱手四辅立，坐致四海为雍熙。不用直弃用即大，短辕曲轮尔胡为。",
            "comment": ""
        },
        {
            "title": "诸遂良仆射",
            "content": "先皇执手未多时，受诏诚深誓不违。终向君前还此笏，一身视死喜如归。",
            "comment": ""
        },
        {
            "title": "庆历圣德颂",
            "content": "于维庆历，三年三月。皇帝龙兴，徐出闱闥。晨坐太极，书开阊阖。躬揽英贤，手锄奸枿。大声沨沨，震摇六合。如乾之动，如雷之发。昆虫蹢躅，妖怪藏灭。同明道初，天地嘉吉。初闻皇帝，戚然言曰：予父予祖，付予太业。予恐失坠，实赖辅弼。汝得象殊，重慎徽密。君相予久，予嘉君伐。君仍相予，笙镛斯协。昌朝儒者，学问刻洽。与予论政，傅以经术。汝贰二相，庶绩咸秩。惟汝仲淹，汝诚予察。太后乘势，汤沸火热。汝时小臣，危言嶪嶪。为予司谏，正予门闃。为予京兆，堲予谗说。赋叛于夏，为予式遏。六月酷日，大冬积雪，汝暑汝寒，同于士卒。予闻辛酸，汝不告乏。予晚得弼，予心弼悦。弼每见予，无有私谒。以道辅予，弼言深切。予不尧舜，弼自笞罚。谏官一年，奏疏满箧。侍从周岁，忠力尽竭。契丹亡义，檮杌饕餮。敢侮大国，其辞慢悖。弼将予命，不畏不慑。卒复旧好，民得食褐。沙碛万里，死生一节。视弼之肤，霜剥风裂。观弼之心，鍊金锻铁。宠名大官，以酬劳渴。弼辞不受，其志莫夺。惟仲淹弼，一{夔去艹}一契。天实赍予，予其敢忽。并来弼予，民无瘥札。曰衍汝来，汝予黄发。事予二纪，毛秃齿豁。心如一兮，率履弗越。遂长枢符，兵政毋蹶。予早识琦，琦有奇骨。其哭魁櫑，岂视扂楔。其人浑朴，不施剞劂。可属大事，敦厚如勃。琦汝副衍，知人予哲。惟修惟靖，立朝巘巘。言论磥砢，忠诚特达。禄微身贱，其志不怯。赏诋大臣，亟遭贬黜。万里归来，刚气不折。屡进直言，以补予阙。素相之后，含忠履洁。昔为御史，几叩予榻。至今谏疏，在予箱匣。襄虽小臣，名闻予彻。亦尝献言，箴予之失。刚守粹慤，与修俦匹。并为谏官，正色在列。予过汝言，无钳汝舌。皇帝明圣，忠邪辨别。举擢俊良，扫除妖魃。众贤之进，如茅斯拨。大奸之去，如距斯脱。上倚辅弼，司予调燮。下赖谏诤，维予纪法。左右正人，无有邪孽。予望太平，日不逾浃。皇帝嗣位，二十二年。神武不杀，其默如渊。圣人不测，其动如天。赏罚在予，不失其槿。恭已南面，退奸进贤。知贤不易，非明不得。去邪惟难，惟断乃克。明则不贰，断则不惑。既明且断，惟皇之惑。群下踧踖，重足屏息。交相告语，曰惟正直。毋作侧僻，皇帝汝殛。诸侯危栗，坠玉失舄。交相告语，皇帝神明。四时朝觐，谨修臣职。四夷走马，坠镫遗策。交相告语，皇帝神武。解兵修贡，永为属国。皇帝一举，群臣慑焉。诸候畏焉，四夷服焉。",
            "comment": ""
        },
        {
            "title": "宿村舍",
            "content": "去去都城远，萧萧村落秋，饥鸱啄死鹿，鸣犊随孳牛。转徒多空屋，荒榛有乱丘。狐猩竞恐怖，雀鼠仍啁啾。鬼火时明灭，旋风乍卷收。吾心不吐茹，忠信待奸仇。",
            "comment": ""
        },
        {
            "title": "宋颂九首·莫丑",
            "content": "莫魂匪虺，莫悍匪兕。有鋹在南，毒赨不已。",
            "comment": ""
        },
        {
            "title": "宋颂九首·皇祖",
            "content": "皇祖曰嘻，物情难筹。予代有周，天时人谋。",
            "comment": ""
        },
        {
            "title": "送进士高枢拱辰",
            "content": "韩门有李汉，柳氏得晦之。其道卒无患，二子为藩离。吾才诚驽弱，十年空孜孜。韩阃与柳阈，岂敢辄潜窥。二氏方肆行，斯文日已衰。手持万丈斧，欲往断其枝。以次及根柢，使不复蕃滋。高生吾之壻，乃肯从吾为。示我文一编，言辞不葳藤。翅羽虽尚短，已去磨尾箕。气力虽未全，已能搏蛟螭。吾日觉老大。韩柳难企斯。吾子年始壮，勇若熊与羆。李汉不足慕，晦之当并驰。",
            "comment": ""
        },
        {
            "title": "寄赵庶明推官",
            "content": "四十年来赞太平，君王耳畔管箫声。定襄地域俄连震，莱牧男儿忽议兵。明日边烽高百尺，同时御府出三旌。将军请用多多算，能向当初见未萌。",
            "comment": ""
        },
        {
            "title": "摄相",
            "content": "惜无百里地封君，摄相区区道屡伸。少正将身膏斧刃，侏儒流血汙车轮。方令鲁国知王法，自此齐侯畏圣人。昔放四兇诛二叔，舜周功业殆同伦。",
            "comment": ""
        },
        {
            "title": "访田公不遇",
            "content": "主人何处去，门外草萋萋。独犬睡不吠，幽禽闲自啼。老猿偷果实，稚子弄锄犁。日暮园林悄，春风吹药畦。",
            "comment": ""
        },
        {
            "title": "送张殿院还台",
            "content": "老柏森森节贯冬，头冠獬豸号清雄。侧阶簪笔书王法，当路埋轮有祖风。白简刚岩重入府，皁封切直旧留中。长安豪贵应相避，又识雷年御史驄。",
            "comment": ""
        },
        {
            "title": "蜀道自勉",
            "content": "潮阳章烟墨，去京路八千。吏部有大功，得罪斥守藩。朝冲江雾行，夜枕江涛眠。蛟蜃作怪变，时时攀船舷。鱼龙吐火焰，往往出波间。故为相恐怖，倏忽千万端。道在安可劫，处之自晏然。我乏尺寸効，月食二万钱，自清西南来，此行非竄迁。蜀山险可升，蜀道高可缘。上无岚气蒸，下无波涛翻。步觉阁道稳，身履剑门安。惟怀史部节，不知蜀道难。",
            "comment": ""
        },
        {
            "title": "李英公勣",
            "content": "一言容易废忠谋，徇主从昏可自尤。今日始知辜付託，当时齿指血空流。",
            "comment": ""
        },
        {
            "title": "宋颂九首·圣文",
            "content": "彼俶在杭，有地千里。皮毁毛落。孤睽莫恃。慑服声教，慕为臣使。携彼人民，挈其土地。于橐于囊，归于天子。",
            "comment": ""
        },
        {
            "title": "送张革从道谒千乘县田秘丞京",
            "content": "张生何人者，琅玕满怀抱。三十命未兴，家贫亲且老。出门无所适，独守西山操。饥寒屡侵凌，仁义自充饱。手裹璆琳枝，不换径寸草。足底麒麟文，不踏荒榛道。十月客路寒，霜风鸣浩浩。张生气愈壮。劲发上冲帽。松筠冻不折，枝叶转青好。雪深徒三尺，麟麒不受淖。东方有贤者，愿厩纳騕褭。临风试一鸣，应免编牛皁。",
            "comment": ""
        },
        {
            "title": "宋颂九首·明道",
            "content": "唐三百年，时惟开元。猗欤明道，开元同言。",
            "comment": ""
        },
        {
            "title": "宋颂九首·圣武",
            "content": "弃甲以归，处彼北隩。千斯年兮，永以为好。边人其安，养幼送老。民有肥田，马有茂草。威德远兮，思我圣考。",
            "comment": ""
        },
        {
            "title": "宋颂九首·圣神",
            "content": "二国之君，各何尔土。虎凭于山，莫予敢取。蛟凭于渊，莫予敢侮。万其年兮，关鐍以固。",
            "comment": ""
        },
        {
            "title": "初过潼疳值雨",
            "content": "二十年来忆华山，扬鞭西笑入秦川。浮云何苦深遮闭，岂是三峰不好贤。",
            "comment": ""
        },
        {
            "title": "过飞仙岭",
            "content": "御爱数峰非拔秀，当时驻跸欲忘还。飞仙急过无真赏，始信明皇不识山。",
            "comment": ""
        },
        {
            "title": "感事",
            "content": "吾赏观中夏，地平如砥石。幅员数万里，车马通辙迹。帝宅君土中，紫垣当辰极。长江断其南，绝塞经其北。东海西流沙，天为限夷狄。三代千馀年，天子虽务德。实以险为恃，四夷皆潜匿。汉唐德稍衰，地胜岂殊昔。暂来还亟去，不敢窥城壁。石晋一失谋，六州沦胡域。天地破扃鐍，山川无阻阨。贻尔子孙患，固知非远策。桓桓周世宗，三十纂尧历。一岁破河东，刘崇丧精魄。再岁复秦凤，不庭自柔格，三岁出南狩，王师拯焚溺。江北十四州，取之如卷席。四岁征关南，曾不发一镝。三州相继绺，德声畅蛮貊。李昪请臣妾，钱鏐修贡职。帝欲因兵锋，乘胜务深击。直取幽州城，拓土开疆场。重收虎北口，复关闭寇贼。是时战屡捷，六军气吞敌。平吴如破竹，成功在顷刻。惜哉志不就，暴疾生中夕。帝宋承大宝，声名发丕赫。全蜀献土地，举吴上图籍。荆潭与瓯闽，助祭来匍匐。开城纳江浮，御楼受晋馘。区内一正朔，六州独割剔。愤愤柳崇仪，才宏包旦奭。生长在河朔，耳目熟金革。旗鼓朝治兵。酒肴夜结客。握臂说心诚，倒囊推金帛。客以豪杰士，遇侯颇感激。往来达厥诚，生死顾效力。万德纳我说，洞然绝嫌隙。事成已有萌，侯去何云亟。豪杰夜空回，账中屡欢息。我鉴此二事，天意终难测。抚卷一感伤，两眼泪潸滴。",
            "comment": ""
        },
        {
            "title": "苏唐询秀才晚学于予告归以四韵勉之",
            "content": "怜我山中卧，半年相伴吟。道傅诸子后，易得数爻深。爨或经旬绝，书犹尽日寻。惜哉未终业，亲老忽分襟。",
            "comment": ""
        },
        {
            "title": "观碁",
            "content": "人皆称善弈，伊我独不能。试坐观胜败，白黑何分明。运智奇复诈，用心险且倾。嗟哉一枰上，奚足劳经营。安得百万骑，铁甲相磨鸣。西取元昊头，献之天子庭。北入匈奴域，缚戎王南行。东逾沧海东，射破高丽城。南趋交趾国，蛮子舆櫬迎。尽西四夷臣，归来告太平。谁能凭文楸，两人终日争。",
            "comment": ""
        },
        {
            "title": "离郓州至寿张南村舍中有姥八十馀拜",
            "content": "老姥龙钟八十三，独能指点认青衫。自言老妇赏蒙惠，白首相将出户参。",
            "comment": ""
        },
        {
            "title": "宋颂九首·明道",
            "content": "政在房帷，小人乘时。十年于兹，帷几帷微。圣人如天，不识不知，龙晦其威，神藏其为。",
            "comment": ""
        },
        {
            "title": "留守待制视学",
            "content": "春早沂风暖，芹生泮水深。前旌拂讲树，垂佩耀童衿。郁郁弥文化，循循善诱心。恭王不坏宅，金石有遗音。",
            "comment": ""
        },
        {
            "title": "宋颂九首·丑魂",
            "content": "皇祖有德，乾覆坤容。予在吊民，不杀以封。",
            "comment": ""
        },
        {
            "title": "竹书筒二首",
            "content": "过者创奇制，霜圆断竹寻。苍筤破云色，萧瑟移风音。径寸不为短，探幽乃觉深。中间自空洞，枝干何嵚崟。投恐成龙去，吹还作凤吟。稜稜人有节，竅竅物无心。俭仆他难比，提携力易任。绝姿古皇道，虚受圣人襟。或贮谏官草，多收女史箴。简兮用可贵，吾不换南金。",
            "comment": ""
        },
        {
            "title": "宋颂九首·六合雷声",
            "content": "六合雷声，中国有君。涂其耳目，不使听闻。隔在荒外，嗟尔并人。",
            "comment": ""
        },
        {
            "title": "宋颂九首·明道",
            "content": "明道四月，睿行明发。帝褰簾箔，出临轩榻。搃擥万机，指挥六合。",
            "comment": ""
        },
        {
            "title": "温造御史",
            "content": "一言胆落折藩臣，屈强何人对恃勋。阙下惟闻温御史，蔡州自是李将军。",
            "comment": ""
        },
        {
            "title": "闲兴",
            "content": "大匠构厦屋，取直弃曲木。如何官择人。弃直独取曲。养苗除良莠，养民除贪垢。存莠苗不硕，去贪民自富。",
            "comment": ""
        },
        {
            "title": "竹书筒二首",
            "content": "截竹功何取，为筒妙可谈。长犹不盈尺，青若出于蓝。浮薄瓤皆去，嵚崟节独堪。谁言但空洞，自是贵包含。虚受殊招损，多藏不类贪。巾箱经谩五，谤牍箧空三。泪有湘妃洒，书疑禹穴探。质曾冒霜雪，价本擅东南。陨箨遗轻粉，移根破冻风。龙音终不死，凤实尚馀甘。仆陋我为贵，彫锼彼合惭。居常置几桉，出或击騑骖。唱和友朋倦，提携童仆谙。纯姿斥丹漆，美干敌楩枏。其直如周道，虚心学老耼。吾徒正得用，诗笔战方酣。",
            "comment": ""
        },
        {
            "title": "左绵席上呈知郡王虞部",
            "content": "何事相逢悲喜并，倏然相别二周星。主人鬓发无多白，幕客褴衫依旧青。目极同思故山断，涕危共在异乡零。阶前丝竹虽嘈杂，不似南湖湖小听。",
            "comment": ""
        },
        {
            "title": "宋颂九首·汤汤",
            "content": "昔时蜀道，绝人来往。今蜀既平，王道荡荡。尉候一置，朝贡相望。巍巍皇祖，德声远畅。",
            "comment": ""
        },
        {
            "title": "宋颂九首·六合雷声",
            "content": "抚我则怀，并人肯来。降旗出城，并门夜开。并上既平，吾王休哉。",
            "comment": ""
        },
        {
            "title": "宋颂九首·明道",
            "content": "宋承大纪，八十年矣。明道之政，独为粹美。",
            "comment": ""
        },
        {
            "title": "宋颂九首·金陵",
            "content": "帝赫斯怒，王师徐驱。蕞尔蝼蚁，岂胜诛鉏。哀哀穷俘，爱叫以呼。归于京师，燀哉圣谟。",
            "comment": ""
        },
        {
            "title": "士廷评相会梓州",
            "content": "道视荀杨虽未至，分于管鲍已知深。一千二百日离别，五十六驿外相寻。重欲同君注周易，且来共我听胡琴。月留屋角不下去，似与清风怜苦吟。",
            "comment": ""
        },
        {
            "title": "待士臣道未至",
            "content": "凤凰饥忆玉山禾，鼓翅飞下玉山阿。玉山之禾粒未熟，饥不得食心如何。麒麟渴忆昆山流，轩轩直出昆山幽。昆山之流流未长，渴不得饮予心愁。",
            "comment": ""
        },
        {
            "title": "文中子",
            "content": "龙蛰河汾道不行，訏谟经济授诸生。由来房魏皆卿相，共辅文皇致太平。",
            "comment": ""
        },
        {
            "title": "柳池驿中作",
            "content": "二十二馀程鸟道，一千一百里江声。江声听尽行未尽，西去出山犹七程。",
            "comment": ""
        },
        {
            "title": "蜀地多山而少平田因有云",
            "content": "五谷无种处，蜀民土田窄。凝岩顽石长不休，诜诜赤子将何食。",
            "comment": ""
        },
        {
            "title": "宋颂九首·明道",
            "content": "图任哲艾，拔崇贤能。旌贲忠臣，死生光荣。洗刷敝风，宫阙清明。",
            "comment": ""
        },
        {
            "title": "送凭司理之任彭州",
            "content": "李白诗中蜀道难，把诗试读泪涩润。江形诘曲千迥折，岭路{左山右赍}赠万屈盘。登陟去年腰借折，追思今日鼻忧酸。此行君不同屯蹇，五马相知旧长官。",
            "comment": ""
        },
        {
            "title": "喜雨",
            "content": "学作升平喜雨吟，东皋微破满犁深。已开万乘焦劳虑，应解三公燮理心。天捉乖龙鞭见血，雷驱和气泄为霖。农夫陇上闲论价，一寸甘膏一寸金。",
            "comment": ""
        },
        {
            "title": "招张洞明远",
            "content": "君言下第我西飞，执手都门泪满衣。万里得归头半白，经年相别道应肥。火鑽欲遍龟难死，竹实犹多凤不饥。暂到东山慰愁抱，春秋之学说深微。",
            "comment": ""
        },
        {
            "title": "泰山",
            "content": "七百里鲁望，北瞻何岩岩。诸山知峻极，五岳独尊岩。宝宇登来小，龟蒙视觉凡。此为群物祖，草木莫锄芟。",
            "comment": ""
        },
        {
            "title": "送路遵谒孔宣公",
            "content": "薄田五顷馀，才足共王租。慈母八十四，发白牙齿疏。服非帛不湲，半冬地裤褥。食非肉不饱，杯案惟一蔬。南陔孝子心，若何为安居。方冬万木折，北风裂人肤。冻死不敢言，长途走崎岖。二百里见我，寒荄求吹嘘。顾我正憔悴，念子空勤劬。阙里有圣孙，佩服诗与书。孜孜行仁义，阴德及焦枯。三县十万人，其命绝而苏。岂使八十老，旨甘不足欤。",
            "comment": ""
        },
        {
            "title": "汉成帝",
            "content": "郁郁朱云志不神，上方宝剑欲生尘。空留折槛旌忠直，左右何赏去佞臣。",
            "comment": ""
        },
        {
            "title": "汴渠",
            "content": "隋帝荒宴游，厚地刳为沟。万舸东南行，四海困横流。义旗举晋阳，锦帆入扬州。扬州竟不返，京邑为墟丘。吁哉汴渠水，至今病不瘳。世言汴水利，我为汴水尤。利害吾岂知，吾试言其由。汴水濬且长，汴流渍且遒。千里泄地气，万世劳人谋。舳舻相属进，餽运曾无休。一人奉口复，百姓竭膏油。民力输公家，斗粟不敢收。州侯共王都，尺租不敢留。太仓粟峨峨，冗兵食无羞。上林钱朽贯，乐官求徘优。吾欲塞汴水，吾欲坏官舟。请君简赐予，请君节财求。王畿方千里，邦国用足周。尽省转运使，重封富民侯。天下无移粟，一州食一州。",
            "comment": ""
        },
        {
            "title": "宋颂九首·圣文",
            "content": "天子神圣，罔不怀柔。既怀而封，恩涵泽流。逆予有刑，视彼扬州。顺予有封，视此钱侯。赫赫宋德，何有穷休。",
            "comment": ""
        },
        {
            "title": "读诏书",
            "content": "关中有山生虎狼，虎狼性{左虎右武}不可当。去岁食人十有一，无辜被此恶物伤。守臣具事奏圣帝，圣帝读之恻上意。乃诏天下捕虎狼，意欲斯民无枉死。吾君仁覆如天地，只知虎狼有牙齿。害人不独在虎狼，臣请勿捕捕贪吏。",
            "comment": ""
        },
        {
            "title": "刘生病归",
            "content": "泰山山前有琼圃，其中不树蕨与薇。千头绿竹瑶实甘，百亩玉芝丹粒肥。麒麟于于凤凰饱，鼓烈奋臆扬清辉。徂徕山下少耕锄，蒿藜满圃无芳菲。驺虞不住鸾鸟去，日暮啁啾燕雀飞。嗟哉刘生失所投，不住泰山徂徕依。经年彩掇不得饱，正是新春癯瘠归。",
            "comment": ""
        },
        {
            "title": "宋颂九首·皇祖",
            "content": "皇祖龙骧，畴邓猖狂，元年九月，进叛于扬。皇祖长驱，至扬城隅。",
            "comment": ""
        },
        {
            "title": "宋颂九首·汤汤",
            "content": "汤汤其江，区区尔孟。一夫当关，不知天命。曦固于穴，蛙负于井。咫尺之地，为可以骋。",
            "comment": ""
        },
        {
            "title": "宋颂九首·莫丑",
            "content": "皇祖曰嘻，天生蒸民。立之君长，以养以仁，乃予不恤，匪鋹之嚚。",
            "comment": ""
        },
        {
            "title": "予自南京留守推官循资为掌书记由将仕郎超阶",
            "content": "一循资走五千里，四遇恩超十六阶。自顾非才已过分，谁言英俊尚沉埋。",
            "comment": "【注释】【原题】：予自南京留守推官循资为掌书记由将仕郎超阶至朝奉郎得蜀嘉州友人相贺者因答之"
        },
        {
            "title": "狠",
            "content": "骑士千人集，绥旌四面张。凝阴惨群物，杀气结飞霜。雉守一节死，兔缘三穴藏。石惭羊质见，狐欢虎威亡。兽困犹思斗，鸿惊不乱行。唯当从猛鸷，尽使食贪狼。意务除田害，谁言事外荒。非熊得吕望，祝纲遇成汤。近念魏知古，深思夏太康。吾君武驰骋，缵事合经常。",
            "comment": ""
        },
        {
            "title": "颜鲁公太师二首",
            "content": "唐家六世树威恩，外建藩翰御不宾。二十三州同陷贼，平原犹有一忠臣。",
            "comment": ""
        },
        {
            "title": "赠刘中都",
            "content": "吾登泰山上，下视何纷纷。彼角而走者，孰为麟与麏。彼茁而生者，孰为萧与芸。伯乐不复出，驽骥终同群。卞和不再生，珉玉将谁分。吁哉刘中都，高標凌浮云。诸侯不荐生，外府不策动。冉冉趋黄绶，勤劳徒尔云。我婢势力小，不能叫吾君。勿改芳兰性，林深须自薰。勿隐冲鹤声，天高当自闻。",
            "comment": ""
        },
        {
            "title": "赴任嘉州嘉陵江泛舟",
            "content": "中心横大江，两面叠青嶂。江山相夹间，何人事吟放。半樽岸帻坐，永日开舲望。孤棹已夷犹，数峰更清尚。危影倒波底，凝岚浮水上。鸣鹭答猿啼，樵歌应渔唱。并生泉石心，堪愧庸俗状。",
            "comment": ""
        },
        {
            "title": "送赵泽",
            "content": "子来入吾圃，才食一寸苗。未足充子复，饥肠犹枯焦。玉山禾粒大如枣，食之令人身肥饶。留以侍凤凰，不将食鸱枭。吾子何日回，遗子一粒换肝膋。",
            "comment": ""
        },
        {
            "title": "诏下勉诸生",
            "content": "礼部文章渊，波浪百尺高。进士英俊窟，蛟龙千万條。吾子欲求济，整子棹与篙。吾子欲求胜，操子戈与予。勿谓水可狎，徒行思游遨。勿谓龙右驯，空手捋须毛。波神忽汹涌，怖死填蟹螯。龙角忽张怒，走同虾蟇曹。苟利篙楫往，跳海如沟濠。苟操戈矛行，拉蛟如猿猱。吾言有所勉，非徒声嘈嘈。",
            "comment": ""
        },
        {
            "title": "留守待制视学",
            "content": "泮水渌犹浅，春芹叶始敷。旌旗久停住，衿佩俨相趍。庾亮亲临学，哀公不诟儒。兹为表则地，风教自王都。",
            "comment": ""
        },
        {
            "title": "寄永叔",
            "content": "九龙行雨岁在子，皇天之命实勤止。泓湫水暖嗜欲饱，七龙嬉戏两龙睡。卷藏密云空自膏，畜聚甘雨不肯施。旱魃妖狂作民虐，风伯暴怒兴日炽。诉号仰天天不闻，九州之禾皆乾瘁。嗟呼龙职职行雨，失职不雨民胡恃。驱虞义兽心实仁，不忍斯民不食死。向龙慢骂数龙罪，龙不能答满面耻。偷向上帝谗驺虞，驺虞得罪龙穷喜。欲知龙与驺虞分，仁与不仁而已矣。",
            "comment": ""
        },
        {
            "title": "送奉符县监酒税孟执中借职",
            "content": "东西两处各天涯，去国还乡喜又嗟。邹峄山藏孟子宅，海棠花落蜀王家。深知周道非彝酒。可罪唐臣乞税茶。三载此心无一事，闻经绛帐日常斜。",
            "comment": ""
        },
        {
            "title": "寄李缦仲渊",
            "content": "喑吁嘻！屈原放，贾谊投，晦之流，子望囚。古人今人皆不免，才能累身才反仇。吾友仲渊少学古，胸中疏落罗孔周。点毫磨墨作文字。壮哉笔力追群牛。三十青衫得一尉，尺泽寸波蛰长虬。清帘爱民复材武，一日得罪声滁州。噫吁嘻！屈原忠臣楚之望，贾谊少年才无俦。晦之子望俱命世，麒麟头角争崔崷。时不与兮将柰何，仲渊仲渊勿涕流。",
            "comment": ""
        },
        {
            "title": "岳色",
            "content": "春近满鲁分，雨馀堆汶河。浓云映不尽，残照射来多。高与在临县，闲临月上坡。特开西北户，爱此郁嵯峨。",
            "comment": ""
        },
        {
            "title": "送李生谒张侯",
            "content": "李生长七尺，栖栖长自吊。一饮酒一石，常怀酒瓮小。一食午一腔，平生未曾饱。负剑出门去，满眼荒榛道。行行何所适，泪下沾襟袍。李生且收涕，不足苦悲悼。非无咸池音，夔旷世所少。不识伯乐氏，飞黄遍牛皁。我闻张侯者，其人非草草。六经探精微，九流得指要。荀况或言兵，杜牧曾深考。纵横文武术，难以寻常较。磊磊公侯器，可以镇浮躁。子将丈二矛，试向伊前掉。见子伊心喜，扶子出泥淖。王济牛心炙，李生应得咬。",
            "comment": ""
        },
        {
            "title": "送弟及之就彭门侍养",
            "content": "城南车骑晓骎骎，欲去重留酒屡斟。惜尔浪浪辞我泪，感予切切恋我心。庭闱最乐无妨学，风月馀闲岂废吟。别后不尤书信少，但闻为善是嘉音。",
            "comment": ""
        },
        {
            "title": "留守待制视学",
            "content": "艺祖与王地，诸侯布教宫。冠缨临晓集，文雅与时隆。泮水差差绿，春沂习习风。袍辉了衿动，旗映讲纱红。节钺来门外，声容播国中。分庭等威杀，更仆宴谈终。亹亹闻谆诲，拳拳激懦衷。武昌尊庾亮，蜀郡乐文翁。王化周南始，儒缝鲁俗通。四方观表则，后学发童蒙。木铎傅遗韵，缫衣纘旧功。愿公持此道，黄阁弼清躬。",
            "comment": ""
        },
        {
            "title": "闻子规",
            "content": "月上半峰峰树碧，子规啼苦月无色。壮士耳边都不闻，儿女眼中泪自滴。古人出处非关身，处兮事亲出事君。服勤至死不敢倦，避劳择逸岂所闻。我看蜀道诚为难，嗟尔子规何云云。王尊九折竟叱驭，班超万里图立勋。乘危蹈险书臣节，二人至今扬清芬。我本鲁国一男子，少小气志凌浮云。精诚许国贯白日，有心致主为华勋。位卑身贱难自达，满复帝典与皇坟。有时愤懑吐一言，小人谤议已纷纷。宰相宽容天子慈，八年之中三从军。从军官清吾何苦，嘉州路远尔勿语。地不为我易其险，我岂守道不能固。子规子规谩啼绝，断无清泪洒向汝。",
            "comment": ""
        },
        {
            "title": "宋颂九首·圣武",
            "content": "圣武惟扬，鹰师虎旅。至于凛渊，执彼丑虏。丑虏之来，蜂虿敢怒。我师如林，不怒以惧。既俘其帅，请示死所。",
            "comment": ""
        },
        {
            "title": "三豪诗送杜默师雄",
            "content": "曼卿豪于诗，社壇高数层。永叔豪于辞，举世绝俦朋。师雄歌亦豪，三人宜同称。曼卿苦汩没，老死殿中丞。身虽埋黄泉，诗名长如冰。永叔亦连蹇，病鸾方蹇腾。四海让独步，三馆最后登。师雄二十二，笔距狞如鹰。才格自天来，辞华非学能。迥顾李贺辈，粗俗良可憎。玉川月蚀诗，犹欲相凭陵。曼卿苟不死，其才堪股肱。永叔器甚闳，用之王道兴。师雄子勉旃，勿便生骄矜。",
            "comment": ""
        },
        {
            "title": "宋颂九首·明道",
            "content": "明道之政，可以歌舞。小臣作颂，实暂吉甫。",
            "comment": ""
        },
        {
            "title": "赴任嘉州嘉陵江泛舟",
            "content": "江心清照人，江面平如掌。有客去逍遥，扁舟浮荡漾。远与城市绝，深将泉石向。水鸟忽东西，溪云时下上。轩冕谁富贵，琴樽自闲放。酒色照渌波，吟声入秋浪。五湖何范蠡，磻磎无吕望。吾家徂徕下，汶水有清响。常时夜雨急，随雨来枕上。魂魄寒无寐，山居得真尚。一为尘缨缚，不得闲时饷。两耳聒欲聋，喧嚣千万状。雨夜自潺湲，宦途空悲怆。剑南四千里，地遐接蛮瘴。",
            "comment": ""
        },
        {
            "title": "送李堂伯升病归",
            "content": "经年吾圃采珠玑，无限愁肠对落晖。绿竹实疏凤凰瘦，玉芝粒小麒麟饥。不因芳草伤春哭，正是东风感疾归。只有文章满君腹，身虽癯瘠道全肥。",
            "comment": ""
        },
        {
            "title": "过魏东郊",
            "content": "全魏地千里，雄大视区宇。黄河为血脉，太行为筋膂。地灵育圣贤，土厚含文武。堂堂柳先生，生下如猛虎。十三断贼指，闻者皆震怖。十七著野史，才俊凌迁固。二十补亡书，辞深续尧禹。六经皆自晓，不看注与疏。述作慕仲淹，文章肩韩愈。下唐二百年，先生固独步。投篇动范杲，落笔惊王祜。四方交豪杰，群公走声誉。一上中高第，数年编士伍。五命为御史，连出守方土。事业过皋夔，才能堪相辅。凤凰世不容，众鸟竞嘲诉。狱中饥不死，特地生爪距。貔貅十万师，盟津直北渡。塞上诸猛将，低头若首鼠。渴忆海为浆。饥思鳌为脯。两手拿人肝，大床横牛肚。一饮酒一石，贼来不怕惧。账下立孙吴，樽前坐伊吕。笑谈韬钤间，出入经纶务。匈奴恨未灭，献策言可肤。幽州恨未复，上书言可取。好文有太宗。好武有太祖。先生文武具，命兮竟不遇。死来三十载，荒草盖坟墓。四海无英雄，斯文失宗主。竖子敢颠狂，黠戎敢慢侮。我思柳先生，涕泪落如雨。试过魏东郊，寒鸦啼老树。丈夫肝胆丧，真儒魂魄去。瓦石固无情，为我亦惨沮。",
            "comment": ""
        },
        {
            "title": "蜀道中念亲有作",
            "content": "东望庭闱魂欲销，层层云栈上岧嶢。江声山色情多少，相伴西来慰寂寥。",
            "comment": ""
        },
        {
            "title": "岁晏村居",
            "content": "岁晏有馀粮，杯盘气味长。天寒酒脚落，春近臛头香。菜色青仍短，茶芽嫩复黄。此中得深趣，真不羡膏梁。",
            "comment": ""
        },
        {
            "title": "留题敏夫隐君",
            "content": "三迥到此寻逋客，杯案萧疏滋味长。山饭半瓯橡子熟，春蔬一筋朮苗香。四时泉石应无夏，满谷云霞别是乡。终待共君结邻里，竹边相并两间房。",
            "comment": ""
        },
        {
            "title": "爱日勉诸生",
            "content": "白日如奔骥，少年不足恃。汲汲身未立，忽焉老将至，子试念及此，则书何暇乎食，夜何暇乎寐。",
            "comment": ""
        },
        {
            "title": "初过大散关马上作",
            "content": "柰何山色牵吟思，旋被江声破睡魔。吟思睡魔两相战，谁知马上有干戈。",
            "comment": ""
        },
        {
            "title": "寄弟会等",
            "content": "吾门何所喜，子衿青青多。豹常志古道，佩服卿与轲。平淑号能赋，其气典以和。枢从吾日久，道德能切磋。泽也齿最少，已有亭亭柯。彰颇通典籍，所立不幺麽。淳乎性源浊，今亦为清波。就初学诵诗，日记十板过。材虽有高下，异日俱甲科。会汝少俊异，美若玉山禾。看汝辞林中，枝条渐波娑。合亦稍纯茂，知不随身矬。其流虽涓涓，可道为江沱。视汝器磊磊，淳沆皆蚌螺。我有堇山锡，欲铸子太阿。诚能来就学，颖利加銛磨。翹翹数子间，可与肩相摩。",
            "comment": ""
        },
        {
            "title": "宋颂九首·皇祖",
            "content": "筠胡予违，进胡不随。予匪汝诛，汝自取之。",
            "comment": ""
        },
        {
            "title": "寄孔中丞",
            "content": "谏署峥嵘有旧名，侯藩偃息政方成。张纲昨日弹梁冀，文帝今朝召贾生。古节未惭台栢直，仙风应对简霜清。人言贱子叨知已，试把尘冠一振缨。",
            "comment": ""
        },
        {
            "title": "河决",
            "content": "昆仑山最大，峨峨横绝域。黄河地下来，汹汹不可测。河伯一发怒，擘开昆仑石。水出东北陬，浩渺无涯极。平地水行疾，九州如咫尺。汤汤势滔天，黎元多沈溺。上贻尧心尤，四岳举鲧塞。鲧用汩彝伦，九载无成绩。尧怒不能治，遂行羽山殛。有子其曰禹，命使嗣父职。洛中得龟书，九畴文甲坼。禹乃乘四载，周游视水迹。百川各复道，九河皆开辟。禹功既已成，水患方兹息。窃思大禹意，河九为远策。况云杀其溢，闻之孔安国。三代逾千年，所以无灾厄。战国争土疆，诸侯用诈力。迁徒无常岁，湮沦不可识。堤障遏水势，沟渠绝地脉，禹道不复究，河流有壅隔。频为中国患，不国不安席。从官徒负薪，河泊弗受壁。斫尽淇园竹，安救瓠子役。民力殚将竭，国材耗亦剧。四方竞上疏，群臣争筹书。田蚡方为相，书来多持扼。岂顾天下利，惟以私田惜。贾让不为用，延年亦见斥。如何圣人功，千载复不得。皇宋运熙泰，四圣崇道德。百蛮皆臣顺，万物遂生殖。七八十年间，人不闻金革。惟兹澶滑郡，河决亦云亟。常记天禧中，山东与河北。藁秸赋不充，遂及两京侧。骚然半海内，人心愁惨戚。河平未云几，堤防有穴隙。流入魏博间，高原为大泽。良田百万顷，尽充鱼鳖食。救之成劳费，不救悲隐恻。吾君为深虑，不食到日昃。我忝窃寸禄，素餐堪自责。不负一畚土，私辄逃丁籍。又无一言长，万分有裨益。与世同浮沈，随群甘默默。亦或中夜思，斯民苦瘦瘠。四年困蝗旱，五谷饵蝥蠈。年来风雨时。才得一秋梦。手足犹疮痍，饥肤未丰硕。若待四体肥，斯民无愁色。不然寻九河，故道皆历历。一劳而永逸，此成功无歝。或可勿复治，顺其性所适。徙民就宽肥，注水灌戎狄。试听刍蕘言，三者君自择。",
            "comment": ""
        },
        {
            "title": "过温汤",
            "content": "骊山山下水洋洋，一勺之多解破唐。敢告后人商鉴近，温汤今日是唐汤。",
            "comment": ""
        },
        {
            "title": "袁高给事",
            "content": "掷毫不肯草丝纶，宰相难巡命别人。明日执迥卢杞制，始知唐室有忠臣。",
            "comment": ""
        },
        {
            "title": "寄雷泽张从道",
            "content": "不知有冻死，一室心恬如。腊尽妻未褐，天寒了读书。浇风与世薄，古道于时疏。事事皆同我，忆君春草初。",
            "comment": ""
        },
        {
            "title": "至日早离张村",
            "content": "北阙千官集，南山万寿长。何人距文石，独客踏寒霜。指冻只尤落，马赢时恐僵。丰凶卜来岁，犹喜矞云黄。",
            "comment": ""
        },
        {
            "title": "郑师易秀才诗奔腾遒壮殆有石曼卿学士风骨作",
            "content": "曼卿续得少陵弦，弦绝年来又一年。惊起听君讽新句，洒如开集味遗篇。一家气骨疑无偶，万丈光芒欲拂天。好向风骚尤着急，他时三箇地诗仙。",
            "comment": "【注释】【原题】：郑师易秀才诗奔腾遒壮殆有石曼卿学士风骨作四韵以勉之"
        },
        {
            "title": "赴任嘉州初登栈道寄题姜潜至之读易堂",
            "content": "我不从官君下第，其间险易两何如。连云栈外四千里，读易堂中一帙书。慈母含饴垂秃发，先生怀道按茅庐。莫将清泪频频洒，蜀道之难欲上初。",
            "comment": ""
        },
        {
            "title": "哀邻家",
            "content": "邻家不选翳，翳无救病术。朝一翳工人，暮一翳工出。有加而无瘳，遑遑不安室。吁嗟娄翁愚，予为病者恤。瞽翳一日更千人，盲药何能疗沈疾。",
            "comment": ""
        },
        {
            "title": "送李堂病归",
            "content": "春风汶水温，晓日徂徕寒。之子衔病归，请予闻一言。予知去病术，为子陈大端。予尝学圣人，试将道比论。道病非一日，善翳惟孔韩。常罚绝于周，孔笔诛其奸。春秋十二经。王道复全完。佛老炽于唐，韩刀断其根。原道千馀言，生民复眠餐。道病由有弊，邪伪容其间。身病由有隙，风邪来相干。子欲治斯道，绝敞道乃存。子欲治子身，杜隙身乃安。此理近古翳，吾言有本原。",
            "comment": ""
        },
        {
            "title": "文中子",
            "content": "独将礼乐付程仇，房杜无才闻大猷。可惜唐家三百载，声明文物愧宗周。",
            "comment": ""
        },
        {
            "title": "虾蟇",
            "content": "夏雨下数尺，流水满池泓。虾蟇为得时，昼夜鸣不停。几日饱欲死，复图如罌瓶。巨吻自开阖，短项或缩盈。时于土坎间，突出两眼睛。是何痴形骸，能吐恶音声。嗟哉尔肉膻，不中为牺牲。嗟哉尔声粗，不中和人情。殊不自量力，更欲睥睨横海之鱣鲸。自谓天地间，独驰善鸣名。万物聒皆龏，不知钟鼓钦钦，雷筵闳闳。应龙戢脑入海底，凤凰举翼摩青冥。此时各默默，以避虾蟇鸣。何时雨歇水泽涸，青臭泥中露丑形。失水无能为，两脚不解行。乾渴以至死，尽把枯壳填土坑。",
            "comment": ""
        },
        {
            "title": "送范曙赴天雄李太尉辟命",
            "content": "吾家泰山徂徕间，浓岚泼翠粘衣冠。君来访我茅屋下，正值山色含春寒。终日把酒对山坐，几片山色落酒盘。峰头云好望无倦，篘裹酒多倾不乾。临行再拜殷勤别，请我一言披心肝，吾贫无钱以赠君，门前峨峨横两山。愿君节似两山高，眼看富贵如鸿毛。",
            "comment": ""
        },
        {
            "title": "宋颂九首·圣神",
            "content": "圣机神谋，天秘地藏，风行雷动。旦秣我马，夕取其疆。",
            "comment": ""
        },
        {
            "title": "村居",
            "content": "幽居一亩枕溪稜，阶下杉松缠古藤。常爱园林深似隐，不嫌门户冷如僧。麦宜过社犹催种，山近经秋却懒登。已把壮心闲顿置，少年莫要苦相憎。",
            "comment": ""
        },
        {
            "title": "赠孙先生",
            "content": "世无伯乐不识马，眼看骐骥如驽骀。先生今年四十四，才似皋夔胡为哉。泰山山下水照石，溪声濊濊白云堆。我居其间构茅屋，先生先生归去来。",
            "comment": ""
        },
        {
            "title": "宋颂九首·莫丑",
            "content": "乃谋于渭，乃将于美。王师膺扬，涉江万里。",
            "comment": ""
        },
        {
            "title": "宋颂九首·明道",
            "content": "十年深宫，不有其权。今日南面，退奸进贤。",
            "comment": ""
        },
        {
            "title": "和马寺丞秋日寄明复先生",
            "content": "秋阴闭秋色，何处动悲凉。有叟傅岩隐，明时潘鬓苍。残书几箧蠹，寒菊半离荒。惟学春秋者，时时到草堂。",
            "comment": ""
        },
        {
            "title": "游灵泉山寺",
            "content": "寺远离朝市，同游并结軨。堦垠盘石磴，殿影落青冥。地胜松筠众，山名草药灵。洞门深数里，桧树寿千龄。疑有神仙聚，甯容魃魅停。年多养龙虎。早已蛰雷霆。石上生苔藓，岩阿长茯苓。晴云出幽窦。阴雾滑疏櫺。露滴茶芽润，烟蒸竹汗青。餐霞充道味，采朮验丹经。直拟陞高处，何妨陟绝径。遐观际寥廓，下视何羶腥。自被利名染，无因肮腑醒。晨兴看桉牍，夜坐守窗萤。龌龊遵前训，兢兢视此铭。沉冥若笼鸟，囚紧似拘囹。有愿栖云壑，相随步翠坰。平生山野性，暂喜据梧瞑。",
            "comment": ""
        },
        {
            "title": "宋颂九首·六合雷声",
            "content": "旧是匈奴，为并左臂。今附有德，不与贼子。并人失恃，求就戮死。",
            "comment": ""
        }
    ]
}