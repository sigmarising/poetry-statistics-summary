{
    "dynasty": "宋",
    "author": "种放",
    "poems": [
        {
            "title": "句",
            "content": "胡雏负恩信，圣主耻干戈。",
            "comment": ""
        },
        {
            "title": "谕蒙",
            "content": "大盈卑百渎，自成浮天浔。崇丘下累块，意为蔽日深。王者在谦小，夙惟尧禹心。拜言尊贤仁，慎德弃珠金。自满九族散，匪骄百善寻。炳兹夏商鉴，灭国因夸淫。",
            "comment": ""
        },
        {
            "title": "寄怀",
            "content": "予生背时性孤僻，自信已道轻浮名。中途失计被簪绂，目睹荣辱心潜惊。虽从鵷鸾共班序，常恐青蝇微有声。清风满壑石田在，终谢吾君甘退耕。",
            "comment": ""
        },
        {
            "title": "句",
            "content": "虽有明时约。",
            "comment": ""
        },
        {
            "title": "句",
            "content": "东君若要分流品。",
            "comment": ""
        },
        {
            "title": "酬陈齐民见奇",
            "content": "竹扉常昼掩，幽僻置身安。自委渔樵分，因思出处难。周庭方设燎，汉将尚封坛。莫问渔樵意，人寰事万端。",
            "comment": ""
        },
        {
            "title": "酴醾",
            "content": "生成从火令，颜色占中央。绿叶排圜翠，青苞蓄异香。丛阴周曲幹，纤刺比锋芒。",
            "comment": ""
        },
        {
            "title": "寄二华隐者",
            "content": "我本厌虚名，致身天子庭。不终高尚事，有愧少微星。北阙空追悔，西山羡独醒。秋风旧期约，何日去冥冥。",
            "comment": ""
        },
        {
            "title": "咏桃",
            "content": "習習香薰薄薄烟，杏迟梅早不同妍。山斋尽日无鸾□，只与幽人伴醉眠。",
            "comment": ""
        },
        {
            "title": "无题",
            "content": "楼台缥缈路岐傍，共说祈真白玉堂。株树风高低绛节，灵台香冷醮虚皇。名传六合何昭晰，事隔三清限渺茫。欲识当年汉家意，竹宫梧殿更凄凉。",
            "comment": ""
        },
        {
            "title": "潇湘感事",
            "content": "离离江草与江花，往事洲边叹复嗟。汉传有才终去国，楚臣无罪亦沈沙。凄凉野浦寒飞雁，牢落汀祠晚聚鸦。无限清忠沉浪底，滔滔千顷属渔家。",
            "comment": ""
        },
        {
            "title": "夏日山居",
            "content": "阴阴林木静，寂寂无人境。红绽紫葳香，岚沈玉膏冷。看云时独坐，慎事常中省。何客驭风来，新篁动疏影。",
            "comment": ""
        },
        {
            "title": "句",
            "content": "绿萼红葩晚态新，风流如阵战愁人。",
            "comment": ""
        }
    ]
}