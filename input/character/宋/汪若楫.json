{
    "dynasty": "宋",
    "author": "汪若楫",
    "poems": [
        {
            "title": "夜坐",
            "content": "炉煨榾柮烟容冷，酒泻茅柴春色轻。夜坐不眠人悄悄，每梢随月绕窗行。",
            "comment": ""
        },
        {
            "title": "开窗",
            "content": "草色侵书绿，依山多得阴。月高猿挂树，惊起夜栖禽。",
            "comment": ""
        },
        {
            "title": "门前松棚",
            "content": "突兀山边屋数间，每嫌斜照上阑干。当门只得添松盖，未到秋来夜已寒。",
            "comment": ""
        },
        {
            "title": "白际岭下即目",
            "content": "白际摩天秀，秋光满蓼汀。山呈金字面，田画井文形。夜出萤相照，理阑鸡可听。杉松柯不改，点染四时青。",
            "comment": ""
        },
        {
            "title": "久雨",
            "content": "连连春雨几黄昏，溪岸人家水近门。借部人家水曾落，竹林枝上看风痕。",
            "comment": ""
        },
        {
            "title": "青山",
            "content": "万木惊秋各自残。蛩声扶砌诉新寒。西风不是吹黄落，要放青山与客看。",
            "comment": ""
        }
    ]
}