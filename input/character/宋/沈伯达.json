{
    "dynasty": "宋",
    "author": "沈伯达",
    "poems": [
        {
            "title": "解印至大桥铺寄邵阳父老",
            "content": "已过长亭一舍宽，送行犹自挽征鞍。我无惠政苏凋瘵，何事邦人泪不乾。",
            "comment": ""
        },
        {
            "title": "六月十七日夜寄邢子友",
            "content": "暑雨虽不足，凉风还有余。乐此城阴夜，何殊山崦居。月明苍桧立，露下芭蕉舒。试问澄虚阁，今夜复焉如。",
            "comment": ""
        },
        {
            "title": "先寄邢子友",
            "content": "作客今年乐有余，邵阳岐路不崎岖。山川好处欹纱帽，桃李香中度笋舆。欲见旧交惊岁月，剩排幽话说艰虞。人间书疏非吾事，一首新诗未可无。",
            "comment": ""
        }
    ]
}