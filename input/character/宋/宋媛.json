{
    "dynasty": "宋",
    "author": "宋媛",
    "poems": [
        {
            "title": "阮郎归",
            "content": "东风成阵送春归。庭花高下飞。柔条缭绕入帘帏。斑斑装舞衣。云鬓乱，坐偷啼。郎来何负期。人生恰似这芳菲。芳菲能几时。",
            "comment": ""
        },
        {
            "title": "蝶恋花",
            "content": "云破蟾光穿晓户。敧枕凄凉，多少伤心处。惟有相思情最苦。檀郎咫尺千山阻。莫学飞花兼落絮。摇荡春风，迤逦抛人去。结尽寸肠千万缕。如今认得先辜负。",
            "comment": ""
        }
    ]
}