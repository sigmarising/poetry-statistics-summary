{
    "dynasty": "宋",
    "author": "龙昌期",
    "poems": [
        {
            "title": "三山即事",
            "content": "百货随潮船入市，万家沽酒市垂帘。苍烟巷陌青榕老，白露园林紫蔗甜。",
            "comment": ""
        },
        {
            "title": "咏门",
            "content": "枢动本为荣辱主，常因户外细推寻。干坤出入无穷象，夷锹关防有限心。揜到善人非远大，开当古道自高深。九成载举箫韶奏，穆穆无凶合在今。",
            "comment": ""
        },
        {
            "title": "福州",
            "content": "等闲田地多栽竹，是处人家爱读书。饮宴直尝千户酒，盘餐唯候两潮鱼。",
            "comment": ""
        },
        {
            "title": "故乡",
            "content": "桤木惭桑低别壤，芋苗护稻远分行。上书莫道便他郡，学稼终宜老故乡。",
            "comment": ""
        }
    ]
}