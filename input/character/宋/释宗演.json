{
    "dynasty": "宋",
    "author": "释宗演",
    "poems": [
        {
            "title": "颂古二十四首",
            "content": "九旬禁足精修，今朝休夏自恣。山僧不敢自瞒，於中罪过有五。一不合说大脱空，二不合抛沙撒土。三不合将龙眼核换人眼睛，四不合毁佛谤祖。五咄，洎合错举。",
            "comment": ""
        },
        {
            "title": "颂古二十四首",
            "content": "一九与二九，相逢不出手。面面各相看，人人自知有。你若野犴鸣，我便狮子吼。我若野犴鸣，你亦狮子吼。十字纵横自在行，切忌随人背后走。",
            "comment": ""
        },
        {
            "title": "颂古二十四首",
            "content": "今朝三月初十，大野和风袭袭。不用转脑回头，向此一时证人。",
            "comment": ""
        },
        {
            "title": "颂古二十四首",
            "content": "凡圣体真，犹存见隔。见存即凡，情亡即佛。",
            "comment": ""
        },
        {
            "title": "颂古二十四首",
            "content": "有句无句，如藤倚树。打破油瓮，讨甚老鼠。楖栗横担不顾人，直入千峰万峰去。",
            "comment": ""
        },
        {
            "title": "颂古二十四首",
            "content": "一日一日复一日，次第年穷岁暮来。莫道东君无面目，梅花依旧雪中开。见便见，绝疑猜，灯笼沿壁上天台。",
            "comment": ""
        },
        {
            "title": "偈",
            "content": "一九与二九，相逢不出手。世间出世间，无剩亦无少。",
            "comment": ""
        },
        {
            "title": "颂古十七首",
            "content": "黄龙一唾绝迟疑，笑杀傍观又可悲。姹女已归霄汉去，獃郎犹向火边栖。",
            "comment": ""
        },
        {
            "title": "与王弼侍者",
            "content": "三应三呼亘古今，遯庵无此老婆心。痛拳热喝出门去，一听渠侬怨恨深。",
            "comment": ""
        },
        {
            "title": "辞亦庵相招",
            "content": "南北东西总亦庵，尘毛刹海悉包含。山僧已住其中矣，更欲招邀即不堪。",
            "comment": ""
        },
        {
            "title": "颂古十七首",
            "content": "未离闽底已还家，才跨飞鸢又眼花。堪笑曾郎更心毒，乌藤轻放老玄沙。",
            "comment": ""
        },
        {
            "title": "颂古二十四首",
            "content": "今朝腊月十有五，摩那击动三通鼓。诸人不是不将来，山僧不是不分付。麻三斤，柏树子。德山歌，道吾舞。此道今人弃如土。阿呵呵，较些子，发机须是千钧弩。",
            "comment": ""
        },
        {
            "title": "颂古十七首",
            "content": "祖父田园俱属我，中间树子岂田地。连枝带叶和根拔，要见儿孙意气豪。",
            "comment": ""
        },
        {
            "title": "颂古十七首",
            "content": "潭不见，龙不现，亲到龙潭须活荐。莫学承虚接响人，守株待兔亡机变。知机变，盏子扑落地，楪子成七片。",
            "comment": ""
        },
        {
            "title": "颂古十七首",
            "content": "相见锦江头，相携上酒楼。月阑歌笑罢，回首上扁舟。",
            "comment": ""
        },
        {
            "title": "颂古十七首",
            "content": "白云举古，直是希奇。口堪喫饭，少有人知。诸禅老，莫迟疑，一饱自然忘百饥。",
            "comment": ""
        },
        {
            "title": "送定维那",
            "content": "兴化当年为克宾，棒头敲出玉麒麟。遯庵放过定禅者，只要渠侬眼自明。",
            "comment": ""
        },
        {
            "title": "颂古十七首",
            "content": "动弦别曲，落叶知秋。人平不语，水平不流。只因脚底无羁绊，去住纵横得自由。",
            "comment": ""
        },
        {
            "title": "颂古二十四首",
            "content": "无边刹境，自他不隔毫端。十世古今，始终不离当念。",
            "comment": ""
        },
        {
            "title": "颂古二十四首",
            "content": "摩尼珠，人不识，如来藏里亲收得。收者易，见者难。见者易，用则难。见得用得，二无两般。閒把一枝归去笛，夜深吹过汨罗湾。",
            "comment": ""
        },
        {
            "title": "颂古十七首",
            "content": "山前田地卖还买，松竹清风痛自怜。堪笑梦中夸富贵，觉来那直半分钱。",
            "comment": ""
        },
        {
            "title": "颂古二十四首",
            "content": "空病有为药，有病空为药。空有两俱非，药病何处著。无处著，万里秋风飞一鹗。",
            "comment": ""
        },
        {
            "title": "颂古十七首",
            "content": "动弦别曲，叶落知秋。不肯子放，只肯子收。来年更有新条在，恼乱春风卒未休。",
            "comment": ""
        },
        {
            "title": "颂古二十四首",
            "content": "入圣超凡既有声，卧龙谁顾碧潭清。快须鼓浪兴云雨，莫负从前济物心。",
            "comment": ""
        },
        {
            "title": "颂古二十四首",
            "content": "云门一曲子，腊月二十五。唱高和得齐，大棒揸出去。",
            "comment": ""
        },
        {
            "title": "颂古十七首",
            "content": "色空明暗本无因，见见由来亦误人。见不及时犹未瞥，那知殃祟是家亲。",
            "comment": ""
        },
        {
            "title": "行者化苔脯",
            "content": "琉璃田地无根草，信手拈来属老卢。不似时人开著眼，再三捞摝费工夫。",
            "comment": ""
        },
        {
            "title": "颂古十七首",
            "content": "从前七佛仪式，庆喜何曾欠少。堪笑黄面瞿昙，无端打个之绕。",
            "comment": ""
        },
        {
            "title": "送元功居土归温陵",
            "content": "湖山相见笑颜开，知道仁从佛国来。败阙尽情都纳了，莫言无物送君回。",
            "comment": ""
        },
        {
            "title": "颂古十七首",
            "content": "大藏教文为切脚，钵啰娘义最深幽。孔门弟子无人识，碧眼胡僧暗点头。",
            "comment": ""
        },
        {
            "title": "颂古十七首",
            "content": "棒下承当早自欺，听人饶舌固非宜。纵知佛法无多子，争似当时未问时。",
            "comment": ""
        },
        {
            "title": "颂古二十四首",
            "content": "今朝四月一，春去无踪迹。衲僧拄杖子，依旧光黑漆。看看，旋岚偃岳而常静，江河竞注而不流。野马飘鼓而不动，日月历天而不周。尽情抛掷太湖里，下载清风熟与俦。",
            "comment": ""
        },
        {
            "title": "颂古二十四首",
            "content": "有一语，没人知。最亲切，又希奇。晓来和露看，只欠一声啼。",
            "comment": ""
        },
        {
            "title": "与雁山车岭建接待僧",
            "content": "雁山孤顶绝攀跻，当念游人困路歧。暂与化城休歇地，莫教忘却转身时。",
            "comment": ""
        },
        {
            "title": "偈",
            "content": "猴王久受幽沉苦，法力冥资得上天。须信自心元是佛，灵光洞耀没中边。",
            "comment": ""
        },
        {
            "title": "颂古二十四首",
            "content": "无边不动虚空体，不拒阴阳去复来。谁道一双穷相手，未尝容易舞三台。",
            "comment": ""
        },
        {
            "title": "颂古二十四首",
            "content": "今朝十月十五，有误诸人来此。山僧口似匾担，说禅烦拄杖子。一击忘所知，更不假修持。黑蛇当大路，狮子逞全威。",
            "comment": ""
        },
        {
            "title": "颂古二十四首",
            "content": "今朝已是三月半，到处桃花开烂熳。多少游人眼不开，灵云一见疑情断。",
            "comment": ""
        },
        {
            "title": "颂古十七首",
            "content": "红轮决定沉西去，未委魂灵往那方。孝子尽情宣说了，槃山无处可遮藏。藏不得，堪与人天为轨则。",
            "comment": ""
        },
        {
            "title": "题石勒王见佛图澄画像",
            "content": "立地成佛杀人汉，握节当胸更问谁。莫怪阿师佯瞌睡，要渠回首自知非。",
            "comment": ""
        },
        {
            "title": "颂古二十四首",
            "content": "大川欲济须舟檝，大厦谋成必巨材。又是一年能事毕，山僧赢得笑咍咍。",
            "comment": ""
        },
        {
            "title": "颂古二十四首",
            "content": "今朝季冬朔旦，岁月不可把玩。各请打办精神，了却未了公案。有我即病生，无我即病灭。我病两俱非，万里一条铁。",
            "comment": ""
        },
        {
            "title": "颂古二十四首",
            "content": "张侯白，李侯黑。硬如绵，软如铁。蓦路相逢两会家，临济未是白拈贼。",
            "comment": ""
        },
        {
            "title": "颂古十七首",
            "content": "年穷王老夜烧钱，断送难逢下水船。懵底不知身到岸，随他寒暑谩推迁。",
            "comment": ""
        },
        {
            "title": "颂古十七首",
            "content": "一按牛喫草，一与贼过梯。早知灯是火，饭热也多时。",
            "comment": ""
        },
        {
            "title": "颂古二十四首",
            "content": "观音大士弘悲愿，千臂壮严千眼明。定慧慈威咸具足，山僧赢得不惺惺。",
            "comment": ""
        },
        {
            "title": "颂古二十四首",
            "content": "善财童子採来亲，大智文殊用得灵。今日青山端午节，不劳拈出再施呈。",
            "comment": ""
        },
        {
            "title": "颂古二十四首",
            "content": "今朝腊月初一，次第年穷岁毕。从教万物凋零，这个元无变易。诸禅老，知不知。孤迥迥，峭巍巍。拈来抛掷太湖里，下载清风付与谁。",
            "comment": ""
        },
        {
            "title": "颂古二十四首",
            "content": "人间铄石流金，世外风高月冷。要知二无两般，须是一回自肯。镬汤炉炭横身入，剑树刀山信脚行。",
            "comment": ""
        },
        {
            "title": "示法震头陀",
            "content": "头陀事众已多年，华藏无衣可得传。劈面三拳仁义绝，陈州人出许州门。",
            "comment": ""
        },
        {
            "title": "颂古十七首",
            "content": "黑漆竹篦非触背，大地山河俱粉碎。咬人师子急反身，莫学韩獹犹逐块。",
            "comment": ""
        }
    ]
}