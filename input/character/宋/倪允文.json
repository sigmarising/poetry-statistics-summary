{
    "dynasty": "宋",
    "author": "倪允文",
    "poems": [
        {
            "title": "大涤洞天留题",
            "content": "笋舆轻捷绕坡陀，石窦抽关喷决河。幸许羊肠成坦履，不应狭路响风波。",
            "comment": ""
        },
        {
            "title": "大涤洞天留题",
            "content": "洞裹群仙总未逢，天风吹快去匆匆。儒仙元自留官府，傥借刀圭得圣功。",
            "comment": ""
        },
        {
            "title": "大涤洞天留题",
            "content": "九关深处锁仙家，缥缈清都定不遐。草木曾留高庙跸，香灯常带紫宸麻。",
            "comment": ""
        },
        {
            "title": "大涤洞天留题",
            "content": "巢父滩头甫着鞭，名山入眼驿程边。迂回仅费商於地，领袖宁烦一介先。",
            "comment": ""
        }
    ]
}