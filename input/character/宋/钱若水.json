{
    "dynasty": "宋",
    "author": "钱若水",
    "poems": [
        {
            "title": "送杨大年知处州二首",
            "content": "汗简成惇史，分符别近班。仍闻括苍郡，酷似武夷山。卷箔烟霞丽，登楼水石闲。二年弃官去，惟我独何颜。",
            "comment": ""
        },
        {
            "title": "句",
            "content": "三陪藻燕簪裾上，五对龙颜日月边。",
            "comment": ""
        },
        {
            "title": "句",
            "content": "黼座劝觞钧乐逸，云章属韵待貂传。",
            "comment": ""
        },
        {
            "title": "咏华林书院",
            "content": "居近华林对白云，义风深可羡人伦。儿孙尽得诗书力，门巷偏多车马尘。楼上落霞粘笔砚，池边怪石间松筠。乡闾岂独民迁善，阶砌无关鸟亦驯。朱实垂庭红橘熟，清香袭坐药畦春。他年好卜为邻住，悔葺吾庐洛水滨。",
            "comment": ""
        },
        {
            "title": "济源县裴公亭",
            "content": "裴相亭成未退身，空烦舞袖与歌尘。至今亭下萧萧竹，似对秋风怨主人。",
            "comment": ""
        },
        {
            "title": "禁林讌会之什",
            "content": "一夜春风满帝都，禁林清晓宴簪裾。玉堂乍到惊凡目，金锁徐开见御书。四字骊龙争夭矫，两篇琼树斗扶疏。词臣此会人应羡，圣主多才古不如。日上花砖帘卷后，柳遮铃索雨晴初。阁前吟罢先沈醉，忘却西垣有直庐。",
            "comment": ""
        },
        {
            "title": "送杨大年知处州二首",
            "content": "夫子厌承明，还求领郡行。两章干负扆，数刻对延英。岂独彩衣乐，兼为昼锦荣。圣朝循吏传，首得见君名。",
            "comment": ""
        }
    ]
}