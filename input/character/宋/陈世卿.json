{
    "dynasty": "宋",
    "author": "陈世卿",
    "poems": [
        {
            "title": "翠竹峰",
            "content": "翠竹峰前是我家，归来重整旧生涯。烟霞尚有留人意，争奈门前驷马车。",
            "comment": ""
        },
        {
            "title": "游黄杨岩",
            "content": "朔风夜号空，于隅几枝木。深山自春色，芳草不凋绿。朋来得进游，招提藏翠麓。新酒赤如丹，竹萌肥胜肉。一醉出门去，缺月挂修竹。归路沙溪浅，危桥溅寒玉。夜过渭滨居，门庭应不俗。对座寂无言，泉声如击筑。宗明更可人，相邀勤秉烛。开缄得捷音，豺狼俱面北。回樛今可矣，赏心嗟未足。西去有奇岩，祥云覆华屋。箕踞列千人，未充空洞腹。更约林宗俱，来伴白云宿。",
            "comment": ""
        },
        {
            "title": "思古堂",
            "content": "思古堂前酒一樽，共谈时事出孤村。 临期上马无他嘱，多买诗书教子孙。",
            "comment": ""
        },
        {
            "title": "淘金山",
            "content": "未覆一篑土，便作千仞观。一自登巉岩，培塿视群山。",
            "comment": ""
        }
    ]
}