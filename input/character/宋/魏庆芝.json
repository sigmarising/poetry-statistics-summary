{
    "dynasty": "宋",
    "author": "魏庆芝",
    "poems": [
        {
            "title": "句",
            "content": "今宵方对月，何日结忘年。",
            "comment": ""
        },
        {
            "title": "偶题",
            "content": "庭夜酣红杏，墙阴染碧苔。吟翁醉未醒，啼鸟去还来。",
            "comment": ""
        },
        {
            "title": "答玉林示",
            "content": "一吟一咏一相思，满纸银钩满纸诗。深院沈沈人悄悄，落花片片雨垂垂。蹉跎二月还三月，点检新枝□□□。愁绝问春春不语，见君何地会何时。",
            "comment": ""
        },
        {
            "title": "过玉林",
            "content": "一步离家是出尘，几重山色几重云。沙溪清浅桥边路，折得梅花又见君。",
            "comment": ""
        },
        {
            "title": "题张敬仲寒岩瀑泉",
            "content": "朱弦莫余和，落指空琅然。天风远送将，去作碧岩泉。",
            "comment": ""
        }
    ]
}