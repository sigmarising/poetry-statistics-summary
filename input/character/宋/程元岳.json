{
    "dynasty": "宋",
    "author": "程元岳",
    "poems": [
        {
            "title": "游黄山次韵",
            "content": "谩宿林间夜对床，钟鱼衍度几星霜。月高花影频开画，凤动松声自鼓簧。人事县知春日好，禅心不作少年狂。重来为称裴公约，万绿阴中醅酒香。",
            "comment": ""
        },
        {
            "title": "云岩",
            "content": "直上云严绝顶峰，始知尘世有仙踪。悬崖藓润经年雨，满地花飘昨夜风。日月往来苍翠杪，烟霞舒卷画图中。琼台礼罢笙箫歇，万壑松声自羽宫。",
            "comment": ""
        },
        {
            "title": "观黄山仙人药臼",
            "content": "药臼空遗千载名，丹成人向九天行。我来欲觅刀圭剂，只听寒泉佩玉声。",
            "comment": ""
        },
        {
            "title": "和竹坞过曹柘岭",
            "content": "浮邱千载尚相闻，解辔精蓝月未曛。一霎阴晴一霎雨，几重山水几重云。轻簧啭处闻求友，浓绿丛边封此君。更有山灵呈状巧，殢人花木亦欣欣。",
            "comment": ""
        }
    ]
}