{
    "dynasty": "宋",
    "author": "陈埙",
    "poems": [
        {
            "title": "谢赵宪逼使惠建茶",
            "content": "贡余自合到侯王，谁遗甘芳入苋肠。野客惊看龙凤銙，家人学试蟹鱼汤。题来谏议三封印，分到尚书八饼纲。尽洒从前腥腐气，时时浇取简编香。",
            "comment": ""
        },
        {
            "title": "游虎丘",
            "content": "老龙拖雨过平川，晓影初开树色鲜。有片白云收不尽，日高犹在讲堂边。",
            "comment": ""
        },
        {
            "title": "句",
            "content": "只教人种菜，莫误客看花。",
            "comment": ""
        },
        {
            "title": "茅山",
            "content": "三茅高出七山巅，顿隔尘沙道路千。灵籁萧萧风笛弄，奇形奕奕陇牛眠。人间已有嘉平帝，地下谁通句曲天。幸喜吾庐居在此，时从寄傲任悠然。",
            "comment": ""
        },
        {
            "title": "游虎丘",
            "content": "碧玉千寻剑影寒，夜深光怪逼危阑。句吴霸略成尘土，空有青山覆石坛。",
            "comment": ""
        }
    ]
}