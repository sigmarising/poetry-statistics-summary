{
    "dynasty": "宋",
    "author": "陈大方",
    "poems": [
        {
            "title": "万寿观",
            "content": "玉佩丁东下界闻，天风吹动碧霞裙。刘郎跨鹤游三岛，王子吹笙到五云。洞府夜光传玉印，石坛月色礼茅君。若逢天上吴仙子，应问丹砂成几分。",
            "comment": ""
        },
        {
            "title": "唐隐士袁宣墓",
            "content": "茅山东北燕山前，翁仲遗墟几百年。时有吴人来问隐，不知唐树已啼鹃。山童解指看碑路，野衲分耕祭墓田。厚夜肯教黄壤晓，悲风偏动夕阳天。",
            "comment": ""
        },
        {
            "title": "万寿观",
            "content": "石林和月俯清流，一点红尘不许留。青鸟岂传金母信，彩鸾应返玉皇楼。苔铺翠点仙桥滑，松积香梢径路幽。午夜鹤松顶天露，道人睡觉满天秋。",
            "comment": ""
        }
    ]
}