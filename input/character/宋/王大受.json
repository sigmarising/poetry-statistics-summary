{
    "dynasty": "宋",
    "author": "王大受",
    "poems": [
        {
            "title": "曝书",
            "content": "岁月如流书似山，岂堪检点鬓毛班。贫忧消耗记持少，场屋羁縻展拓难。事物无穷徒着眼，身心未了只长欢。直须种种从头扫，扫到和书也不看。",
            "comment": ""
        },
        {
            "title": "客枕",
            "content": "山居猿狖最多情，啸月吟风伴醉醒。昨夜数声霜雪外，元来不比在家听。",
            "comment": ""
        },
        {
            "title": "句",
            "content": "波软夕阳红。",
            "comment": ""
        },
        {
            "title": "玉山道中",
            "content": "夜夜还家梦，行行扑面风。征尘添老色，酒病重诗穷。世路方行险，吾生且转蓬。天涯重回首，愁满夕阳中。",
            "comment": ""
        },
        {
            "title": "句",
            "content": "山行千岸翠作堆。",
            "comment": ""
        },
        {
            "title": "句",
            "content": "江平不见滩。",
            "comment": ""
        },
        {
            "title": "游鹿苑寺",
            "content": "鹫峰游屐少，我独住多时。僧护翻经石，猿攀碍月枝。地寒春到晚，山远梦归迟。尚被浮名误，吾心激信处。",
            "comment": ""
        },
        {
            "title": "游水乐洞",
            "content": "历聘空寒六六天，更来洗耳听春泉。迅湍激石浮清磬，悬溜行沙写素弦。洞口林亭三四曲，洞中日月几千年。何人独得开收律，谱入宫商与世传。",
            "comment": ""
        },
        {
            "title": "赠画僧鉴老",
            "content": "累年投迹未知名，胜日相逢画更精。有思只愁人迫促，为予拈出似平生。",
            "comment": ""
        },
        {
            "title": "句",
            "content": "远笛招幽响。",
            "comment": ""
        },
        {
            "title": "题亦足堂",
            "content": "旧闻有欲常难足，今日纵饱旋复饥。蚁穴梦浓方大妄，渭城歌断正全痴。栽梅岂必万株好，种竹何须千亩为。想见午窗无欠剩，数杯家酿一枰棋。",
            "comment": ""
        },
        {
            "title": "赠画僧鉴老",
            "content": "高击芒鞋听学归，一丘一壑自心知。小窗闲忆经行处，貌得疏烟晚照时。",
            "comment": ""
        },
        {
            "title": "以疾止酒",
            "content": "分薄如云可奈何，入秋荣气欠平和。已于万事都无念，只向三杯亦有魔。顿失花前多度醉，轻辜月下岁番歌。不留一物娱吾老，赢得东窗冷淡过。",
            "comment": ""
        },
        {
            "title": "题道中观梅",
            "content": "等雪不成花自开，是花飞雪不须猜。一枝冷艳冲寒出，万里春风破冻回。最爱横斜无别树，莫愁零落有苍苔。几年许却西湖醉，犹恋千岩未肯来。",
            "comment": ""
        },
        {
            "title": "句",
            "content": "有分长为客。",
            "comment": ""
        },
        {
            "title": "寄甘孝先二首",
            "content": "黄金百炼玉无瑕，水竹清风度岁华。重到西湖非昨梦，唯馀清兴对梅花。",
            "comment": ""
        },
        {
            "title": "句",
            "content": "君不见牛奇章与，二人平生不相容。门前冠盖互咿轧，惟有爱石心则同。",
            "comment": ""
        },
        {
            "title": "句",
            "content": "白云深处小桥横。",
            "comment": ""
        },
        {
            "title": "焦山",
            "content": "自读高阳赞隐君，便知名与此山存。凭栏须及三更月，吊古空招千载魂。殿上风幡飞海燕，寺前石峤过江豚。何人瘗鹤无踪迹，犹有残碑没浪痕。",
            "comment": ""
        },
        {
            "title": "寄甘孝先二首",
            "content": "古戌相从已许年，中间转徒废书传。似闻南栅溪边柳，准拟君来击酒船。",
            "comment": ""
        },
        {
            "title": "句",
            "content": "岸拖秋草绿。",
            "comment": ""
        }
    ]
}