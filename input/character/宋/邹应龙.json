{
    "dynasty": "宋",
    "author": "邹应龙",
    "poems": [
        {
            "title": "卜算子",
            "content": "满二望三时，春景方明媚。又见蟠桃结子来，王母初筵启。无数桂林山，不尽漓江水。总入今朝祝寿杯，永保千千岁。",
            "comment": ""
        },
        {
            "title": "木兰花/玉楼春",
            "content": "吾家二老。前有高平生癸卯。若到今辰。讵止荣华九十龄。共惟伯母。九十新年还又五。五五相承。好看重逢乙已春。",
            "comment": ""
        },
        {
            "title": "鹧鸪天",
            "content": "九十吾家两寿星。今夫人赛昔夫人。百年转眼新开帙，十月循环小有春。生日到，转精神。目光如镜步如云。年年长侍华堂宴，子子孙孙孙又孙。",
            "comment": ""
        },
        {
            "title": "登谢公楼",
            "content": "沿岸城廓开翠屏，南山毓秀欲腾云。寺院宝塔耸苍吴，江上群峰排众青。沽酒自作太白醉，凭栏独向曲江斟。风流江左令何处，吊古吟诗谁解听。",
            "comment": ""
        },
        {
            "title": "鹧鸪天",
            "content": "帝里风光别是天。花如锦绣柳如烟。还逢令节春三二，又庆慈闱岁八千。斟寿斝，列长筵。子孙何以咏高年。各裒千首西湖什，一度生朝献一篇。",
            "comment": ""
        },
        {
            "title": "游宝盖岩",
            "content": "夙有斯岩约，今朝喜践盟。路从支涧入，人在半空行。六月如霜候，四时长雨声。愿求容膝地，著我过浮生。",
            "comment": ""
        },
        {
            "title": "鹧鸪天",
            "content": "彩结轻车五马随。倾城争出看花枝。笙歌十里岩前去，灯火千门月下归。莲炬引，老莱衣。蛾眉无数卷帘窥。谁知万里逢灯夕，却胜寻常三五时。",
            "comment": ""
        },
        {
            "title": "游宝林寺",
            "content": "乳燕啼鸠三月暮，淡云疏雨午时天。金雀花落无人管，断送韶光又一年。",
            "comment": ""
        },
        {
            "title": "鹧鸪天",
            "content": "寿母开年九十三。佳辰就养大江南。缇屏晃耀新宁国，绣斧斓斑老朴庵。倾玉斝，擘黄柑。两孙垂绶碧於蓝。便当刊颂崆峒顶，留与千年作美谈。",
            "comment": ""
        }
    ]
}