{
    "dynasty": "宋",
    "author": "释元聪",
    "poems": [
        {
            "title": "颂古八首",
            "content": "明明道不说，此理凭谁识。春风一阵来，满径花狼藉。",
            "comment": ""
        },
        {
            "title": "颂古八首",
            "content": "倒腹倾肠说向伊，不知何故尚迟疑。只今便好猛提取，莫待天明失却鸡。",
            "comment": ""
        },
        {
            "title": "颂古八首",
            "content": "一下兰桡蓦口鞭，大洋海底火烧天。父南子北家何许，风满长空月满船。",
            "comment": ""
        },
        {
            "title": "颂古八首",
            "content": "只知瞻礼紫金容，不觉脑门遭霹雳。平生心胆向人倾，相识还同不相识。",
            "comment": ""
        },
        {
            "title": "颂古八首",
            "content": "释尊拈起枝花，分明勾贼破家。致令千古之下，儿孙逐恶随邪。",
            "comment": ""
        },
        {
            "title": "颂古八首",
            "content": "松阴行不尽，疎雨下无时。世事几兴废，山中人未知。",
            "comment": ""
        },
        {
            "title": "临终辞众偈",
            "content": "来未尝来，去未尝去。七十四年，月印寒渚。",
            "comment": ""
        },
        {
            "title": "颂古八首",
            "content": "因我得礼你，莫放屁撒屎。带累天下人，错认自家底。",
            "comment": ""
        },
        {
            "title": "颂古八首",
            "content": "钻头闹蓝远侍者，刺脑胶盆老赵州。两个人前夸好手，面皮三寸不知羞。",
            "comment": ""
        }
    ]
}