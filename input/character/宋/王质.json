{
    "dynasty": "宋",
    "author": "王质",
    "poems": [
        {
            "title": "定风波",
            "content": "白璧黄金爵上卿。紫宸殿下拜丝纶。才出龙门开虎帐，但看，甲光如水夜如尘。古古今今男子事，摇动，芙蓉旗影入金尊。到得关河公事了，早去，白云堆里养精神。",
            "comment": ""
        },
        {
            "title": "泛兰舟",
            "content": "萧萧乌帽黄衫。元水拍云岩。风清月白，一双碧眼莹秋潭。四海九州，茫茫东北，渺渺西南。松霜杉露毵毵。龙门隔如参井，青城佳气与天参。蔽山充野，牡丹红外茯苓甘。鹤顶凝丹，隙驹蹀躞，尽百年闲。乾坤云海风帆。",
            "comment": ""
        },
        {
            "title": "浣溪沙",
            "content": "何药能医肠九回。榴莲不似蜀当归。却簪征帽解戎衣。泪下猿声巴峡里，眼荒鸥碛楚江涯。梦魂只傍故人飞。",
            "comment": ""
        },
        {
            "title": "水调歌头",
            "content": "河汉湛秋碧，玉露嗳瑶空。太清仙子，飘渺飞佩响玲珑。暂驭青鸾紫凤，来玩十洲三岛，旌旆卷芙蓉。身在大江表，名系绛霄宫。两仙客，歌驻月，舞迥风。宝薰轻度帘幕，香雾结重重。已觉长安近日，会看此星朝斗，千载庆云龙。翠霭彤烟里，长侍衮衣红。",
            "comment": ""
        },
        {
            "title": "江城子",
            "content": "细风微揭碧鳞鳞。绣帏深。不闻声。时见推帘，笼袖玉轻轻。不似绮楼高卷幔，相指点，总分明。斜湾丛柳暗阴阴。且消停。莫催行。只恨夕阳，虽好近黄昏。得到钗梁容略住，无分做，小蜻蜓。",
            "comment": ""
        },
        {
            "title": "山行即事",
            "content": "浮云在空碧，来往议阴晴。荷雨洒衣湿，蘋风吹袖清。鹊声喧日出，鸥性狎波平。山色不言语，唤醒三日酲。",
            "comment": ""
        },
        {
            "title": "青玉案",
            "content": "浮萍不碍鱼行路。细数鱼来去。静倚溪阴深觅句。碧鲜清润，影摇香度。易觉阑干暮。凫雏深傍苹根住。浴罢红衣褪残缕。一寸江湖无可付。渚兰汀草，卧烟敧雨。荒了垂纶处。",
            "comment": ""
        },
        {
            "title": "浣溪沙",
            "content": "细雨萧萧变作秋。晚风杨柳冷飕飕。无言有泪洒西楼。眼共云山昏惨惨，心随烟水去悠悠。一蓑一笠任孤舟。",
            "comment": ""
        },
        {
            "title": "苏幕遮",
            "content": "驿尘飞，天意紧。香雪芝封，犹带吴泥润。昨夜宝奁开玉镜。一点西风，便觉寒秋近。白苹洲，红蓼径。风露凄清，快促黄金镫。叠叠重重听好信。掷了碧油幢，更掷双堂印。",
            "comment": ""
        },
        {
            "title": "相见欢",
            "content": "霜花零落全稀。不成飞。寒水溶溶漾漾、软琉璃。红未涌，青已露，白都晞。□□□□沙暖、戏凫鷖。",
            "comment": ""
        },
        {
            "title": "金谷园花发怀古",
            "content": "寂寥金谷涧，花发旧时园。人事空怀古，烟霞此独存。管弦非上客，歌舞少王孙。繁蕊风惊散，轻红鸟乍翻。山川终不改，桃李自无言。今日经尘路，凄凉讵可论。",
            "comment": ""
        },
        {
            "title": "江城子",
            "content": "细风吹起翠田田。雨和烟。入梅天。鲜润繁阴，悄悄转清圆。十顷蒲萄深贮碧，鸥共鹭，各翩翩。影摇香度小婵娟。竹林贤。总神仙。滴露飞霜，雪壑注冰泉。伴了芙蓉城里客，无一事，北窗眠。",
            "comment": ""
        },
        {
            "title": "长相思",
            "content": "红疏疏，紫疏疏。可惜飘零著地铺。春残心转孤。莺相呼。燕相呼。楼下垂杨遮得乌。倚阑人已无。",
            "comment": ""
        },
        {
            "title": "西江月",
            "content": "蹙蹙红中烟润，梢梢翠尾风斜。闲轩幽树少啼鸦。此处最宜君画。望眼不知天阔，归心常恨山遮。见君江浦到芦花。意在琵琶亭下。",
            "comment": ""
        },
        {
            "title": "满江红",
            "content": "整顿乾坤，恨无袖、回旋不足。须付与、腰金叠赤，面槐参绿。功业岂无人可了，英豪自有心相伏。自孤窗、寒烛听经纶，常三复。举大白，倾醽醁。为公起，歌此曲。曲中意惟有，斯贤堪属。萱草喜除烦恼障，莲花妙享清凉福。愿年年、团扇弄生绡，长如玉。",
            "comment": ""
        },
        {
            "title": "水调歌头",
            "content": "江水去无极，无地有青天。怒涛汹涌，卷浪成雪蔽长川。一望扬州苍莽，隐见烟竿双矗，何处卷珠帘。落日瓜洲渡，鸿鹭满风前。古战场，皆白草，更苍烟。清平犹有遗恨，久矣在江边。北固山前三杰，遥想当年意气，昵中原。上马促归去，风堕接�聂妗�",
            "comment": ""
        },
        {
            "title": "蓦山溪",
            "content": "枯林荒陌，矮树敷鲜叶。不见雅风标，十二分、山容野色。因何嫩茁，舞动小旗枪，梅花後，杏花前，色味香三绝。含光隐耀，尘土埋豪杰。试看大粗疏，争知变、寒云飞雪。休说休说，世只两名花，芍药相，牡丹王，未尽人间舌。",
            "comment": ""
        },
        {
            "title": "满江红",
            "content": "惨淡轻阴，都养就、朱朱白白。最好是、梨花带雨，海棠映日。暖雾烘成芳草色，娇风分与垂杨力。听红边、翠杪啭清圆，曾相识。春绪乱，还如织。春梦断，还堪觅。看青梅下有，游人啧啧。爱酒正香须满泛，怜花太嫩休轻摘。把领巾、收聚众香浓，凭风立。",
            "comment": ""
        },
        {
            "title": "东流道中",
            "content": "山高树多日出迟，食时雾露且分霏。马蹄已踏两邮舍，人家渐开双竹扉。冬青匝路野蜂乱，荞麦满园山雀飞。明朝大江送吾去，万里天风吹客衣。",
            "comment": ""
        },
        {
            "title": "滴滴金",
            "content": "阴阴湿雾霜无汁。江气逼、树声滴。荒林只见夕阳入。谁唤晚烟集。渔翁犹把钓竿执。蓑共笠、时时葺。风刚浪猛早收拾。天外暮云黑。",
            "comment": ""
        },
        {
            "title": "临江仙",
            "content": "缥缈青宵云一握，太清群玉光中。钧天声里拂香风。紫皇低接手，稳步上层空。雀扇徐开鸾影转，日高舞动蛟龙。双瞻御座立昭容。回班趋复道，环佩响丁东。",
            "comment": ""
        },
        {
            "title": "笛家弄/笛家",
            "content": "凌乱败荷，既似沙莞，又如淝水。颠倒旌旗都靡。馀花敧谢，又似乌江，骓兮不逝。虞兮奈尔。凋柳萧骚，又如轵道，故老何颜对。因缘断。时节转。自然如彼。自然如此。水边沙际。芦花摇曳。唤住行人，蓼花妩媚。引翻游子。又似江都酣夜延秋，建业望仙结绮。月下心飞，风前骨醉。共苹花得意。今看昔、後看今未。一回头，已百弹指。",
            "comment": ""
        },
        {
            "title": "八声甘州 读诸葛武侯传",
            "content": "过隆中、桑柘倚斜阳，禾黍战悲风。世若无徐庶，更无庞统，沈了英雄。本计东荆西益，观变取奇功。转尽青天粟，无路能通。他日杂耕渭上，忽一星飞坠，万事成空。使一曹三马，云雨动蛟龙。看璀璨、出师一表，照乾坤、牛斗气常冲。千年後，锦城相吊，遇草堂翁。",
            "comment": "【注释】王质其人精通经史，曾著《朴论》五十篇，言历代君臣治乱之事。此词是他读《三国志·蜀书·诸葛亮传》后的感受，不妨看作以文学作品形式写成的一篇《朴论》。《八声甘州》起处通常为八言、五言两句，至五言句末以叶韵注脚。本篇有所突破 ，破为“三、五、五”三句，且于三言句添叶一韵。“隆中”在襄阳（今湖北襄樊市）城西二十里 ，诸葛亮曾隐居于此 。见《三国志》本传南朝宋裴松之《注》引《汉晋春秋》。词人家在兴国（今湖北阳新一带），可能曾有过过隆中而造访诸葛亮故里的经历 。“桑柘”二句对仗，写哲人已杳，但见桑柘偎倚在斜阳里，禾黍颤粟于秋风中。夕阳西下的一日之暮，秋风悲鸣的一岁之暮。由于本篇所写的乃是一位赍志以殁的英雄，故开局便以这日暮、岁暮之时的萧瑟景象起篇，渲染悲剧气氛。过英雄故里，人虽不可得而见，其事迹则彪炳于史册。故以下即切入正题，追寻斯人一生之出处大节。“世若”三句，先叙诸葛亮得以登上历史舞台的契机，言当世若无徐庶辈相为汲引，诸葛亮难免会被埋没。“本计”四句，则高度概括诸葛亮一生的政治、军事活动 ，自“隆中对策”一直写到“六出祁山”。传载刘备亲访诸葛亮，请其出山时，曾询以天下大计，亮对曰：今曹操已拥百万之众，挟天子以令诸候，不可与其争锋。孙权据有江东，已历三世 ，国险民附，贤能为用，可以之为援而不可图。惟有夺取荆、益二州，西和诸戎、南抚夷越等少族，外结好于孙权，内修齐于政治。如天下有变，则命一上将率荆州之军直指宛（今河南南阳）、洛（今洛阳），将军（谓刘备）亲率益州之众出于秦川 ，庶几霸业可成，汉室可兴。“ 东荆西益，观变取奇功”，这便是诸葛亮初步战略计划 。“赤壁大战”后，刘备得到了荆州；继而又挥师入川，从刘璋手里夺取了益州之地，实现了诸葛亮战略设想的前半部分，形势一度对蜀汉十分有利。可惜由于荆州方面军的统帅关羽在外交和军事上一系列的失误，荆州被孙权袭取，致使北伐的通道只剩下川、陕一路；而“蜀道之难，难于上青天”（李白《蜀道》），军粮转运不及 ，故刘备死后，诸葛亮屡出祁山伐魏，都劳而无功 。“转尽青天粟 ，无路能通。，这种局面实为诸葛亮无助之力。此二句是对上二句的转折，行文中省略了“孰知”二字，亦属我们在赏析贺铸《伴云来》一词时所介绍过的“ 关照省略”，应对照上文“本计”二字自行补出。换头三句，写诸葛亮之死。此处打破了传统的过片成法，文义紧接上片，使前后阕粘合为一。因“转粟难通”，乃有“ 杂耕渭上”之举。蜀汉后主建兴十二年（234）春 ，诸葛亮的最后一次北伐，据武功五丈原（今陕西岐山县南）与魏将司马懿对垒。魏军坚壁不出，亮即分兵屯田于渭水之滨，和当地居民杂处而耕，作为久驻之计。鉴于他在军事实践中摸索出了这一系列切实可行的作法。北伐开始有了成功的希望。遗憾的是，“将军一去，大树飘零” （庾信《哀江南赋》），同年秋，诸葛亮不幸病死于军中，一切希望都化作了泡影。以下二句，继而叙述诸葛亮之死后造成的直接历史后果 。“一曹三马”，“曹”当作“槽”。《晋书·宣帝纪》载曹操梦三马同食一槽。自魏齐王曹芳，司马懿与二子司马师、司马昭相继执掌魏国军政大权，诛杀异已 ，孤立曹氏。至昭子司马炎时，竟篡魏自立，改国号为“ 晋”。曹操之梦，果然应验。此事虽荒诞不经，但后世屡用为故实。二句谓诸葛亮一死，再也无人能够扫平曹魏，复兴汉室，而使司马氏集团如蛟龙之逢云雨，顺顺当当地发展壮大，灭蜀、篡魏、平吴，建立了统一的晋王朝。然而尽管斯人“出师未捷身先死”（杜甫《蜀相》诗），英雄却未可以成败作论。建兴五年 ，诸葛亮率诸军北驻汉中，将出师北伐，临行曾上疏刘禅，反复劝勉他继承先主遗志，亲贤臣，远小人，并陈述自己对蜀汉的忠诚及北取中原、复兴汉室的决心。这就是气冲牛斗、光照乾坤的《出师表》写得忠爱剀切，历来为爱国的志士仁人所推崇。斯人也，有斯文在，可以不朽矣 ！“看璀璨”二句，命意在此。最后，即于千百万敬仰诸葛亮的志士仁人中拈出一位杰出的代表——杜甫 ，结束全篇。“安史之乱”爆发后，杜甫曾于唐肃宗上元元年（760）避难入蜀 ，在成都西郊的浣花溪畔营构草堂 ，前后居住长达三年之久 ，故以“草堂翁”命名。他游成都武侯庙时，饱蘸浓墨，满怀激情地写下了吊诸葛亮的著名诗篇《蜀相 》。千古名相，又得千古诗圣为作此千古绝唱，九泉之下，亦当含笑了。本篇在宋词中虽然算不得上乘之作，且将诸葛亮与刘备的相遇归结为纯粹的历史偶然性（全靠徐庶等推荐），并过分夸大其“ 一身系天下安危”的历史作用（设想如天假斯人以永年，司马氏集团便不得崛起），犹未能摆脱封建时代的知识分子所无法摆脱的历史唯心主义的“英雄史观”；但词笔一丝不苟 ，叙事井井有序，剪裁史料能做到披沙拣金，提纲挈领，要言不烦，理性的思考与感情的挥发互为理志，抽象的议论与形象的描绘交相辉映，仍不失为一篇杰作。尤其值得称道者，以自己秋日过隆中造访卧龙故里起光，以杜甫春日在成都凭吊侯祠堂作结，时代一宋一唐，季节或秋或春，地点在襄在蜀，人物为已为杜，不无差异，但缅怀诸葛亮其人其事则一也，缅怀其人其事时之心情则一也，首尾呼应，一脉相通。古人传说，江南茅山有洞穴潜行地下，可直达岭南罗浮山，借用来比喻王质此词，不是很贴切么？南宋人吟诗赋词，屡咏及诸葛亮。如陆游《书愤》诗 ：“《出师》一表真名世，千载谁堪伯仲间！”程珌《水调歌头·登甘露寺多景楼望淮有感》 ：“三拊当时顽石 ，唤醒隆中一老，细与酌芳尊。”皆是。盖因当时小朝廷苟且偏安，不思北伐以收复为金人所占领的中原失地，遂使爱国的诗人词人常常怀念这位历史上的北伐英雄。对诸葛亮的歌颂本身就是对南宋统治集团中那些“忘了中原”的人的一种鞭挞。"
        },
        {
            "title": "清平乐",
            "content": "从来清瘦。更被春僝僽。瘦得花身无可有。莫放隔帘风透。一枝相映孤灯。灯明不似花明。细看横斜影下，如闻溪水泠泠。",
            "comment": ""
        },
        {
            "title": "满江红",
            "content": "落尽斜阳，尚有些、断霞残影。甚弯环、东溪西巷，南岩北岭。行熟更教羊引著，睡浓却被鸦惊醒。渐孤村、树暗颤山敧，霜风冷。人世里，嫌他蠢。牛背上，输他稳。但芒鞋一緉，蓑衣一领。五脏荒陂蔬荐口，双髽幽崦花漫顶。虽云乌、月黑路蒙笼，何曾窘。",
            "comment": ""
        },
        {
            "title": "真珠帘",
            "content": "翠虬夭矫拿苍玉。飞来到、吾庐溪湾山麓。一笑忽相逢，更解包投宿。北池之畔西墙曲，与主人、呼青吸绿。恨我，无天寒翠袖，共倚修竹。每遇飞雪萧萧，更惊风槭槭，清标可掬。更与月同来，无半点尘俗。冬有寒梅闲相伴，春亦有、幽兰相逐。香足。才露下霜飞，又有秋菊。",
            "comment": ""
        },
        {
            "title": "八声甘州",
            "content": "气佳哉、烟紫石头城，云碧雨花台。想东山前後，望春树绿，看晚潮回。自古英雄豪杰，无不待时来。拥鼻微吟处，山静花开。商皓亦常如此，羡苍生皆有，瞻望之怀。但淝河洛涧，此事偶然谐。疑是彼、八公草木，得神明、相亮不相猜。西州泪、千年犹湿，回望兴哀。",
            "comment": ""
        },
        {
            "title": "眼儿媚",
            "content": "雨润梨花雪未乾。犹自有春寒。不如且住，清明寒食，数日之间。想君行尽嘉陵水，我已下江南。想看万里，时须片纸，各报平安。",
            "comment": ""
        },
        {
            "title": "红窗怨",
            "content": "帘不卷。人难见。缥缈歌声，暗随香转。记与三五少年，在杭州、曾听得几遍。唱到生绡白团扇。晚凉初、桐阴满院。待要图入丹青，无奈缘识如花面。",
            "comment": ""
        },
        {
            "title": "浣溪沙",
            "content": "梦到江南梦却回。梦归何处得身归。故溪渌净看凫衣。下到瞿唐春欲杪，桃花香浪渺无涯。三台回望五云飞。",
            "comment": ""
        },
        {
            "title": "定风波",
            "content": "问讯山东窦长卿。苍苍云外且垂纶。流水落花都莫问，等取，榆林沙月静边尘。江面不如杯面阔，卷起，五湖烟浪入清尊。醉倒投床君且睡，却怕，挑灯看剑忽伤神。",
            "comment": ""
        },
        {
            "title": "鹧鸪天",
            "content": "一只船儿任意飞。眼前不管是和非。鱼儿得了浑闲事，未得鱼儿未肯归。全似懒，又如痴。这些快活有谁知。华堂只见灯花好，不见波平月上时。",
            "comment": ""
        },
        {
            "title": "凤时春",
            "content": "标格风流前辈。才瞥见春风，萧然无对。只有月娥心不退。依旧断桥，横在流水。我亦共、月娥同意。肯将情移在，粗红俗翠。除丁香蔷薇酴醿外。便作花王，不是此辈。",
            "comment": ""
        },
        {
            "title": "无月不登楼",
            "content": "池塘生春草，梦中共、水仙相识。细拨冰绡，低沈玉骨，搅动一池寒碧。吹尽杨花，糁毡消白。却有青钱，点点如积。渐成翠、亭亭如立。汉女江妃入奁室。掰破靓妆拥出。夜月明前，夕阳敧後，清妙世间标格。中贮琼瑶汁。才嚼破、露飞霜泣。何益。未转眼，度秋风，成陈迹。",
            "comment": ""
        },
        {
            "title": "满江红",
            "content": "纸张梅花，有丛桂、又有修竹。是何声、雪飘远渚，泉鸣幽谷。红蓼白苹须拂袖，馀音尚带清香馥。挽素娥青女、问飞琼，谁家曲。韩退之，欧永叔。惚兮恍，恍兮惚。试侧耳，山常似黛，水常如玉。颜子操中何足怨，醉翁徽外无人续。正青天、明月上东南，芳时足。",
            "comment": ""
        },
        {
            "title": "万年欢",
            "content": "一轮明月，古人心万年，更寸心存。沧海化为黄土，心不成尘。杳杳兴亡成败，满乾坤、未见知音。抚阑干、欲唤英魂，沈沈又没人应。无聊敧枕搔首，梦庐中坛上，一似平生。共挽长江为酒，相对同倾。不觉霜风敲竹，睡觉来、海与愁深。拂袖去，塞北河西，红尘陌上寻人。",
            "comment": ""
        },
        {
            "title": "水调歌头",
            "content": "花上插苍碧，花下走清湍。浓霜深覆残雪，更有月相参。似我竹溪茅屋，欲晓未明天气，扶杖绕篱看。秦楚五千里，何处是江南。饶风下，人不断，马相连。颇尝见有此客，相属意惓惓。欲为横吹出塞，无处可寻羌管，短策叩征鞍。策断征鞍裂，惊坠玉毵毵。",
            "comment": ""
        },
        {
            "title": "清平乐",
            "content": "断桥流水。香满扶疏里。忽见一枝明眼底。人在山腰水尾。梨花应梦纷纷。征鸿叫断行云。不见绿毛么凤，一方明月中庭。",
            "comment": ""
        },
        {
            "title": "定风波",
            "content": "曲曲阑干曲曲池。万红缭绕锦相围。花到黄昏思欲睡。休睡。眼前都是好相知。银烛转添花转好，人在，花深深处更相宜。似此好花须爱惜。休惜。鬓边消得两三枝。",
            "comment": ""
        },
        {
            "title": "长相思",
            "content": "山青青。水青青。两岸萧萧芦荻林。水深村又深。风泠泠。露泠泠。一叶扁舟深处横。垂杨鸥不惊。",
            "comment": ""
        },
        {
            "title": "一斛珠",
            "content": "寒江凝碧。是谁翦作梨花出。花心犹带江痕湿。轻注香腮，却是桃花色。飞来飞去何曾密。疏疏全似新相识。横吹小弄梅花笛。看你飘零，不似江南客。",
            "comment": ""
        },
        {
            "title": "水调歌头",
            "content": "细数十年梦，十处过中秋。今年清梦，还在黄鹤旧楼头。老子个中不浅，此会天教重见，今古一南楼。星汉淡无色，玉锦倚空浮。带秦烟，萦楚雾，熨江流。关河离合南北，依旧照清愁。想见姮娥冷笑，笑我归来霜鬓，空敝黑貂裘。把酒问清影，肯去伴沧洲。",
            "comment": ""
        },
        {
            "title": "虞美人",
            "content": "翠阴融尽毵毵雪。惨淡花明灭。嫩沙拂拂涨痕添。想见故溪、绿到草堂前。夕阳红透樱桃粒。掩映深沈碧。成都事事似江南。只是香衾、两处受春寒。",
            "comment": ""
        },
        {
            "title": "虞美人",
            "content": "绿阴夹岸人家住。桥上人来去。行舟远远唤相应。全似孤烟斜日、出阊门。浪花拂拂侵沙觜。直到垂杨底。吴江虽有晚潮回。未比合江亭下、水如飞。",
            "comment": ""
        },
        {
            "title": "青门引/青门饮",
            "content": "寻遍江南麓。只有斑斑野菊。梅花不遇我心悲，一枝得见，便是一年足。微香来自横冈竹。飞度寒溪曲。落路寻人借问，谢他指向深深谷。",
            "comment": ""
        },
        {
            "title": "青玉案",
            "content": "中央自有仙风度。散入千林去。万点秋芳洒飞露。舜裳赭色，尧眉黄彩，化作花无数。层层翠葆鸾旗舞。吹下天香遍瑶宇。万岁千秋奉明主。桂华月苑，蕊珠宝殿，长听黄金缕。",
            "comment": ""
        },
        {
            "title": "倦寻芳",
            "content": "冰壶秋月，去了潘郎，传到梁老。骑马乘船，麾斥五湖三岛。任捎云，兼拂日，拽蛟龙、鳞鬣都推倒。厢尘中，分付高人胜士，把云烟扫。乾坤巧。自苍筠无汗，乌锥无刃，此为至宝。第一君门通表。书囊谏草。第二文章扬事业，第三编简摅怀抱。千百般，终久被他磨了。",
            "comment": ""
        },
        {
            "title": "满江红",
            "content": "方丈维摩，蒙衲被、都齐不省。空怅望、锦裘绣帽，玉珂金镫。十月小春逢此日，一时胜事输公等。问短衣、匹马射南山，何人肯。山暮紫，峰如笋。江寒碧，沙如粉。望塞鸿杳杳，水遥天永。饮罢不妨瓶屡卧，归来自有风吹醒。试断桥、流水月明边，寻疏影。",
            "comment": ""
        },
        {
            "title": "苏幕遮",
            "content": "水风轻，吹不皱。上下浮光，两镜光相就。云锦摇香吹散酒。细听清谈，玉屑津津嗽。明月前，斜阳後。竹露秋声，拂拂寒生袖。掇取湖山聊入手。紫阁黄扉，到了终须有。",
            "comment": ""
        },
        {
            "title": "生查子",
            "content": "见汝小溪湾，修竹连疏影。林杪动风声，惊下毵毵粉。见汝大江郊，高浪摇枯本。飞雪密封枝，直到斜阳醒。",
            "comment": ""
        },
        {
            "title": "西江月",
            "content": "璧水桥边此客，金銮坡上何人。沙场老马事无成。泪湿青莹夹镜。袖手烟霏小景，回头石岭空城。乾坤遗恨渺难平。目断塞鸿孤影。",
            "comment": ""
        },
        {
            "title": "西江月",
            "content": "月斧修成腻玉，风斤琢碎轻冰。主人无那寿杯深。倩取花来唤醒。舞罢绣裀凤蹙，饮阑画阁香凝。试将花蕊数层层。犹比长年不尽。",
            "comment": ""
        },
        {
            "title": "沁园春",
            "content": "二百年间，十二时中，悲欢往来。但盖头一把，容身方丈，无多缘饰，莫遣尘埃。屈曲成幽，萧条生净，野草闲花都妙哉。家无力，虽然咫尺，强作萦回。竹斋。向背松斋。须次第、春兰秋菊开。在竹篱虚处，密栽甘橘，荆桥斜畔，疏种香梅。山芋芼羹，地黄酿粥，冬後春前皆可栽。门通水，荷汀蓼渚，足可徘徊。",
            "comment": ""
        },
        {
            "title": "水调歌头",
            "content": "云巘在空碧，天宇共高明。重阳易得风雨，今日不胜晴。天为两朝元老，付与四时佳节，不动一丝尘。香霭洗金戟，飞雾洒霓旌。山鸣叶，江动石，总欢声。剑关玉垒千载，谁见此升平。细看尊前万蕊，相映眉间一点，黄气郁駸駸。江汉下淮海，都赖一长城。",
            "comment": ""
        },
        {
            "title": "别素质/忆瑶姬",
            "content": "一个茅奄，三间七架。两畔更添两厦。倒坐双亭平分，扶阑两下。门前数十丘�岫枴ｋ笸飧�百十株桑柘。一溪活水长流，馀波及、蔬畦菜把。便是招提与兰若。时钞疏乡园，看经村社。随分斗米相酬，环钱相谢。便阕少亦堪借借。常收些、笋乾蕨鮓。好年岁，更无兵无火，快活杀也。",
            "comment": ""
        },
        {
            "title": "水调歌头",
            "content": "晚嶂倚斜日，秋树战悲风。一泓绀紫澄碧，中有睡蛟龙。散作清溪明玉，激上长松流水，雨电乱寒空。抛却红尘袂，飞入妙光宫。佛国大，天溥博，地含洪。空岩乱壑递响，珠影动金容。万古碧潭空界，一点青霄明月，涝漉总无功。云散殿突兀，风动铎丁东。",
            "comment": ""
        },
        {
            "title": "八声甘州",
            "content": "海茫茫、天北与天南，吾友定安归。闻濡须江上，皖公山下，驾白云飞。莽苍空郊虚野，古路立斜晖。颜跖皆尘土，苦泪休挥。一代锦肠绣肺，想英魂皎皎，健口霏霏。望寒空明月，无路寄相思。叹千古、兴亡成败，满乾坤、遗恨有谁知。今何在，一川烟惨，万壑风悲。",
            "comment": ""
        },
        {
            "title": "江城子",
            "content": "柳梢无雪受风吹。绿垂垂。乳鸦啼。直下蒲萄，春水未平堤。却似今年春气早，白团扇，已相宜。红巾当日鸟衔飞。曲江湄。暮春时。孔雀麒麟，交蹙绣罗衣。何似野堂陪胜客，花影外，竹影移。",
            "comment": ""
        },
        {
            "title": "杨柳枝",
            "content": "惯得娇云赶不开。去还来。淡光无可照楼台。且停杯。薄雨疏疏时几点，洒浮埃。卖花未上担儿抬。听他催。",
            "comment": ""
        },
        {
            "title": "浣溪沙",
            "content": "征雁年来得几回。春风无雁带书归。故应春瘦减春衣。花柳伤心经岁月，江湖无梦失津涯。到家无树不红飞。",
            "comment": ""
        },
        {
            "title": "倦寻芳",
            "content": "断崖树老，侧岸槎枯，倒倚斜插。脚面浅溪，掌样平洲重叠。著芒鞋，携竹杖，遇乱莎幽涧萦纡涉。那人家，有竹笋瓦缶。颇颇清冽。曾微呷。正斜阳淡淡，暮霭昏昏，晚风猎猎。转眼已成陈迹。不堪追蹑。试问旧醅还好在，暂停归影留时霎。待重来，细拈弄、水花山叶。",
            "comment": ""
        },
        {
            "title": "一斛珠",
            "content": "风流太守。未春先试回春手。天寒修竹斜阳後。翠袖中间，忽有人红袖。天香国色浓如酒。且教青女休﹀︽。梅花元是群花首。细细商量，只怕梅花瘦。",
            "comment": ""
        },
        {
            "title": "临江仙",
            "content": "千顷翠围遮绿净，菱花影落波中。看看红锦漾清风。此时催入觐，烟浪拍云空。伫见觚棱栖宝爵，旌旗全仗飞龙。赭黄一点现真容。御麻宣未毕，云镜上天东。",
            "comment": ""
        },
        {
            "title": "鹧鸪天",
            "content": "空响萧萧似见呼。溪昏树暗觉神孤。微茫山路才通足，行到山深路亦无。寻草浅，拣林疏。虽疏无奈野藤粗。春衫不管藤搊碎，可惜教花著地铺。",
            "comment": ""
        },
        {
            "title": "临江仙",
            "content": "八字山头来较晚，彩云未散南楼。夕阳千丈映帘钩。君侯如欲老，江水莫教流。扇底清歌尘不动，胡床明月清秋。天浆为浪玉为舟。酒阑君便起。归去立班头。",
            "comment": ""
        },
        {
            "title": "怨春郎",
            "content": "芦花已老。蓼花已老。江腹冲风，山头残照。暮烟不辨栖鸥。识归舟。归舟照顾新洲阁。惊波恶。别拣深湾泊。南津北泺，水村总没人家。莽平沙。",
            "comment": ""
        },
        {
            "title": "水调歌头",
            "content": "淮海一星出，分野到梁州。玉京群帝朝斗，公在列仙流。尽扫欃枪格泽，高拱紫微太乙，霞佩拂红裯。非雾非烟里，永侍绀云裘。日南至，月既望，寿君侯。梅花满眼，一朵聊当一千秋。半夜玉堂承诏，翼旦路朝宣册，归去作班头。风静瞿塘峡，安稳放行舟。",
            "comment": ""
        },
        {
            "title": "八声甘州",
            "content": "事茫茫、赤壁半帆风，四海忽三分。想苍烟金虎，碧云铜爵，恨满乾坤。郁郁秣陵王气，传到第三孙。风虎云龙会，自有其人。朱颜二十有四，正锦帏秋梦，玉帐春声。望吴江楚汉，明月伴英魂。浥浥小桥红浪湿，抚虚弦、何处得郎闻。雪堂老，千年一瞬，再击空明。",
            "comment": ""
        },
        {
            "title": "燕归来/喜迁莺",
            "content": "拂拂春风入马啼。□驻绿杨堤。绿杨堤上乳莺啼。声声怨、怨春归。而今一似花流水，纵迹任东西。利成名逐在何时。早赢得、两分飞。",
            "comment": ""
        },
        {
            "title": "清平乐",
            "content": "江沙带湿。莎露和烟泣。落日欲低红未入。悄悄暮峰凝立。疏林秀色荒寒。频频驻骑回看。应是梧桐影下，秋风蹙碎眉山。",
            "comment": ""
        },
        {
            "title": "西江月",
            "content": "轻蜡细凝蜂蜜，薄罗深压鹅黄。玉容纵不似何郎。也在百花头上。试看眉间一点，全如瓶里孤芳。明年此日趁鵷行。记取今朝胜赏。",
            "comment": ""
        },
        {
            "title": "满江红",
            "content": "莽莽云平，都不辨、近山远水。尽徘徊、尚留波面，未归湾尾。浪猛深深鸥抱稳，波寒缩缩鱼沈底。恐狂风、颠雨岸多摧，舟难舣。船篷重，拖不起。蓑衣湿，森如洗。想杖头未足，杯中无计。渔网吹翻无把捉，钓竿冻断成抛弃。到高歌、风静月明时，谁如你。",
            "comment": ""
        },
        {
            "title": "一斛珠",
            "content": "平塘玉立。薄罗飞起层层碧。人心不似花心密。待要相逢，未必相逢得。袜尘不动何曾湿。芙蓉桥上曾相识。橹声摇去江声急。西北高楼，回首浮云隔。",
            "comment": ""
        },
        {
            "title": "临江仙",
            "content": "曲水流觞修禊事，祓除洗净春愁。举尊再拜寿君侯。只今虚鼎足，好去作班头。自古相门还出相，春旗小驻南州。云孙将绍祖风流。他时如见忆，江汉一渔舟。",
            "comment": ""
        },
        {
            "title": "水调歌头",
            "content": "草蔓已多露，松竹总含风。群山左顾右盼，如虎更如龙。时见渔灯三两，知在谁家浦溆，星斗烂垂空。万有付一扫，人世等天宫。秋萧瑟，林脱叶，水归洪。江湖飘泊鸿雁，洲渚肯相容。要使群生安堵，不听三更吠犬，此则是奇功。一任画麟阁，吾自老墙东。",
            "comment": ""
        },
        {
            "title": "红窗怨",
            "content": "欲寄意，都无有。且须折赠、市桥官柳。看君著上征衣，也寻思、榜舟楚江口。此会未知何时又。恨男儿、不长相守。苟富贵、毋相忘，若相忘、有如此酒。",
            "comment": ""
        },
        {
            "title": "满江红",
            "content": "生縠平铺，吹不起、轻风无力。西江上、斗牛相射，水天一色。二妙风流今代少，一时光价何时息。更绛霄、白日下云軿，芙蓉客。整飞驭，成得得。寻前约、宽忆忆。正云飞雨卷，旧红新碧。茁茁抽长荷柄绿，毵毵吐净杨花白。渐衣篝、香润入梅天，红绡湿。",
            "comment": ""
        }
    ]
}