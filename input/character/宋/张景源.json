{
    "dynasty": "宋",
    "author": "张景源",
    "poems": [
        {
            "title": "探梅",
            "content": "跨蹇度溪桥，处处寻春信。春枝摊蓓蕾，唤仆频频认。",
            "comment": ""
        },
        {
            "title": "句",
            "content": "若以山形比人骨，此池应合似泥洹。",
            "comment": ""
        },
        {
            "title": "句",
            "content": "两岸绿杨遮虎渡，一番青草覆龙洲。",
            "comment": ""
        },
        {
            "title": "题董真人",
            "content": "桃花谩说武陵源，误教刘郎不得仙。争似莲花峰下客，栽成红杏上青天。",
            "comment": ""
        },
        {
            "title": "奉和九月九日登慈恩寺浮图应制",
            "content": "飞塔凌霄起，宸游一届焉。金壶新泛菊，宝座即披莲。就日摇香辇，凭云出梵天。祥氛与佳色，相伴杂炉烟。",
            "comment": ""
        },
        {
            "title": "句",
            "content": "新粟米炊鱼子饭，嫩冬瓜煮鳖鱼裙。",
            "comment": ""
        },
        {
            "title": "诗一首",
            "content": "我非东方儿，不是牛耕土。欲识我踪迹，一气万物母。",
            "comment": ""
        }
    ]
}