{
    "dynasty": "宋",
    "author": "吕祖异",
    "poems": [
        {
            "title": "呈孙元素",
            "content": "匹马先来破晓云，千章乔本翠缤纷。山围道院窗窗见，泉出丹池处处分。酒好便能浇磈磊，饭香何必御羶荤。明朝又踏红尘去，多羡烟霞总属君。",
            "comment": ""
        },
        {
            "title": "重游洞庭",
            "content": "重来洞庭野，往事付行云。乐奏思黄帝，珠寒讶鄂君。朝廷用儒术，兵甲洗妖氛。好在胸中策，堂堂整六军。",
            "comment": ""
        }
    ]
}