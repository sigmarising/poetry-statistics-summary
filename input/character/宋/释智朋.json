{
    "dynasty": "宋",
    "author": "释智朋",
    "poems": [
        {
            "title": "鄙翁住菁山庵",
            "content": "粪火堆中不善藏，蹲鸱直透九重香。烟云深锁菁山坞，辄莫钟声送夕阳。",
            "comment": ""
        },
        {
            "title": "偈倾一百六十九首",
            "content": "入无穷，出无尽。把定要津，头正尾正。",
            "comment": ""
        },
        {
            "title": "丰干赞",
            "content": "跨猛虎去来，与寒拾来去。贼火不勘，自相讦露。谓是弥陀，有何凭据。",
            "comment": ""
        },
        {
            "title": "偈倾一百六十九首",
            "content": "杓柄人人入手来，莫随颠倒自沉埋。普天匝地无回互，黄面瞿昙出母胎。",
            "comment": ""
        },
        {
            "title": "偈倾一百六十九首",
            "content": "分明见彻，开口犹难，蓦过重关，转身无路。只这拙处，作么生去。不得有语，不得无语，发机须是千钧弩。",
            "comment": ""
        },
        {
            "title": "偈倾一百六十九首",
            "content": "秋雨凄凄，秋云黯黯。修成八万四千斧，不比寻常三五圆。",
            "comment": ""
        },
        {
            "title": "偈倾一百六十九首",
            "content": "一切声是佛声，一切色是佛色。三分光阴二早过，普天匝地逐春忙。辜负春光，肠断春光。杏园啼百舌，谁醉在花傍。",
            "comment": ""
        },
        {
            "title": "偈倾一百六十九首",
            "content": "散为器者，乃道之漓。适於变者，乃法之弊。衲僧家，如何是事事无碍底句。济北老秃兵，明州憨布袋。人天眼目，渥洼真产。踏杀天下人，今古何曾间。马师不曾过去，衲僧自生隔远。不隔远，蜀旱不旱，蜀有彭汉。",
            "comment": ""
        },
        {
            "title": "偈倾一百六十九首",
            "content": "双林树下生，双林树下灭。生死不相关。彼此是途辙。",
            "comment": ""
        },
        {
            "title": "偈倾一百六十九首",
            "content": "圣制安居处，凡夫路不同。过去不可得，现在不可得，未来不可得。掀翻毗卢楼阁，只在顷刻。天上无弥勒，地下无弥勒。",
            "comment": ""
        },
        {
            "title": "偈倾一百六十九首",
            "content": "大无外，细无内。斗换星移，明珠绝纇。权宝不到处，宾主历然时，佛祖无门著眼窥。",
            "comment": ""
        },
        {
            "title": "偈倾一百六十九首",
            "content": "吴宫烟冷水迢迢，当日齐腰雪未消。腊月今朝二十五，今朝未是拜年朝。",
            "comment": ""
        },
        {
            "title": "偈倾一百六十九首",
            "content": "一灯分灯灯无尽，一处明处处齐透。闹浩浩中一法不舍，静悄悄处一尘不受。灯明如来，一场漏逗。",
            "comment": ""
        },
        {
            "title": "偈倾一百六十九首",
            "content": "冻云垂野，掠地冲风。乾坤把定，凡圣潜踪。堪笑神光曾断臂，至今埋在雪堆中。",
            "comment": ""
        },
        {
            "title": "偈倾一百六十九首",
            "content": "一叶落，天下秋。回避不及底眼晴突出，窥觑无门底南州北州。有来由处没来由。",
            "comment": ""
        },
        {
            "title": "偈倾一百六十九首",
            "content": "田库儿，甚奇怪。一下锄头，打破土块。尽大地老和尚，髑髅粉碎，坐一走七，圆融内外。青松下，明窗内，玉殿琼楼未为最。分毫定斤两。涓滴见沧海，拄杖子话在。",
            "comment": ""
        },
        {
            "title": "偈倾一百六十九首",
            "content": "正不立玄，偏无所附。三十年异类中行，末后句月圆古渡。夜船拨转琉璃殿，白鸟飞宿无影树。",
            "comment": ""
        },
        {
            "title": "偈倾一百六十九首",
            "content": "履践平实道路，倚门傍户。敲磕嶮峻门庭，接响承虚。无师智，自然智。推倒大梅峰，一举九万里。保福缓缓向道，伏惟安置。",
            "comment": ""
        },
        {
            "title": "出山相赞",
            "content": "子夜逾城，午夜见星。青天白日，大道不行。水泥脚下转深深，究竟何曾得道成。",
            "comment": ""
        },
        {
            "title": "偈倾一百六十九首",
            "content": "头顶天，脚踏地。开口吃饭，鼻孔出气。死尽活，活尽死。百尺竿头更进一步，未梦见衲僧巴鼻。达磨迢迢西来，葱岭迢迢归去。",
            "comment": ""
        },
        {
            "title": "偈倾一百六十九首",
            "content": "岁之元，月之元，日之元。元正启祚，万汇发生。达磨西来，直指人心，见性成佛。一花开五叶，结果自然成。两段不同，收归上科。",
            "comment": ""
        },
        {
            "title": "偈倾一百六十九首",
            "content": "是药非药，信手拈来。杀人活人，风生八极。任是文殊维摩，也少这一服不得。",
            "comment": ""
        },
        {
            "title": "鳌山接待",
            "content": "到得安眠饱饭中，东西南北路送通。三更夜半鬼嫁祸，莫著岩头与雪峰。",
            "comment": ""
        },
        {
            "title": "偈倾一百六十九首",
            "content": "桃花水，榆荚雨，一点忽来，千花竞吐。",
            "comment": ""
        },
        {
            "title": "偈倾一百六十九首",
            "content": "罢拈金锡，七尺军前。今春看又过，何日是归年，辜负春山啼杜鹃。樊将军向补陀山上礼观音大士，不知不觉，在五台峨嵋见文殊普贤。",
            "comment": ""
        },
        {
            "title": "偈倾一百六十九首",
            "content": "胞胎才出播殃尘，直到如今毒害人。一杓兰汤无限恨，腕头何止重千斤。",
            "comment": ""
        },
        {
            "title": "偈倾一百六十九首",
            "content": "齐进退，正纪纲。提向上事，建光明幢。",
            "comment": ""
        },
        {
            "title": "偈倾一百六十九首",
            "content": "节届元宵气象新，笙歌竞奏汉宫春。满城灯火喧和气，车马往来人看人。",
            "comment": ""
        },
        {
            "title": "韬光庵",
            "content": "唐木犹存腹半空，苍崖苔是旧时封。云随十乘归伊洛，月照年年湖上峰。",
            "comment": ""
        },
        {
            "title": "偈倾一百六十九首",
            "content": "人人自有光明在，看时不见暗昏昏。这个岂不光明，一一闻见分明。",
            "comment": ""
        },
        {
            "title": "偈倾一百六十九首",
            "content": "雪山六载自欺瞒，耿耿明星碧汉间。开眼更无回避处，普天匝地黑漫漫。古今日月，古今星辰。若教频下泪，沧海也须乾。",
            "comment": ""
        },
        {
            "title": "幻庵",
            "content": "虚空迸裂海乾枯，人在沤花影裹居。合眼黄昏开眼昼，月明何许上珊瑚。",
            "comment": ""
        },
        {
            "title": "偈倾一百六十九首",
            "content": "火就燥，水流湿，问十答百，问一答十。达磨是甚老臊胡，临济未是白拈贼。今日为汝一划划断，且道既是冬瓜，为什么夏裹吃。",
            "comment": ""
        },
        {
            "title": "珙上人求",
            "content": "西风吹雨满吴天，不犯竿丝一钓船。寂寞要贪香饵味，江湖浮动几蓑烟。",
            "comment": ""
        },
        {
            "title": "偈倾一百六十九首",
            "content": "坐一走七，横三竖四。大方量人，全身担负。普化铃铎，杨岐驴子。",
            "comment": ""
        },
        {
            "title": "偈倾一百六十九首",
            "content": "伶利衲僧，动无思算。合水和泥，田头地畔。构得完全，只得一半，穷坑难满。",
            "comment": ""
        },
        {
            "title": "寒拾赞",
            "content": "放苕帚，对坐岩穴。眼看不亭，口说不歇。想得峨眉五台，无此一天明月。",
            "comment": ""
        },
        {
            "title": "偈倾一百六十九首",
            "content": "达磨西来，卦文不识。胡卜乱卜，传至今日。佛日等是开个铺席，敢向朕兆未分已前。端平元年正月一。",
            "comment": ""
        },
        {
            "title": "偈倾一百六十九首",
            "content": "一月普现一切水，一切水月一月摄，从上佛祖不出这影子。只今雨暗乾坤，月明如昼，衲僧眼目，瞒他一点不得。",
            "comment": ""
        },
        {
            "title": "偈倾一百六十九首",
            "content": "海底蓬尘起，千江水逆流。维摩丈室，有三万二千狮子座，收。",
            "comment": ""
        },
        {
            "title": "偈倾一百六十九首",
            "content": "楖{左木右栗}木卷而曲，回天关转地轴。群阴时时剥尽，一阳日日来复。为甚罗汉山中冷门难向，不是苦心人不知。",
            "comment": ""
        },
        {
            "title": "灵隐得猿",
            "content": "此心未歇最关情，那更猿声入夜频。从此飞来峰下寺，又添多少断肠人。",
            "comment": ""
        },
        {
            "title": "偈倾一百六十九首",
            "content": "柏山高，秋风高。打失登山屐，吹落炙脂帽。应节应不及，登高登不到。",
            "comment": ""
        },
        {
            "title": "偈倾一百六十九首",
            "content": "天地发祥，圣人诞降。恩沾四海，德被万邦。林下道人，坐则禅板蒲团，用则拄杖拂子，无非仰答圣恩。今日赞祝一句，又作么生，此心心外更无心。",
            "comment": ""
        },
        {
            "title": "偈倾一百六十九首",
            "content": "雪册中，夜半子。眼见星，丑恶露。四十九年分疏不去，儿孙千古遭涂污，腊八年年是一度。",
            "comment": ""
        },
        {
            "title": "偈倾一百六十九首",
            "content": "至尊至贵，无去无来。体若虚空，迥绝安排。",
            "comment": ""
        },
        {
            "title": "偈倾一百六十九首",
            "content": "一棒一喝，疾雷破山，一提一唱，崩空峭壁。诸佛傍观有分，诸祖拈掇不出。只如入已还闭。",
            "comment": ""
        },
        {
            "title": "偈倾一百六十九首",
            "content": "贫到无锥，正好进步。王舍城中，有条活路。一声金锡，千门万户。全放全收，全宾全主。多宝如来，何曾过去。",
            "comment": ""
        },
        {
            "title": "偈倾一百六十九首",
            "content": "坐底坐杀，立底立杀。不知谁是赤须胡，转身句子活鱍鱍。",
            "comment": ""
        },
        {
            "title": "偈倾一百六十九首",
            "content": "门掩衰颓又暮春，这些病痛与谁陈。百城若有归来者，方见文殊一臂伸。",
            "comment": ""
        },
        {
            "title": "偈倾一百六十九首",
            "content": "莺老花残，春事已过。明眼衲僧，多是蹉过。楝花信风，不肯放过。万户千门，一时俱过。筑著磕著，是谁之过。转换不得，也要验过。",
            "comment": ""
        },
        {
            "title": "偈倾一百六十九首",
            "content": "未举先知，未言先领。赵州无关，玄沙有岭。万别千差一印定。",
            "comment": ""
        },
        {
            "title": "偈倾一百六十九首",
            "content": "老木成乔林，秋空见明月。芥子之中入正定，须弥山中从定出。过去佛，现在佛，未来佛，无物堪比伦，教我如何说。",
            "comment": ""
        },
        {
            "title": "赠寿上人",
            "content": "觅诸方偈眼能乖，不把炊巾乱展开。知得一峰天下秀，地从西竺国飞来。",
            "comment": ""
        },
        {
            "title": "偈倾一百六十九首",
            "content": "西天此土，十万余程。胡言易会，汉语难明。",
            "comment": ""
        },
        {
            "title": "偈倾一百六十九首",
            "content": "造化寒暑，有来有往，衲僧火炉，有开有闭。寒暑往来，火炉开闭。非实非虚，非如非异。",
            "comment": ""
        },
        {
            "title": "偈倾一百六十九首",
            "content": "卒风暴雨，鼓荡无前。石裂崖崩，回避不及。总教丧尽生涯，方见时清道泰。功不浪施。",
            "comment": ""
        },
        {
            "title": "偈倾一百六十九首",
            "content": "寒时寒杀，热时热杀。诸方普请寒暄。双林寒时热杀，热时寒杀。且非别换条贯，大士从来头戴冠。",
            "comment": ""
        },
        {
            "title": "偈倾一百六十九首",
            "content": "千圣顶{左宁右页}打开，三涂地底把住。是汝诸人鼻孔，总在山僧手裹，一时穿却。",
            "comment": ""
        },
        {
            "title": "鱼篮观音赞",
            "content": "徒整春风两鬓垂，子规啼遍落花枝。龙门上客家家是，锦鲤携来卖与谁。",
            "comment": ""
        },
        {
            "title": "偈倾一百六十九首",
            "content": "放下身心，仁义礼智。黄面瞿昙，捞天摸地。四月十五，唤作结制，东行不见西行利。",
            "comment": ""
        },
        {
            "title": "狮子相观音赞",
            "content": "狮子国中，随类度生。盘石海潮，呵吼不停。要见真狮子儿，於斯观其音声。",
            "comment": ""
        },
        {
            "title": "偈倾一百六十九首",
            "content": "暮春初，修禊事。少长咸集，群贤毕至。数树松花，一溪流水。知惭愧底足以畅叙幽情，无摸索底正好顿张意气。",
            "comment": ""
        },
        {
            "title": "渊明赞",
            "content": "田园稔久已荒芜，归去来兮自荷锄。眼底悠然见无见，黄花岁岁状难如。",
            "comment": ""
        },
        {
            "title": "偈倾一百六十九首",
            "content": "立中就中，渗漏难尽。不见一法，始是半提。向上全提，诸佛诸祖。明不出，标不起。龙女献珠，狼藉将地。",
            "comment": ""
        },
        {
            "title": "偈倾一百六十九首",
            "content": "动弦别曲，落叶如秋。普天匝地，骑牛觅牛。",
            "comment": ""
        },
        {
            "title": "偈倾一百六十九首",
            "content": "衲僧相见，或彼或此。水出龙宫，云生岳坞。壁立千仞放行，合水和泥把住。仁岁道中是第风句，举。",
            "comment": ""
        },
        {
            "title": "偈倾一百六十九首",
            "content": "头顶天，脚踏地。闻鼓声上来，减多少意气。他杀不如自杀，参他不如参已。森罗万像，是汝诸人知识。森罗万像，是汝诸人自己。堪笑嵩册破灶堕，既是泥土合成，又要破也堕也。",
            "comment": ""
        },
        {
            "title": "偈倾一百六十九首",
            "content": "黄檗归本位坐，陷虎机深。保寿打推出僧，钓鳌力巨。一举三山连，未称全提处。把断要津，辉腾今古。",
            "comment": ""
        },
        {
            "title": "偈倾一百六十九首",
            "content": "依时及节，岁岁元正启祚。葭管灰飞，勾芒布令。春牛头黄，岁稔年康。",
            "comment": ""
        },
        {
            "title": "偈倾一百六十九首",
            "content": "灵龟未兆之际，黑豆未芽已前，道得一句，盖地盖天，犹未是无师句自然句。秋风高，秋空阔，雪峰何曾桶底脱。",
            "comment": ""
        },
        {
            "title": "偈倾一百六十九首",
            "content": "秋气澄清，秋空如镜。万籁沉寂，明月一轮。尽大地人彻晓竞观，不知昧却自己光明。",
            "comment": ""
        },
        {
            "title": "偈倾一百六十九首",
            "content": "爰从耳门，圆照三昧。缘心自在，东倒西擂。异中现同，小中现大。只如不涉眼色耳声，甚处与他相见，婺机罗，川纸会。",
            "comment": ""
        },
        {
            "title": "偈倾一百六十九首",
            "content": "柏山小小丛林，安居九十日。五日不陞堂，隔日不入堂。与麽承当去，已是拗曲作直。吹糠著米，无贜考贼。沛公斗智，项羽斗力。南无甚深船若波罗蜜。",
            "comment": ""
        },
        {
            "title": "偈倾一百六十九首",
            "content": "伶俐衲僧，讨甚巴鼻。著脚处寸草不生，著眼时佛祖扫地。且道以何为扭，不爱南山爱鳖鼻。",
            "comment": ""
        },
        {
            "title": "偈倾一百六十九首",
            "content": "爱圣憎凡，蜗牛上壁。凡对情尽，独鹤下田。向外驰求，乡关转远。百尺竿头进行一步，脚跟下正好一锥。如是我闻，一时佛在。",
            "comment": ""
        },
        {
            "title": "题谯庵",
            "content": "历观嘉泰与开禧，禅苑宗坛更有谁。修竹苍松凛寒色，一如问道冷泉时。",
            "comment": ""
        },
        {
            "title": "水庵生缘",
            "content": "一宿分明不易投，老拳要觅死冤仇。不应荒却娘生也，自是无人敢出头。",
            "comment": ""
        },
        {
            "title": "偈倾一百六十九首",
            "content": "如何望岱岳，仁心普周被。难与衲僧角，换却鬼眼睛。",
            "comment": ""
        },
        {
            "title": "偈倾一百六十九首",
            "content": "半夜三更，天昏地黑。赤肉团边，捉得个贼。正好朝打三千，暮打八百。",
            "comment": ""
        },
        {
            "title": "偈倾一百六十九首",
            "content": "兜率宫中把不定，松山山裹借场开。普天匝地皆泥水，那更当生补处来。",
            "comment": ""
        },
        {
            "title": "偈倾一百六十九首",
            "content": "毗蓝园裹，活中觅死不可得。双林树下，死中觅活不可得。脑后一锥，是活是死。",
            "comment": ""
        },
        {
            "title": "偈倾一百六十九首",
            "content": "夜半明星，打失眼睛。胡人多诈，未可全凭。遭他冤害，始报不平。",
            "comment": ""
        },
        {
            "title": "偈倾一百六十九首",
            "content": "真灵无功，功超造化。真圣无相，相包虚空。从权摄化，正按旁提。风行草偃，玉转珠回。使人人向这裹饱食味法味，惭愧。",
            "comment": ""
        },
        {
            "title": "布袋和尚赞三首",
            "content": "托布囊，握乌藤。街头市尾，不是闲行。",
            "comment": ""
        },
        {
            "title": "偈倾一百六十九首",
            "content": "天得中，星辰罗。地得中，阴阳和。衲僧得中，罢却干戈。随寒逐暑，徒自波波。一夏九十日，今日是中夏，诸人未举先和。因甚问著如何是汝心，却又不会，拄杖子到此，也不得无过。是汝诸人，还知痛癢么。",
            "comment": ""
        },
        {
            "title": "偈倾一百六十九首",
            "content": "错步入雪山，茫茫谩寻讨。鬼眼忽撑开，草窠裹蹲坐。见底是明星，悟底是什么。瞿昙瞿昙，未敢相保。",
            "comment": ""
        },
        {
            "title": "偈倾一百六十九首",
            "content": "碌碌复碌碌，良马白日足。咬牙定关，掀翻地轴。神不敢呵，鬼不敢哭。世尊入地狱，调达出地狱。",
            "comment": ""
        },
        {
            "title": "偈倾一百六十九首",
            "content": "三界无安，犹如火宅。良医之门，愈多病人。傅大士打失鼻孔眼晴，至今寻讨不见。胡相公偏要向高高峰顶起殿，不管盐贵米贱。春风一阵来，花开三五片。达磨大师挨拶不入，忽携只履返西天。",
            "comment": ""
        },
        {
            "title": "偈倾一百六十九首",
            "content": "事同一家，万别千差。云门糊饼，赵州吃茶。何似南山鳖鼻蛇。",
            "comment": ""
        },
        {
            "title": "送璲上人",
            "content": "来从衡岳画图间，双眼无非向上看。放一头低相见去，方知玉几最高寒。",
            "comment": ""
        },
        {
            "title": "偈倾一百六十九首",
            "content": "象王行处，狐兔绝踪。水月现时，风云自异。",
            "comment": ""
        },
        {
            "title": "灵叟归蜀",
            "content": "半生清苦衲无畦，惟有莎庭积雪知。眼带东南海色碧，莫和烟雨看峨眉。",
            "comment": ""
        },
        {
            "title": "偈倾一百六十九首",
            "content": "正旦令晨，物物咸新。衲僧应时纳佑，不是和光同尘。柏树子，麻三斤，死柴头上放阳春。",
            "comment": ""
        },
        {
            "title": "偈倾一百六十九首",
            "content": "旧岁昨宵去，新年今日来。灯笼与露柱，不觉笑咍咍。达磨面壁，云门念七。",
            "comment": ""
        },
        {
            "title": "偈倾一百六十九首",
            "content": "三回四度，不曾入得径山门。万恨千愁，今日落在弟子手。只得欢喜忍受。",
            "comment": ""
        },
        {
            "title": "对月了残经二首",
            "content": "心洞明，眼豁开。未后句，绝安排。未曾展卷，明月自来。",
            "comment": ""
        },
        {
            "title": "偈倾一百六十九首",
            "content": "旃檀林，狮子窟。蹲坐不得处，正好翻身，片片烟消时，方堪拈出。不是心，不是佛，明眼衲僧莫轻忽。",
            "comment": ""
        },
        {
            "title": "偈倾一百六十九首",
            "content": "分皮分随诳盲聋，污却嵩山熊耳峰。只履携归葱岭去，贼身何处不相逢。",
            "comment": ""
        },
        {
            "title": "偈倾一百六十九首",
            "content": "尘劫至今，堂堂丈夫。无毫发许，盖覆得渠。觅之转失，亲之转疏。不论圣凡，说甚贤愚。直饶放下屠刀，衲僧门下未敢相许。",
            "comment": ""
        },
        {
            "title": "偈倾一百六十九首",
            "content": "平地起堆从古有，青天霹雳避犹难。杖头自有通方眼，风月一天非等闲。",
            "comment": ""
        },
        {
            "title": "朝阳穿破衲二首",
            "content": "褴襂衣，能多少。破不尽，补不了。新罗夜半日轮红，线路何曾穿得透。",
            "comment": ""
        },
        {
            "title": "偈倾一百六十九首",
            "content": "多言丧道，多岐亡羊。浑无颗粒，别甑炊香。惊起暮天沙上雁，海门斜去两三行。",
            "comment": ""
        },
        {
            "title": "偈倾一百六十九首",
            "content": "不立孤危，了无藏覆。掉臂因行，推门入臼。",
            "comment": ""
        },
        {
            "title": "偈倾一百六十九首",
            "content": "行路难，有何难。不见陶渊明，采菊东篱下，悠然见南山。彼此丈夫，莫受人瞒。",
            "comment": ""
        },
        {
            "title": "偈倾一百六十九首",
            "content": "北郁单越，西瞿耶尼。有利无利，不离行市。",
            "comment": ""
        },
        {
            "title": "偈倾一百六十九首",
            "content": "白首儒生困路岐，残杯冷炙饱还饥。一朝得意春风裹，便把驴儿作马骑。",
            "comment": ""
        },
        {
            "title": "政黄牛赞",
            "content": "江海归来知几年，却从牛背看风烟。十成一转倒跟语，万象终难举得全。",
            "comment": ""
        },
        {
            "title": "偈倾一百六十九首",
            "content": "心月孤圆，光吞万像，起模画样。光非照境，境亦非存，收拾不上，光境俱亡。",
            "comment": ""
        },
        {
            "title": "偈倾一百六十九首",
            "content": "禁足安居，一句直举。匝地普天，四月十五。",
            "comment": ""
        },
        {
            "title": "拜明教塔",
            "content": "如说而行炳日星，回澜一柱屹亭亭。湖边安得磨崖石，只刻尊僧篇作铭。",
            "comment": ""
        },
        {
            "title": "偈倾一百六十九首",
            "content": "看楼打楼，东涌西没。入水入泥，穿皮透骨，十字街头石敢当。忽会转身句，便笑辽天鹘，达磨大师眼睛突。",
            "comment": ""
        },
        {
            "title": "偈倾一百六十九首",
            "content": "旃檀林，无杂树。拈出片片皆香，收来枝枝显露。门头户底一打开时如何，吃茶去。",
            "comment": ""
        },
        {
            "title": "偈倾一百六十九首",
            "content": "佛身无为，不堕诸数。土块泥团，灯笼露柱。凤栖不在梧桐树。",
            "comment": ""
        },
        {
            "title": "偈倾一百六十九首",
            "content": "明头暗合绝安排，莫厌红尘拨不开。不见当年分庵主，一声江上侍郎来。",
            "comment": ""
        },
        {
            "title": "了翁",
            "content": "先师公案强名模，不解深藏负累渠。是我杀我便偿命，如何年老解心孤。",
            "comment": ""
        },
        {
            "title": "偈倾一百六十九首",
            "content": "人情浓厚道情微，道用人情世岂知。盐鹹醋酸，阿谁不知。只要熟处放教生，生处放教熟。道用人情日久，自然打成一片。犹是蹲坐在净地上，要得大方独步，柏山与你草鞋。",
            "comment": ""
        },
        {
            "title": "偈倾一百六十九首",
            "content": "三转法轮於大千，其轮本来常清净。平江出灯道地，诸人尽知灯明。如来在诸人眼裹耳裹，转如是轮。",
            "comment": ""
        },
        {
            "title": "偈倾一百六十九首",
            "content": "冬不寒，腊后看。酸风刮地，冻破泥团。毗卢楼阁前，少林深雪裹，谁知犹隔万重关。",
            "comment": ""
        },
        {
            "title": "偈倾一百六十九首",
            "content": "不舍诸道法，而现凡夫事。万人游仰处高挂锦标，千波竞起时要须好手。还如曾斗快龙舟，一度赢来方始休。",
            "comment": ""
        },
        {
            "title": "偈倾一百六十九首",
            "content": "言之者失其真，知之者反其愚。有之者乖其性，无之者伤其躯。俊鹰摩霄，岂重云难碍。六马奔腾，岂朽索系。如其不然，转身吐气。久雨不晴，云门道劄。",
            "comment": ""
        },
        {
            "title": "偈倾一百六十九首",
            "content": "大方无外，大圆无内。是凡是圣，同此安居。淈淈{左氵右盾}{左氵右盾}，瞒瞒盰盰，富不足而乐有余，是马何曾唤作驴。",
            "comment": ""
        },
        {
            "title": "苏溪特护坐禅岩",
            "content": "当机突出鸭吞螺，奈此悬崖峭壁何。等是苏溪蹲坐处，且非苍桧影婆娑。",
            "comment": ""
        },
        {
            "title": "寒山赞",
            "content": "五字忍饥吟，十年忘归路。著不著大笑，一场吐不出。相似底句，是真文殊。无二文殊，苏卢{左口右悉}唎，{左口右悉}唎苏卢。",
            "comment": ""
        },
        {
            "title": "偈倾一百六十九首",
            "content": "滞货无价，烂钱无索。咬定牙关，将错就错。天将以夫子为木铎。",
            "comment": ""
        },
        {
            "title": "偈倾一百六十九首",
            "content": "寒则普天寒，热则普天热。透出寒暑关，何曾离窠窟。",
            "comment": ""
        },
        {
            "title": "偈倾一百六十九首",
            "content": "一处通，千处万处绝罗笼。青山常在，知识难逢。威音王已前，犹是坐家致仕。衲僧气宇如王，沩山笠子，志公拄杖。",
            "comment": ""
        },
        {
            "title": "送雁宕庆藏主",
            "content": "四十九盘飞鸟外，衲衣犹带宕云寒。豁开湖海烟波眼，枯木石头在雁山。",
            "comment": ""
        },
        {
            "title": "偈倾一百六十九首",
            "content": "收则大地全收，展则大千俱覆。黄面瞿昙，隐身无路。",
            "comment": ""
        },
        {
            "title": "踏莲叶观音赞",
            "content": "刹海无数，分身遍普。莲华叶上，如日卓午。应作如观，圆通二十五。",
            "comment": ""
        },
        {
            "title": "古航",
            "content": "片帆不是等闲开，冲破洪波白浪堆。眨上眉毛千万劫，有谁洗脚上船来。",
            "comment": ""
        },
        {
            "title": "偈倾一百六十九首",
            "content": "桃花烂熳红，灵云眼中血。不是断肠人，此恨向谁说。",
            "comment": ""
        },
        {
            "title": "偈倾一百六十九首",
            "content": "大海一沤，未发已前。坤六段，乾三连。拟欲眨眼，驴牛驴牛。",
            "comment": ""
        },
        {
            "title": "偈倾一百六十九首",
            "content": "尘劫事，只如今。向这裹瓦解冰销，如水入水，似金博金。未知年穷岁尽在，三年一闰。",
            "comment": ""
        },
        {
            "title": "偈倾一百六十九首",
            "content": "一国之中，圣主最尊。四民之中，君恩最重。衲重居四民之外，正当今日如何报恩。万年松顶拂云高。",
            "comment": ""
        },
        {
            "title": "偈倾一百六十九首",
            "content": "虚空迸绽，山岳起舞。拔舌犁耕，罪恶俱露。",
            "comment": ""
        },
        {
            "title": "天衣生缘",
            "content": "烹金炉冷岁华更，此地曾经借路行。潮满沙头起寒雁，葛藤芽孽又重生。",
            "comment": ""
        },
        {
            "title": "偈倾一百六十九首",
            "content": "金刚圈，栗棘蓬。识得衲僧公验，便是造化炉中。",
            "comment": ""
        },
        {
            "title": "偈倾一百六十九首",
            "content": "安居禁足，护生杀生。无依倚处，百匝千层。柏山手裹有乌藤。",
            "comment": ""
        },
        {
            "title": "偈倾一百六十九首",
            "content": "武帝高悬圣鉴，要见缁素分明。大士觌面当机，且非索盐奉马。检点针来，只知卖贵，不知卖贱，可惜武帝当时放过，随后好与一拶。非僧非道非俗，管取口乾舌大。",
            "comment": ""
        },
        {
            "title": "偈倾一百六十九首",
            "content": "肤寸生层云，已具瀰漫势。尽瞩晴空目，且作烟雾比。首座行脚，首座来也，落在第二。看看，云行雨至。",
            "comment": ""
        },
        {
            "title": "偈倾一百六十九首",
            "content": "天寒人，寒彻骨，迥无依倚。拳到踢到当机，贵得峥嵘。眼裹无筋，韩{左犭右卢}逐块，皮下有血，杓卜虚声。",
            "comment": ""
        },
        {
            "title": "偈倾一百六十九首",
            "content": "九日无白醪，饱餐黄栗糕。孤峰绝顶，两眼弥高。不觉不知，忽然帽落。秋风恶，秋风恶。",
            "comment": ""
        },
        {
            "title": "偈倾一百六十九首",
            "content": "一冬晴暖，梅花尽开。林下道人，折得一蓓两蓓。但见清香可爱，不知结调羹子未得，犹有雪在。",
            "comment": ""
        },
        {
            "title": "布袋脚迹石上现",
            "content": "名与长江万古流，当时狼藉若为收。脚跟只为不点地，又涴桥边块石头。",
            "comment": ""
        },
        {
            "title": "偈倾一百六十九首",
            "content": "即心是佛，非心非佛。东涌西没，穿皮透骨。十字街头，孤峰绝顶，是离窠臼，不离窠臼。",
            "comment": ""
        },
        {
            "title": "偈倾一百六十九首",
            "content": "兴化打克宾，种谷不生豆。虽然费栽培，也要人知有。",
            "comment": ""
        },
        {
            "title": "郁山主赞",
            "content": "拾得明珠笑口开，谓言尘尽转尘埃。若无直下承当分，孤负驴儿一攧来。",
            "comment": ""
        },
        {
            "title": "梦宅",
            "content": "六窗深闭大槐宫，一枕清风瞬息中。穷劫至今佛与祖，楼头知是几声钟。",
            "comment": ""
        },
        {
            "title": "布袋和尚赞三首",
            "content": "靠布袋作梦，有甚惺惺处。若遇当行家，唤醒吃茶去。",
            "comment": ""
        },
        {
            "title": "布袋和尚赞三首",
            "content": "一肩担荷非轻，是什么破落索。虽然顾后瞻前，不知打失楼阁。",
            "comment": ""
        },
        {
            "title": "偈倾一百六十九首",
            "content": "秋云卷尽见晴空，瘦耸西湖千万峰。水鸟树林南宕寺，老胡曾未到其中。",
            "comment": ""
        },
        {
            "title": "偈倾一百六十九首",
            "content": "木骨金妆，似则也似。瞬目扬眉，西天此土。",
            "comment": ""
        },
        {
            "title": "偈倾一百六十九首",
            "content": "东开西闭，滞在门庭，左出右入，重添途辙。新香山有条活路，与诸人共行去也。",
            "comment": ""
        },
        {
            "title": "偈倾一百六十九首",
            "content": "雪窦头上锥，脚下劄。拍拍是令，成就一切世界。",
            "comment": ""
        },
        {
            "title": "偈倾一百六十九首",
            "content": "握骊颔明珠，秉金刚宝剑，日日禁足安居，个个心空及第，犹是衲僧寻常行履。双林乍入院来，不敢背俗违时，下座且与诸人普同作礼。",
            "comment": ""
        },
        {
            "title": "偈倾一百六十九首",
            "content": "会则一似等闲，不会则千难万难。岂不见陶渊明采菊东篱下，悠然见南山。到这裹转身有路，不妨入廛垂手。",
            "comment": ""
        },
        {
            "title": "偈倾一百六十九首",
            "content": "金圈栗蓬，炉鞴鎔鎔。吞得透得，钝铁顽铜，百丈徒夸三日聋。",
            "comment": ""
        },
        {
            "title": "偈倾一百六十九首",
            "content": "三处度夏，开拓封疆，眉毛在么，抱贜叫屈。柏山今夏，逢人不得错举。",
            "comment": ""
        },
        {
            "title": "佛迹",
            "content": "石火电光中出没，崖崩只裂尚难酬。放行一步还知不，佛是西天老比丘。",
            "comment": ""
        },
        {
            "title": "偈倾一百六十九首",
            "content": "溪山虽异，云月是同。透脱声色，任自西东。十里西湖九里松。",
            "comment": ""
        },
        {
            "title": "偈倾一百六十九首",
            "content": "黄檗棒头，马祖喝下。家家春风二三月，处处绿杨堪系马。",
            "comment": ""
        },
        {
            "title": "偈倾一百六十九首",
            "content": "把定乾坤正此时，衲僧犹未副全提。普贤不顾弥天罪，甘自浑身陷铁围。",
            "comment": ""
        },
        {
            "title": "偈倾一百六十九首",
            "content": "通身是病通身药，病去依前药自除。木落秋空山骨露，何须一默对文殊。",
            "comment": ""
        },
        {
            "title": "偈倾一百六十九首",
            "content": "自古及今，灯灯相续。匝地普天，灯灯无间。助发实相义，今朝正月半。",
            "comment": ""
        },
        {
            "title": "瞎翁",
            "content": "道得更无心外法，首山有眼且无光。拍盲枷棒挥将去，匝地普天兴祸殃。",
            "comment": ""
        },
        {
            "title": "偈倾一百六十九首",
            "content": "黄面老子性命，今日落在朋上座手裹。扶起放倒，不为差事。",
            "comment": ""
        },
        {
            "title": "偈倾一百六十九首",
            "content": "四十九年蹲坐处，无明荒草几多愁。一朝得意春风裹，活却从前死路头。",
            "comment": ""
        },
        {
            "title": "偈倾一百六十九首",
            "content": "诸佛出世，标拍荒郊，达磨西来，冢添新土。保福今日，向拜扫无门处打开一路，冬至寒食一百五。",
            "comment": ""
        },
        {
            "title": "杨知府赞",
            "content": "丹成於太初之先，道济乎后地之极。负勋名阀阅之寄，忘生长富贵之习。时行时止，无固无必。操须弥之笔，亦难写此珪璋之质。",
            "comment": ""
        },
        {
            "title": "鉴维那归蜀",
            "content": "峨嵋山月古关情，流入渝江影倍清。尘尽光生湖海客，归来还与月争明。",
            "comment": ""
        },
        {
            "title": "拾得赞",
            "content": "来无地头，去有踪迹。笑不省是什么意，扫不尽几多狼藉。苦海无边，行愿无边。唤作普贤，即非普贤。",
            "comment": ""
        },
        {
            "title": "偈倾一百六十九首",
            "content": "一不得向，二不得讨，廓下闲行，堂中打坐。眼裹耳裹，观世音，胡达磨，过。",
            "comment": ""
        },
        {
            "title": "偈倾一百六十九首",
            "content": "七日来复，宫添一线。衲僧分上作么生，石笋抽条，冰河发焰。柏山拄杖子，放一头低，与你相见。",
            "comment": ""
        },
        {
            "title": "偈倾一百六十九首",
            "content": "此大楼阁，无住无去。此楼阁门，无开无闭。作者同归，中劳弹指。",
            "comment": ""
        },
        {
            "title": "无淮和尚赞",
            "content": "夺身铁色，飞崖倒戈，欠蹄少角。得聩翁之聪而震忽雷，乘云巢之云而撒巨雹。远若可亲，迩而逾邈。拈死柴头，煨文武火，而起龙宫之烈焰。以广长舌，谈真圣谛，而被天子之恩渥。或谓为密庵破庵，跳篱蓦墉之克家。岂知是修水黄梅，寒霜冷焰之超卓者也。",
            "comment": ""
        },
        {
            "title": "偈倾一百六十九首",
            "content": "天上星，夜夜现。眼豁开，方始见。黄面瞿昙，脑后拔箭。",
            "comment": ""
        },
        {
            "title": "船子和尚赞",
            "content": "不是轻舟荡漾戏，一挠未展命如丝。双眸炯炯烟波外，伶利阇梨欲到时。",
            "comment": ""
        },
        {
            "title": "先罗汉塔",
            "content": "风幡影裹眼麻迷，为是知音却不知。毕竟碍肤除未得，寒松千古替伤悲。",
            "comment": ""
        },
        {
            "title": "行道观音赞",
            "content": "尽闻不住，业识忙忙。空所空灭，遍界难藏。特地经行往那方。",
            "comment": ""
        },
        {
            "title": "偈倾一百六十九首",
            "content": "双林示灭诳何人，无际真空净法身。活向春风裹埋了，万年千载不成尘。",
            "comment": ""
        },
        {
            "title": "偈倾一百六十九首",
            "content": "无用之用，其用甚大。无功之功，其功甚博。自然如龙得水，似虎靠山，壶中春色异人间。",
            "comment": ""
        },
        {
            "title": "东坡赞",
            "content": "难将得丧动天常，但耳安然似玉堂。来往惜书仍借笠，不知雨步瘴烟乡。",
            "comment": ""
        },
        {
            "title": "古镜",
            "content": "不知经几劫尘侵，元本形模莫辨明。一片青铜销得尽，无揩磨处始光生。",
            "comment": ""
        },
        {
            "title": "偈倾一百六十九首",
            "content": "悲愿海，四生海。出没卷舒，圆融自在。善慧大士来也，石炎电光，且过一边。拟欲抬眸，龙华会裹。",
            "comment": ""
        },
        {
            "title": "偈倾一百六十九首",
            "content": "归源性无二，方便有多门。棒如雨点，喝似雷奔。衲僧门下，无著这破草鞋处，经律纶文向什么科中收。移高就下，有个商量。白昼长，松风凉。",
            "comment": ""
        },
        {
            "title": "偈倾一百六十九首",
            "content": "坐断毗卢顶，不禀释迦文，且在下风。",
            "comment": ""
        },
        {
            "title": "偈倾一百六十九首",
            "content": "提折脚铛，各出只手。释迦不先，弥勒不后。妙用临机，如盘珠走。鼓腹笑复歌，面南看北斗。六载将身草里埋，当时有眼几时开。果然见得明星现，未到门前似死灰。",
            "comment": ""
        },
        {
            "title": "偈倾一百六十九首",
            "content": "日卓午，夜半子。千门万户俱开，一声两声砧杵。流沙浪阔，葱岭无路，达磨何曾归去。",
            "comment": ""
        },
        {
            "title": "偈倾一百六十九首",
            "content": "德山棒，临济喝，拗曲作直。云门饼，赵州茶，特地周遮。威音那畔，毫发不差，山中是处有黄花。",
            "comment": ""
        },
        {
            "title": "偈倾一百六十九首",
            "content": "得力句子，全身担荷。水长船高，泥多佛大。西风雁字新，东篱菊花老，四十降年谈不到。",
            "comment": ""
        },
        {
            "title": "偈倾一百六十九首",
            "content": "护生杀生，遍界刀鑰。柏山结也如常，解也如常。如常恰似秋风至，无意凉人人自凉。",
            "comment": ""
        },
        {
            "title": "渡芦达磨赞二首",
            "content": "破六宗邪，开五叶花。西天此土，地无硃砂。",
            "comment": ""
        },
        {
            "title": "偈倾一百六十九首",
            "content": "丛林圣制，有解有结。透脱重关，红炉点雪。",
            "comment": ""
        },
        {
            "title": "偈倾一百六十九首",
            "content": "不知月之大小，不管岁之余闰。黑牛卧死水，癞马系枯椿。三年一闰，五年载闰。衲僧须经得与么时节过，方可成自己岁功。",
            "comment": ""
        },
        {
            "title": "偈倾一百六十九首",
            "content": "木落千岩，秋空如洗。向这裹转得身去，可以移星换斗，转位回机，百尺竿头，纤尘不立。向这裹进得一步，杀活纵擒，纵横自在。须弥无顶，沧海无底。",
            "comment": ""
        },
        {
            "title": "大歇和尚赞",
            "content": "担一字板，丧却生涯。见聩翁顶门有窃，识秘魔手裹无叉。霹雳震惊，几蛰龙蛇。信手方圆，了无痕瑕。回垂天之云翼，念宝林之故家。扫狐兔陆梁之区，轻重输经界之际。俾檮阴永蔚，槁面生霞。若非铁树生花，安能如是耶。",
            "comment": ""
        },
        {
            "title": "偈倾一百六十九首",
            "content": "雪窦与么说话，要瞒诸人则易，埋没诸人则难。出门见山水，入门见佛殿。",
            "comment": ""
        },
        {
            "title": "对月了残经二首",
            "content": "月在天，字在纸。於此经，了也未。口如鼻孔眼如眉，依前坐在光影裹。",
            "comment": ""
        },
        {
            "title": "偈倾一百六十九首",
            "content": "老僧轩前黄菊花，不可胜数如恒沙。谁在画楼沽酒处，相邀来吃赵州茶。",
            "comment": ""
        },
        {
            "title": "偈倾一百六十九首",
            "content": "孤峰顶上无出身路，十字街头亦无向背。临济老瞎秃，明州憨布袋。正令不行，东倒西擂。",
            "comment": ""
        },
        {
            "title": "偈倾一百六十九首",
            "content": "当年一曲脱空歌，急水滩头鸟作窠。知是翻謄经几手，没譊讹处有譊讹。",
            "comment": ""
        },
        {
            "title": "朝阳穿破衲二首",
            "content": "骨相寒，毳寒衲。不朝阳，难提掇。正与麽时，大地火发。",
            "comment": ""
        },
        {
            "title": "偈倾一百六十九首",
            "content": "寂钉不动，感而遂通，癞马系枯椿。寂而常动，不感而通，四方八面绝罗笼。不下禅床，一喝耳聋，不妨游戏人事海中。",
            "comment": ""
        },
        {
            "title": "偈倾一百六十九首",
            "content": "透脱言诠，铁山横卧。截断言诠，通涂荒草。自小持齐今已老。",
            "comment": ""
        },
        {
            "title": "偈倾一百六十九首",
            "content": "七佛前引，维摩后随。但知逐队随邪，脚跟何曾点地。",
            "comment": ""
        },
        {
            "title": "辞再主清凉偈",
            "content": "本烦专使入烟霞，灰冷无汤不点茶。寄语甬东贤太宁，难教枯木再生花。",
            "comment": ""
        },
        {
            "title": "偈倾一百六十九首",
            "content": "三脚驴，圣箭子。放行则大地全收，收来则千差一举。握土成金，握金成土。转如是轮，不可量数。",
            "comment": ""
        },
        {
            "title": "偈倾一百六十九首",
            "content": "迦叶三昧，阿难不知。闻名见面，剑去久矣。拽把拖犁较后先，杨岐鼻孔没半边。",
            "comment": ""
        },
        {
            "title": "偈倾一百六十九首",
            "content": "倒卓须弥，揭翻大海。鱼龙变化，禽鸟懽呼。且放佛祖出头。",
            "comment": ""
        },
        {
            "title": "送焦山淇上人见广佑",
            "content": "云团广佑尽愁城，未必心肝铁打成。话著石公山下事，定如猿叫第三声。",
            "comment": ""
        },
        {
            "title": "寿秀王八十",
            "content": "道寿宗翰玉亭亭，益固维城重典刑。八十手扶灵寿杖，咸瞻南极老人星。",
            "comment": ""
        },
        {
            "title": "偈倾一百六十九首",
            "content": "南州北州，万绪千头。钓丝绞水，纸捻无油。鹤神飞上天，土宿骑黄牛。大海有十件奇物事，未曾说著。",
            "comment": ""
        },
        {
            "title": "偈倾一百六十九首",
            "content": "大地皆冻锁，遍界热如火。时节不放过，衲僧多蹉过。不蹉过，深雪之中有一个。",
            "comment": ""
        },
        {
            "title": "渡芦达磨赞二首",
            "content": "江水无极，茎芦可折。离了梁朝，未到魏阙。此恨波心向谁说。",
            "comment": ""
        },
        {
            "title": "偈倾一百六十九首",
            "content": "前峨嵋峰，后碧玉盘。一字字，一句句，且非草木相瞒。",
            "comment": ""
        },
        {
            "title": "偈倾一百六十九首",
            "content": "悬崖撒手，藉草眠云，四方八面，移南作北。佛祖不历处，古今不到处，如何行履。三九二十七，篱头吹觱栗。",
            "comment": ""
        },
        {
            "title": "观音赞",
            "content": "十方圆明，应现非一。眼看净瓶，坐盘陀石。杨枝入手时，一滴是一滴。",
            "comment": ""
        },
        {
            "title": "拜明招塔",
            "content": "稍硬风头早已乖，更归暖处自沉埋。翻令千古成踪迹。枉吃罗山白饭来。",
            "comment": ""
        },
        {
            "title": "偈倾一百六十九首",
            "content": "信脚行，信口道，缺齿老胡，不是达磨。酸风刮地，泥团冻破，有什么过。",
            "comment": ""
        },
        {
            "title": "偈倾一百六十九首",
            "content": "全身坐在正觉山中，要行便行要用便用。明星现处路头通，十倍慈悲成脱空。",
            "comment": ""
        },
        {
            "title": "{左氵右复}首座出上雪窦",
            "content": "老气如虹久屈蟠，把茅容易入深山。长庚未话先肠断，冷债如今要得还。",
            "comment": ""
        },
        {
            "title": "偈倾一百六十九首",
            "content": "向上机，活人句。石火电光，葛藤露布。灵踪更在猿啼处。",
            "comment": ""
        },
        {
            "title": "与福上人",
            "content": "闻名见面不须论，枉到防风县外村。强半春光烟雨裹，分明闭却柏山门。",
            "comment": ""
        },
        {
            "title": "隐室",
            "content": "文殊亲到见非亲，踪迹浑无碍塞人。一丈方方遮障了，如何弹击现全身。",
            "comment": ""
        },
        {
            "title": "偈倾一百六十九首",
            "content": "草舍家风，少富多贫。牙根齿定，七纵八横。有炉无火烧杀人，有火无炉走杀人，说甚杨岐鬼眼睛。",
            "comment": ""
        },
        {
            "title": "偈倾一百六十九首",
            "content": "礼自已佛，烧自已香。容颜甚奇妙，光明照十方。",
            "comment": ""
        },
        {
            "title": "惠山煎茶",
            "content": "瓦瓶破晓汲清泠，石鼎移来坏砌烹。万壑松风供一啜，自笼双袖水边行。",
            "comment": ""
        }
    ]
}