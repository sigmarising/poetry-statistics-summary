{
    "dynasty": "宋",
    "author": "黄孝先",
    "poems": [
        {
            "title": "诗一首",
            "content": "天寒霜落雁来栖，岁晚川空雁不归。江海一身多少事，清风明月我沾衣。",
            "comment": ""
        },
        {
            "title": "句",
            "content": "风檐燕引五六子，露井榴开三四花。",
            "comment": ""
        },
        {
            "title": "句",
            "content": "恩同花上露，留得不多时。",
            "comment": ""
        },
        {
            "title": "吊宿州妓张温卿",
            "content": "人生第一莫多情，眼看仙花结不成。为报两京才子道，好将诗句哭温卿。",
            "comment": ""
        },
        {
            "title": "句",
            "content": "日者未知裴令贵，世人争笑祢生狂。",
            "comment": ""
        },
        {
            "title": "留题清渭楼",
            "content": "黄公爱山不知休，终日不下清渭楼。与官落得官下隐，爱山不得山中游。朝看暮看山更好，古人今人空自老。天生定分不可移，白云悠悠寄怀抱。",
            "comment": ""
        }
    ]
}