{
    "dynasty": "宋",
    "author": "陈师善",
    "poems": [
        {
            "title": "挽赵秋晓",
            "content": "风低健翮偶南翔，收敛红霓万丈光。江左诸贤慕安石，贞元朝士独刘郎。尚期意气风云会，竟老英雄潦雾乡。如此典型今已矣，天乎莫诘意茫茫。",
            "comment": ""
        },
        {
            "title": "挽赵秋晓",
            "content": "惊呼事定隔存亡，天地无情此恨长。冷落席门怜曲逆，凄凉诗法忆濠梁。此生结习缘犹浅，晚景追陪愿未偿。珍重韩公遗稿在，忍将展翫伯情伤。",
            "comment": ""
        }
    ]
}