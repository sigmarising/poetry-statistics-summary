{
    "dynasty": "宋",
    "author": "叶秀发",
    "poems": [
        {
            "title": "黄山喜晴即事",
            "content": "一春鸠妇不停鸣，远岫云归喜得晴。水拍秧田钗股细，风吹麦陇浪纹轻。天应怜我倦行役，山亦多情互送迎。三十六峰如好客，相逢便觉眼增明。",
            "comment": ""
        },
        {
            "title": "翠微寺",
            "content": "茫茫宇宙几分离，晚识真人历数归。五闰都无半义土，清风千古一麻衣。",
            "comment": ""
        },
        {
            "title": "登古城山观",
            "content": "飞观干霄出，疏松隔坞闻。水声高下润，山色去来云。露扫行秋杪，天花落叶分。小窗吟不就，清杀病休文。",
            "comment": ""
        },
        {
            "title": "题龙吟寺",
            "content": "晓色明征辔，疏钟忽断林。谭经惊飞伏，说法引龙吟。竹影残镫暗，苔痕落叶深。客怀无处过，欹枕听霜砧。",
            "comment": ""
        },
        {
            "title": "醉落魄/一斛珠",
            "content": "胸襟洒落。光风霁月澄寥廓。生平素志惟丘壑。随分田园，花木四时乐。儿孙不用千金橐。吾家自有诗书粕。生朝有酒团栾酌。因笑渠侬，痴呆画松鹤。",
            "comment": ""
        },
        {
            "title": "兴国寺",
            "content": "虽无酒令与诗筹，喜约明盟访旧游。寒露正催黄菊晚，断云不锁碧山秋。机于空处鸥方下，节到寒时蝶也愁。聚散博沙多少恨，一诗三叹寄汤休。",
            "comment": ""
        },
        {
            "title": "广福寺",
            "content": "细问黄山事，荒唐半不傅。诸峰几林壑，十日九云烟。笙断空中籁，丹留润底泉。相招婢猿鹤，何日谢尘缘。",
            "comment": ""
        }
    ]
}