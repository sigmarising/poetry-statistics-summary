{
    "dynasty": "宋",
    "author": "罗志仁",
    "poems": [
        {
            "title": "题汪水云诗十首",
            "content": "销尽黄金是此窝，高人欹枕看晴波。钱塘门里九曲寺，得似先生一曲多。",
            "comment": ""
        },
        {
            "title": "霓裳中序第一",
            "content": "来鸿又去燕。看罢江潮收画扇。湖曲雕阑倚倦。正船过西陵，快篙如箭。凌波不见。但陌花、遗曲凄怨。孤山路，晚蒲病柳，淡绿锁深院。谁恨。五云深处宫殿。记旧日、曾游翠辇。青红如写便面。下鹄池荒，放鹤人远。粉墙随岸转。漏碧瓦、残阳一线。蓬莱梦，人间那信，坐看海涛浅。",
            "comment": ""
        },
        {
            "title": "题汪水云诗十首",
            "content": "灵隐冷泉图画开，奇峰西竺远飞来。天然苍翠都消减，无奈满山金碧堆。",
            "comment": ""
        },
        {
            "title": "题汪水云诗十首",
            "content": "西子西湖只一般，翠云珠髻恣君看。世间万物移人处，高鼻虬须也被瞒。",
            "comment": ""
        },
        {
            "title": "木兰花慢",
            "content": "汉家糜粟诏，将不醉、饱生灵。便收拾银瓶，当垆人去，春歇旗亭。渊明权停种秫，遍人间，暂学屈原醒。天子宜呼李白，妇人却笑刘伶。提葫芦更有谁听。爱酒已无星。想难变春江，蒲桃酿绿，空想芳馨。温存鸬鹚鹦鹉，且茶瓯淡对晚山青。但结秋风鱼梦，赐酺依旧沈冥。",
            "comment": ""
        },
        {
            "title": "菩萨蛮",
            "content": "晓莺催起。问当年秀色，为谁料理。怅别後、屏掩吴山，便楼燕月寒，鬓蝉云委。锦字无恁，付银烛、尽烧千纸。对寒泓静碧，又把去鸿，往恨都洗。桃花自贪结子。道东风有意，吹送流水。谩记得当日、心嫁卿卿，是日暮天寒，翠袖堪倚。扇月乘鸾，尽梦隔、婵娟千里。到嗔人、从今不信，画檐鹊喜。",
            "comment": ""
        },
        {
            "title": "风流子",
            "content": "歌咽翠眉低。湖船客、尊酒谩重携。正断续斋钟，高峰南北，飘零野褐，太乙东西。凄凉处，翠连松九里，僧马溅障泥。葛岭楼台，梦随烟散，吴山宫阙，恨与云霁。灵峰飞来久，飞不去，有落日断猿啼。无限风荷废港，露柳荒畦。岳公英骨，麒麟旧冢，坡仙吟魄，莺燕长堤。欲吊梅花无句，素壁慵题。",
            "comment": ""
        },
        {
            "title": "题汪水云诗十首",
            "content": "杨柳苏堤欠补栽，谁能瀛屿种添梅。去年我兴西湖别，健在明年又会来。",
            "comment": ""
        },
        {
            "title": "虞美人",
            "content": "君王曾惜如花面。往事多恩怨。霓裳和泪换袈裟。又送鸾舆北去、听琵琶。当年未削青螺髻。知是归期未。天花丈室万缘空。结绮临春何处、泪痕中。",
            "comment": ""
        },
        {
            "title": "讽留梦炎",
            "content": "齧雪苏郎受苦辛，庾公老作北朝臣。当年龙首黄扉者，犹是衡门一样人。",
            "comment": ""
        },
        {
            "title": "扬州慢",
            "content": "危榭摧红，断砖埋玉，定王台下园林。听樯干燕子，诉别後惊心。尽江上、青峰好在，可怜曾是，野烧痕深。付潇湘渔笛，吹残今古销沈。妙奴不见，纵秦郎、谁更知音。正雁妾悲歌，雕奚醉舞，楚户停砧。化碧旧愁何处，魂归些、晚日阴阴。渺云平铁坝，凄凉天也沾襟。",
            "comment": ""
        },
        {
            "title": "题汪水云诗十首",
            "content": "斜阳葛岭少人行，一片荒山系废兴。留得临湖春雨观，东风摇落木香棚。",
            "comment": ""
        },
        {
            "title": "句",
            "content": "冷吸蝉吭露，清摇鹤背霜。",
            "comment": ""
        },
        {
            "title": "题汪水云诗十首",
            "content": "绿幕红帘没柁船，船头日日扑花钱。笙歌水面盈盈去，过眼笙歌正可怜。",
            "comment": ""
        },
        {
            "title": "题汪水云诗十首",
            "content": "曾住西湖画幅间，楚乡久客亦良难。先生道眼无分别，浙水江云一样看。",
            "comment": ""
        },
        {
            "title": "题汪水云诗十首",
            "content": "八盘九曲已荒凉，四圣三贤半在亡。乍见少年犹眼缬，只缘山色与湖光。",
            "comment": ""
        },
        {
            "title": "题汪水云诗十首",
            "content": "歌舞儿嬉度岁年，当时先是忆龙川。绝怜遗俗依然在，日日百花金胜船。",
            "comment": ""
        },
        {
            "title": "题汪水云诗十首",
            "content": "丰乐华楼已劫灰，涌金春色未尘埃。道人有道轩窗静，那处湖光不好来。",
            "comment": ""
        },
        {
            "title": "金人捧露盘",
            "content": "湿苔青，妖血碧，坏垣红。怕精灵、来往相逢。荒烟瓦砾，宝钗零乱隐鸾龙。吴峰越巘，翠颦锁、苦为谁容。浮屠换、昭阳殿，僧磬改、景阳钟。兴亡事、泪老金铜。骊山废尽，更无宫女说元宗。角声起，海涛落，满眼秋风。",
            "comment": ""
        }
    ]
}