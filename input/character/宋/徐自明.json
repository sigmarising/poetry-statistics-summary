{
    "dynasty": "宋",
    "author": "徐自明",
    "poems": [
        {
            "title": "华盖仙山院",
            "content": "万当不如一，十发却休九。乃知多言累，宁谨三缄口。寂中洊雷震，悟处狮子吼。百物自四时，六凿通九有。风松静度曲，山花相与友。心远境更幽，先生室无垢。茶鼎苍蝇鸣，香几黄金纽。澄神天籁息，见性籓篱剖。对语彼上人，一笑开户牖。自愧逐喧尘，成佛灵运后。",
            "comment": ""
        },
        {
            "title": "游浯溪",
            "content": "□□□□□□奇，金石辉辉万古垂。论定固知名贵正，时危更识礼从宜。溪山不老刊长在，天地重开继者谁。多少舣舟咸有纪，况予毕戍可无诗。",
            "comment": ""
        }
    ]
}