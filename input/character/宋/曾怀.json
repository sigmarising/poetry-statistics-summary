{
    "dynasty": "宋",
    "author": "曾怀",
    "poems": [
        {
            "title": "恭和御制玉津园宴射",
            "content": "名园佳气霭非烟，冠佩朝宗似百川。五品并令陪宴射，四鍭端欲序宾贤。恩涵春意鱼翻藻，威入秋声雁落弦。竣事更容窥曲雅，宸章应陋柏梁篇。",
            "comment": ""
        },
        {
            "title": "恭和御制玉津园宴射",
            "content": "江山秋日冠轻烟，别苑风光胜辋川。位设虎侯恢盛典，枝穿杨叶校名贤。礼均湛露宣飞斝，乐奏钧天着发弦。圣主经文与纬武，全胜巡幸射蛟篇。",
            "comment": ""
        }
    ]
}