{
    "dynasty": "宋",
    "author": "李侗",
    "poems": [
        {
            "title": "柘轩",
            "content": "五亩之宫植以桑，孟轲举此助谈王。轩前蒙密知何意，要见经纶滋味长。",
            "comment": ""
        },
        {
            "title": "梅林春信",
            "content": "积雪千林冻欲摧，倚栏日日望春回。天公为我传消息，故遣梅花特地开。",
            "comment": ""
        },
        {
            "title": "舍上辞归罗豫章先生",
            "content": "学首求师久剑潭，岂缘枯朽预儒涵。致知事业同归理，克己工夫判立谈。未借老商颜笑一，已偕韩氏俗重三。过庭若问论诗礼，应问从谁学指南。",
            "comment": ""
        },
        {
            "title": "柘轩",
            "content": "三春采采为蚕供，衣被生灵独有功。野外谩多閒草木，可惭无计谢东风。",
            "comment": ""
        },
        {
            "title": "藏春峡",
            "content": "咏归堂里静怡神，更步芳亭识趣新。爱竹心虚初长笋，观梅香散渐含仁。云将膏雨过桐岭，水泛桃花出剑津。生意峡中藏得否，自家收拾满腔春。",
            "comment": ""
        },
        {
            "title": "静庵山居",
            "content": "胜如城外宅，花木拥檐前。一雨晚时过，群峰翠色鲜。採荆烹白石，接竹引清泉。车马长无到，逍遥乐葛天。",
            "comment": ""
        },
        {
            "title": "柘轩",
            "content": "耕桑本是吾儒事，不免饥寒智者非。出处自然皆有据，不应感念泣牛衣。",
            "comment": ""
        }
    ]
}