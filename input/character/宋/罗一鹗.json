{
    "dynasty": "宋",
    "author": "罗一鹗",
    "poems": [
        {
            "title": "挽知容诈明请陶公",
            "content": "世亦多真士，当於晚节看。急流能勇退，袖手但旁观。凡卉随春尽，孤标耐岁寒。始终全所守，此事古来难。",
            "comment": ""
        },
        {
            "title": "挽知容诈明请陶公",
            "content": "昔曾亲诲色，霜凛更春温。貌古心犹古，年尊德亦尊。顿惊生列隔，奈有典型存。愁绝飞丹旐，凭谁为返魂。",
            "comment": ""
        },
        {
            "title": "挽知容诈明请陶公",
            "content": "月旦争推重，邦人得范模。官资虽刺史，气味一寒儒。简淡根真性，清廉律薄夫。不知收卓行，曾入史编无。",
            "comment": ""
        }
    ]
}