{
    "dynasty": "宋",
    "author": "赵汝唫",
    "poems": [
        {
            "title": "游洞霄",
            "content": "细雨吹凉客袂分，青灯梦短苦思君。洞仙应快登临眼，尽向山边扫白云。",
            "comment": ""
        },
        {
            "title": "栖真洞",
            "content": "幅巾洒松露，双袖抖衣尘。可耐人间暑，来寻洞里春。座分云骨冷，屐隐甃纹新。鹤近清尊舞，如留欲去宾。",
            "comment": ""
        },
        {
            "title": "山",
            "content": "茅屋初寒夜，衾裯整未成。烹泉沙鼎忆，读易纸窗明。菊上霜偏力，梅边日最清。孤吟谁与和，落叶上阶鸣。",
            "comment": ""
        },
        {
            "title": "朝山",
            "content": "犬入五云音信绝，凤楼凝碧悄无声。焚香古洞步虚夜，露湿松花空月明。",
            "comment": ""
        },
        {
            "title": "别朱子大苏名叟",
            "content": "薄宦尘埃易满襟，问盟犹喜盍朋簪。只今风月一杯酒，他日云山{千右下加一点}里心。杨柳阴疎秋馆静，芙蓉香冷暮江深。潮回一信西兴渡，为寄相思别后吟。",
            "comment": ""
        },
        {
            "title": "游洞霄",
            "content": "九锁扃仙窟，栖真隔茂林。地灵泉石秘，岩古薜萝侵。屐践东册胜，樽倾北海深。主人娱客兴，唤起玉龙吟。",
            "comment": ""
        },
        {
            "title": "居苦",
            "content": "去郭近一里，结茅才数间。红尘飞不到，幽事颇相关。凿石分流水，移松补断山。栖禽忙似我，日落未知还。",
            "comment": ""
        },
        {
            "title": "游洞霄",
            "content": "昨日始骑驴，今朝共跨鱼。一官尘坎璮，三迳木扶疎。童返还知白，身轻继寝虚。道传传便得，元乏枕中书。",
            "comment": ""
        },
        {
            "title": "送梅窗兄",
            "content": "离歌休再叠，我亦不堪闻。山接诗愁去，云随别袂分。官閒宁问禄，命薄谩能文。怅望梅边屋，花开更忆君。",
            "comment": ""
        }
    ]
}