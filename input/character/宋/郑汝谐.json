{
    "dynasty": "宋",
    "author": "郑汝谐",
    "poems": [
        {
            "title": "题盱眙第一山",
            "content": "忍耻包羞事北庭，奚奴得意管逢迎。燕山有石无人勒，却向都梁记姓名。",
            "comment": ""
        },
        {
            "title": "水南寺",
            "content": "徜徉水南寺，青山在指顾。山中八洞列，天巧于此觑。谁谓宝方小，方是洞天数。",
            "comment": ""
        },
        {
            "title": "题石门洞",
            "content": "每移征棹并云根，便觉幽怀谢世喧。皓色飞来天际雪，红尘不到水边门。破荒康乐名犹在，纪胜元章字不存。但有好山容老子，何须更访武陵源。",
            "comment": ""
        }
    ]
}