{
    "dynasty": "宋",
    "author": "薛居宝",
    "poems": [
        {
            "title": "老妓自汴京人泣而赠之",
            "content": "薄妆自叙老深宫，一曲悲歌听不终。黑发尚沾梁苑雪，素衣还带上林风。残春柳叶萧条绿，破国桃花冷落红。收拾琵琶蹙眉黛，教人同在泪痕中。",
            "comment": ""
        },
        {
            "title": "秋日看云",
            "content": "晓雨沾山路，秋云看野亭。薄从川上起，低向屋边停。合处山林白，消来天地青。人生无定迹，不止是浮萍。",
            "comment": ""
        },
        {
            "title": "故旧相送出城门",
            "content": "策马国门南，行投感时节。唧唧寒螀乱，皎皎层恋洁。修途遵广川，衰林夕阳灭。含情不忍语，眷旧讵忍别。抱疴谢绂冕，寄情恋岩穴。树临越海潮，山背吴门雪。各勉畴昔心，音书戒辽绝。傥读幽栖子，杜关理丹诀。",
            "comment": ""
        },
        {
            "title": "皇太后挽歌",
            "content": "夹日光先业，寒星聚夜台。慈名千古得，哀诏九天来。地底鸡人少，云中鹤使催。宫门芳草遍，从此不须开。",
            "comment": ""
        }
    ]
}