{
    "dynasty": "宋",
    "author": "毕士安",
    "poems": [
        {
            "title": "国清寺",
            "content": "三四百年寺，今来国又清。若非逢圣祚，从自有嘉名。月殿五峰色，风松十里怕。不缘君命束，便好脱尘缨。",
            "comment": ""
        },
        {
            "title": "杨照承议芦雁枕屏",
            "content": "画师不肯传风蝶，故作枯乾逞奇绝。清秋未合结繁阴，深户何从洒飞雪。雪里鸭儿苦耐寒，眠沙枕浦白云团，黄芦槭槭枝叶乾。江头鸣雁恰飞起，恍如身到潇湘间。潇相洞庭云水隔，山路坡陁断行客。从来冬景画已难，况有翎毛似崔白。已觉冰漫稻梁少，更疑水宿溪垠窄。生平有道付沧洲，今日床头动行色。屏风主人家近远，我昔曾过浔阳县，田芦野雁尝亲见。出门解榻定相逢，借我家乡令对面。",
            "comment": ""
        },
        {
            "title": "禁林讌会之什",
            "content": "好文英主古难齐，宠重词臣意弗低。睿藻清新刊翠琰，神踪飞动在璇题。芸笺许效蓬莱阁，花槛容模罨画溪。乐圣朋侪开绮席，爱君诚抱挂金闺。买臣晚遇知多幸，犬子端忧思转稽。天地恩私无以报，只将克慎对芝泥。",
            "comment": ""
        },
        {
            "title": "答王黄门寄密蒙花",
            "content": "多病眼昏书懒寄，烦君远寄密蒙花。愁无内史兼词翰，为写真方到海涯。",
            "comment": ""
        }
    ]
}