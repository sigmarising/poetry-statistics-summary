{
    "dynasty": "宋",
    "author": "徐遹",
    "poems": [
        {
            "title": "赋门同舟赴省举",
            "content": "陈李张黄苏与周，更添徐子分相投。竹林风月连三郡，北宿光芒聚一舟。作者定知同议论，争臣顿是合谋猷。胸中各有平津策，此去知谁作状头。",
            "comment": ""
        },
        {
            "title": "琼林宴罢作",
            "content": "白发青衫晚得官，琼林宴罢酒肠宽。平康过尽无人问，留得宫花醒后看。",
            "comment": ""
        }
    ]
}