{
    "dynasty": "宋",
    "author": "许中应",
    "poems": [
        {
            "title": "池碧亭",
            "content": "清泚何妨一整巾，苍岩先自怯登临。泛现人物几荣悴，祗有林泉无古今。万个倘容参直节，一泓端欲印无心。苍颜还许交同老，罗隐书堂尚可寻。",
            "comment": ""
        },
        {
            "title": "陪邑大夫登西岘峰",
            "content": "晴暾发轻暑，惠风荡敏林。驱车青郊路，举趾西山岑。随流玩回转，就阴便清深。子规续哀响，食庚流好音。侧径既窈窕，层岩亦岖嵌。石泉清潄琼瑶，松风璆琳，云间涉虚旷，恍若韶沪临。水乐名其亭，上有坡仙吟。泉甘沦新茗，芹香侑清斟。攀跻岂不劳，景胜忘所任。夕阳忽在山，清兴浩难禁。山灵应有约，何时重来寻。",
            "comment": ""
        }
    ]
}