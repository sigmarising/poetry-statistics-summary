{
    "dynasty": "宋",
    "author": "谭景先",
    "poems": [
        {
            "title": "和陈正言谠题尊贤堂二首",
            "content": "公已归为玉局仙，茂林乔木自苍然。乡时寓客共千载，今日新堂恰百年。铁画银钩三大字，金章玉局一佳篇。远烦几似真双美，后世应知两并贤。",
            "comment": ""
        },
        {
            "title": "白马井",
            "content": "玉踠神跑井，崇祠汉伏波。海涛如许近，地脉不同科。德泽甘泉美，人资惠利多。灵踪传万古，苍石有谁磨。",
            "comment": ""
        },
        {
            "title": "和陈正言谠题尊贤堂二首",
            "content": "孰识东坡第一仙，谪来儋耳久悠然。潜心学易忘忧患，筑屋闲居度岁年。兴遣不为哀屈事，情高尝见和陶篇。拜公遗像浑如在，曾与乡人恭敬贤。",
            "comment": ""
        }
    ]
}