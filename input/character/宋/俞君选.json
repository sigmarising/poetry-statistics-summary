{
    "dynasty": "宋",
    "author": "俞君选",
    "poems": [
        {
            "title": "送砚与整套元真广文",
            "content": "插天万仞芙蓉峰，茫茫积翠连青空。中有千年苍玉骨，山奇水怪秀所钟。汤崖绝壁不可到，虎豹守护烟萝封。一朝良工夺天造，云斤月斧磨玲珑。踏天下割碧云髓，往往霹雳惊蛇龙。冰蚕吐丝织新就，罗文光莹浮青铜。人间何处用此物，造化欲付文章公。先生早晚运椽笔，判花视草蓬莱宫。手挥五色补天漏，放开白日消阴虹。坐令万物无羌疠，尽从笔底生春风。此时浓墨书大字，正须巨石相追从。愿公收拾此至宝，相伴他年参化工。",
            "comment": ""
        }
    ]
}