{
    "dynasty": "宋",
    "author": "吕希纯",
    "poems": [
        {
            "title": "诗一首",
            "content": "梦寐西山结草庐，逝将临水咏游鱼。何人见卵求时夜，更著间言问紫姑。",
            "comment": ""
        },
        {
            "title": "承天思范轩",
            "content": "范公当晶守江滨，本是西清献纳臣。潇洒溪山潇洒郡，太平天子太平民。棠郊遗爱今仍在，竹榭高吟迹忆陈。还忆开元宋开府，相望彷佛见精神。",
            "comment": ""
        },
        {
            "title": "灵香阁",
            "content": "昔闻僧道开，清净本求佛。谈经悟教藏，施药蠲众疾。临嶂起重阁，最上构禅室。灵香邈可继，壮丽固已轶。桐庐潇洒郡，兹阁更奇屈。峰峦互掩映，松竹富蒙密。我来一伏槛，紫翠竞森出。尘襟与羁帻，中坐怳已失。清风来甚远，冲气久弥逸。东轩视蟠桃，仙路如彷佛。",
            "comment": ""
        },
        {
            "title": "千峰榭",
            "content": "古郡千山裹，高台六月凉。开轩背城市，伏槛即林塘。白佛当平还，乌龙插昊苍。水风生枕簟，岚翠仆衣裳。欲雨高峰暗，新晴瀑布长。稻塍分锦绣，松岭奏笙簧。自昔多贤守，於今载雅章。承流叨继踵，主诺粗提纲。夙乐阿兰若，端居最上方。南津有禅侣，默坐正相望。",
            "comment": ""
        },
        {
            "title": "赵清献赏春亭",
            "content": "遗直兼遗爱，居今见古人。殿中收白简，江上拥朱轮。栋宇才函丈，琴尊喜对宾。绕亭佳水在，长与物为春。",
            "comment": ""
        },
        {
            "title": "朱氏园",
            "content": "十里游山兴尽回，重留车骑款郊扉。中桥驾石临清港，危榭开轩挹翠微。夹道松风吹酒面，满庭花气袭人衣。殷勤更谢华亭鹤，引吭高声送我归。",
            "comment": ""
        },
        {
            "title": "定川门",
            "content": "江如丁字凑城隈，长畏蛟龙鼓浪来。门表奠川聊致祷，职当求瘼愧非才。两滩涨定沙痕白，七里山晴雾雨开，放出庚家楼上月，却留宾从少徘徊。",
            "comment": ""
        },
        {
            "title": "潇洒亭",
            "content": "郡因贤守得佳名，水态山光会此亭。云外僧归穿竹坞，日边鸥下集沙汀。浮梁倒影横雌霓，宝塔张灯叠万星。不独班春行田野，重缘香火叩禅扃。",
            "comment": ""
        },
        {
            "title": "临江仙",
            "content": "□□□□□□□，□□□□□□。莫交闲虑到心头。有来忧不得，无後不须忧。□□□□□□□，□□□□□□。万般希望不如休。无来求不得，有後不须求。",
            "comment": ""
        },
        {
            "title": "高峰庵",
            "content": "予尝登高峰，近瞰碧溪坞。老松如卧龙，夹道忽腾翥。危梯过百折，直下看云雨。善导有遗踪，十佛从口吐。岁久缺其三，尘埃谁复数。佛寿倘能读，佛像谅可补。绕山行道迹，会转坦无阻。中休有磐石，蔽日多林莽。安得德山流，来为此峰主。结茅孤顶上，端坐诃佛祖。",
            "comment": ""
        },
        {
            "title": "元夕",
            "content": "何处元霄好，迎銮册府西。箫声云外起，扇影日边低。秘禁威容肃，名流步武齐。舜瞳回左顾，真欲过金闺。何处元霄邓，只林宴坐僧。戒圆三五夜，心耀百千灯。茅舍门常掩，绳床几谩凭。世间娱乐事，一念不曾兴。",
            "comment": ""
        },
        {
            "title": "句",
            "content": "何处孤城号秭归。久矣抠衣阙过庭。",
            "comment": ""
        },
        {
            "title": "玉泉庵",
            "content": "瀑布岩东转画旗，拂云穿石上霏微。抱溪修竹通千个，夹道乔松过十围。檐外一潭泓翠碧，窗间万斛溅珠玑。使群不用笙歌拥，漱玉声中岸帻归。",
            "comment": ""
        },
        {
            "title": "寄兄",
            "content": "江南江北来，昨夜同枝宿。平明一声起，回顾已极目。",
            "comment": ""
        },
        {
            "title": "民表圆同庵",
            "content": "翠竹庵前久不疑，雨花岩畔更忘机。何人得似江居士，在定时多出定稀。",
            "comment": ""
        },
        {
            "title": "王氏亭池",
            "content": "城外溪山知几重，独邻池馆占城中。亭花不动波澜细，径石相连岛屿通。床下击舟同醉傅，尊前垂钓似仙翁。五家最数乌衣巷，莫废江南旧士风。",
            "comment": ""
        },
        {
            "title": "江氏园",
            "content": "北渚南津路不遥，呜驺喜过定川桥。竹间水榭涵虚碧，林外山堂对泬漻。地占上游真{左王右爽}垲。门通禅苑离。",
            "comment": ""
        },
        {
            "title": "见学院诸生作诗因和",
            "content": "骐骥方腾踏，蚊虻敢扑缘。明年小期集，请看十庐鞭。",
            "comment": ""
        },
        {
            "title": "乌龙寺",
            "content": "秀岭奇峰接钓台，乌龙直冯更崔嵬。万松合处虚亭敞，千佛光中梵宇开。林外瀑泉飞朔雪，云间宝藏转春雷。攀藤更入西庵路，一听支郎语劫灰。",
            "comment": ""
        },
        {
            "title": "陈尊宿庵",
            "content": "尊宿芳名盛，庵岩迹未颓。织蒲随日用，儋版唤人回。临济亲推出，云门手托开。于今两禅派，俱自睦州来。",
            "comment": ""
        }
    ]
}