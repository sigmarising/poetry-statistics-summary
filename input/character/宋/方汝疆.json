{
    "dynasty": "宋",
    "author": "方汝疆",
    "poems": [
        {
            "title": "舟行江上",
            "content": "平林漠漠暝烟齐，竹树萧疏望眼迷。相唤几声何处雁，断霞明处一行低。",
            "comment": ""
        },
        {
            "title": "江上晚望",
            "content": "柳边茅舍倚渔矶，沙上轻禽贴水飞。千顷夕阳秋练净，谁家一叶晚来归。",
            "comment": ""
        },
        {
            "title": "江上晚行",
            "content": "疏云薄日冷吴江，江色芦花共渺茫。四五点山烟霭淡，两三枝桨水云长。游鱼避网惊微浪，幽鹭窥汀下夕阳。兴罢归来更回首，满峰明月踏溪霜。",
            "comment": ""
        }
    ]
}