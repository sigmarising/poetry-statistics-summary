{
    "dynasty": "宋",
    "author": "赵彦卫",
    "poems": [
        {
            "title": "题兰亭帖",
            "content": "生涯寄简瓢，嗜古成传癖。胸蟠万卷书，禊帖究所出。三百七十五，异论溢编帙。更相自戈予，又类相形色。我昔识诸老，高论聆侍侧。玉笔贵藏锋。真赝拚金锡。精神苟不具，徒尔致研席。搜访诸贤语，编类置丈室。使我心豁然，登山如得屐。妄意於斯文，庶可益涓滴。作诗谢来贶，持寄俟他日。",
            "comment": ""
        },
        {
            "title": "吴下同年会诗",
            "content": "雁塔寻盟信不违，二星联璧世间稀。高情念旧何其厚。□客亲仁得所依。节操刚方范孟博，□□醖藉谢玄晖。沙堤已築催归骑，怪底朝来喜鹊飞。",
            "comment": ""
        }
    ]
}