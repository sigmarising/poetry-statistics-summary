{
    "dynasty": "宋",
    "author": "邓柞",
    "poems": [
        {
            "title": "寄邓志宏五首",
            "content": "笔下文章信有神，西来避地不无因。要看银河从大落，一洗人间万古尘。",
            "comment": ""
        },
        {
            "title": "寄邓志宏五首",
            "content": "厌从薄宦思莲幕，思见故人映玉山。须信人生贵适志，相逢樽酒且开颜。",
            "comment": ""
        },
        {
            "title": "寄邓志宏五首",
            "content": "中原回首涕沾裳，谁是当时柱石强。会唤谪仙天上去，扶将日毂出扶桑。",
            "comment": ""
        },
        {
            "title": "寄邓志宏五首",
            "content": "彭泽思归意末成，折腰五斗谩劳生。何如张翰秋风起，便忆鲈鱼蒪菜羹。",
            "comment": ""
        },
        {
            "title": "新岭庵",
            "content": "千尺长松矗太清，倚松栋宇与云平。凭阑只恐西风起，吹上青冥九万程。",
            "comment": ""
        },
        {
            "title": "谒姜相词坟",
            "content": "布及崛起秉洪钧，料事当年若有神。三尺孤坟封马鬣，一时直道犯龙鳞。从容未见回天力，流落空闻弃海滨。赖有高人秦处士，不防筑室作居邻。",
            "comment": ""
        },
        {
            "title": "寄邓志宏五首",
            "content": "三径从来半草莱，席门那为故人开，自惭不是梧桐树，安得朝阳鸣凤来。",
            "comment": ""
        },
        {
            "title": "题白莲院",
            "content": "古树纷纷千嶂雨，远寺鸣钟迷处所。一水东流浮落花，隔云应有秦人住。海风不断长松路，万籁寒生苍玉麈。此去江南山更深，桄榔叶暗猨啼苦。",
            "comment": ""
        }
    ]
}