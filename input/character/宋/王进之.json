{
    "dynasty": "宋",
    "author": "王进之",
    "poems": [
        {
            "title": "春日田园杂兴",
            "content": "桑田沧海岁兴亡，几几东风自扇扬。细麦新秧随意长，闲花幽草为谁芳。午桥萧散名千古，金谷繁华梦一场。满眼春愁禁不得，数声啼鸟在斜阳。",
            "comment": ""
        },
        {
            "title": "春日田园杂兴",
            "content": "东君私我此闲身，脱欲青衫野服更。桑可以丝麻可贵，麦宜续食韭宜羹。分甘垄上耕云隐，梦不湖边拾翠行。物意岂知沧海变，晓风依旧语流莺。",
            "comment": ""
        }
    ]
}