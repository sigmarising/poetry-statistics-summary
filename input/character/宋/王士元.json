{
    "dynasty": "宋",
    "author": "王士元",
    "poems": [
        {
            "title": "龙子祠农人享神",
            "content": "晋州之西，山日藐姑。有泉源源流不潴，疏为八道沟与渠，坐令瘠土成膏腴。多黍多稌多麻蔬，沄沄万亩碁局如。田家终岁惟勤劬，虽有乾旱无忧虞。割牲酾酒父老趋，坎坎击鼓吹笙竽。报答龙神醉饱余，宛若泽国江乡居。晋州之东民岂迂，耕种自亦为农夫。年年汲井井欲枯，赤日炙背田不濡。父子筋力疲辘轳，肩頳汗浃区区。老我见此空嗟吁，谁把劳逸分两途，凶年且为宽赋租。",
            "comment": ""
        }
    ]
}