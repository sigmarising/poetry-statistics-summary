{
    "dynasty": "宋",
    "author": "吴倧",
    "poems": [
        {
            "title": "句",
            "content": "老去渐同嫫母丑，归来免效买胡留。两生更肯从绵蕞，高祖规模又不同。吴市终身避言耳，去家岂是去为仙。杨柳池深鱼乍出，桑麻土润燕初归。渔携纲近鸥斜去，人过桥东影倒行。岸近田多损，潭深石叠平。村舂林外急，钓艇柳阴横。竹牖迎风翻贝叶，铜炉温火养龙涎。",
            "comment": ""
        },
        {
            "title": "夏暑",
            "content": "旧闻有西山，松风六月寒。明当整襟屦，舒笑青云端。招手尘外人，瀹泉采芳荪。",
            "comment": ""
        }
    ]
}