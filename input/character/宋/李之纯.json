{
    "dynasty": "宋",
    "author": "李之纯",
    "poems": [
        {
            "title": "西园辩兰亭和韵",
            "content": "绿叶织长间紫茎，蜀人未始以兰名。有时只怪香盈室，此日方传誉满城。恩意和风扬馥郁，光荣灏露滴清英。庭阶若不逢精鉴，何异深林静处生。",
            "comment": ""
        },
        {
            "title": "真味堂",
            "content": "问渠真味若为言，不著盐梅也自全。鼋鼎大夫徙染指，曲车公子谩流涎。胸中已有五千卷，徽外更听三两弦。此老清馋何所嗜，宦途嚼蜡已多年。",
            "comment": ""
        },
        {
            "title": "雪后",
            "content": "玉环晕月蟠长虹，飞沙卷土号阴风。黄云幂幂翳晴空，屋头唧唧鸣寒虫。天符夜下扶桑宫，玄冥震怒鞭鱼龙。鱼龙飞出沧海底，咄嗟如律愁神公，急襫北斗卷云汉，凌澌卷入天瓢中。椎璋碎六华，剪出寒珑璁。翩儇作穗大如手，千奇万巧难形容。恍如堕我银沙界，清光皜夜寒朣胧。肝肠作崇耿无寐，试把往事间追穷。男儿生须衔枚卷甲臂琱兮，径投虎穴策奇功。不然羊羔酒帐玻璃钟，侍儿醉脸潮春红。谁能蹇驴驼著灞陵东，骨相酸寒愁煞侬。屏山正吐黄虀气，笑倒坐间亡是公。",
            "comment": ""
        },
        {
            "title": "驾幸太学",
            "content": "羽卫金舆焕彩章，天街端去入虞庠。严师致奠初加拜，延讲终篇不计行。万乘屈尊先郡国，诸生赐坐亚侯王。辅臣归美荣歌咏，首发清风政事堂。",
            "comment": ""
        }
    ]
}