{
    "dynasty": "宋",
    "author": "郭磊卿",
    "poems": [
        {
            "title": "挽张都谏文肃公",
            "content": "更从别驾立朝端，白简风生宪府寒。宣室每前深夜席，木天时染秘书翰。琴思中散人何在，鹤返辽阳影已单。圣主怆然为辍食，九原莫作泪空漫。",
            "comment": ""
        },
        {
            "title": "柳词",
            "content": "春风垂柳丝，只向庭前住。妾心逐征夫，万里天南去。柳枝纵多锦，妾梦不知数。少年学得画双眉，今日看看作愁具。",
            "comment": ""
        },
        {
            "title": "偶题",
            "content": "更无清兴在杯觞，不用蒲葵扇自凉。月色静时山鹤叫，一庭秋景藕花香。",
            "comment": ""
        }
    ]
}