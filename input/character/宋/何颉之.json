{
    "dynasty": "宋",
    "author": "何颉之",
    "poems": [
        {
            "title": "观李伯时题阎立本西域图",
            "content": "穷荒未信子年欺，自笑山林老一枝。海上尝思龟壳卷，天涯欲化鸟工窥。丹青阎令如曾到，风俗张骞旧独知。公喜著书尤博雅，山经暇日补残遗。",
            "comment": ""
        },
        {
            "title": "句",
            "content": "秋水因君话河伯，接篱持酒对山公。",
            "comment": ""
        },
        {
            "title": "句",
            "content": "碧树高岩底。",
            "comment": ""
        },
        {
            "title": "和韩子苍游赤壁",
            "content": "儿时宗伯寄吾州，讽诵高文至白头。二赋人间真吐凤，五年溪上不惊鸥。蟹尝见水人犹怒，鹘有危巢孰敢留。珍重使君寻故迹，西风怅望古城楼。",
            "comment": ""
        },
        {
            "title": "句",
            "content": "晓风熏麝馥，秋露染鹅黄。",
            "comment": ""
        },
        {
            "title": "黄绵襖绝句",
            "content": "范叔绵袍暖一身，大裘只盖洛阳人。九州四海黄绵{左示右奥}，谁似天公赐予均。",
            "comment": ""
        },
        {
            "title": "句",
            "content": "身到瀛洲须命好，官称庚氏莫言卑。",
            "comment": ""
        },
        {
            "title": "诗一首",
            "content": "长安古碑用乐石，虿尾银钩擅精密。缺讹横道已足哀，况复镌裁代砖甓。有如天吴及紫凤，颠倒在衣吁可惜。",
            "comment": ""
        }
    ]
}