{
    "dynasty": "宋",
    "author": "温镗",
    "poems": [
        {
            "title": "折丹桂",
            "content": "秋风秋露清秋节。秋雨过、秋香初发。二仙生值好秋天，气却与、秋霜争烈。秋霄开宴群仙列。秋娘唱、秋云低遏。寿杯双劝祝千秋，镇长对、中秋皓月。",
            "comment": ""
        },
        {
            "title": "少年游",
            "content": "东风先报上林春。枝上晓莺新。凌虹御气，鞭鸾翳凤，来辅玉晨君。稳步丹墀青云路，金鼎侍调羹。南极光中，五云多处，长伴老人星。",
            "comment": ""
        },
        {
            "title": "少年游",
            "content": "谢家庭槛晓无尘。芳宴启良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共同劝乐，喜庆与时新。",
            "comment": ""
        }
    ]
}