{
    "dynasty": "宋",
    "author": "胡长卿",
    "poems": [
        {
            "title": "句",
            "content": "闻道嘉鱼出火山，我来那得一鳞看。",
            "comment": ""
        },
        {
            "title": "容州闻雁",
            "content": "旧闻雁不到衡阳，今复南飞入瘴乡。天阔随阳皆可去，未应为界限潇湘。",
            "comment": ""
        },
        {
            "title": "和经略焕章朱公千叶白梅诗",
            "content": "天怜素质太柔轻，不奈西风雪片凝。故与红颜如美玉，尚余清影似寒冰。黄香仅可追多叶，重萼堪怜只两层。欲问园官分此贴，宜楼深远叹难应。",
            "comment": ""
        },
        {
            "title": "禁烟日陪经略焕章丈游白龙洞得所赋新诗次韵",
            "content": "悬崖怪石水潺潺，宜有神龙隐此间。穷胜不妨穿险洞，寻春那止看群山。攀龙行即天边去，跃马聊同野外还。好景良辰适相会，一尊且共水云闲。",
            "comment": "【注释】【原题】：禁烟日陪经略焕章丈游白龙洞得所赋新诗次韵以呈"
        }
    ]
}