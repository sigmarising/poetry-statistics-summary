{
    "dynasty": "宋",
    "author": "周郔",
    "poems": [
        {
            "title": "丁酉经由三高亭再和",
            "content": "吴江未到竟先倾，杳杳渔歌醉里听。霜晚人家千橘熟，秋晴江上数峰青。鱼缘香饵吞残钓，鹤趁归帆下远汀。大艑何时眼中见，乘槎拟欲问台星。",
            "comment": ""
        },
        {
            "title": "三高亭怀范石湖",
            "content": "莼脆鲈肥酒细倾，浩歌悲壮欲谁听。沈迷簿领头将白，弹压江山眼自青。鱼跃紫鳞冲苇岸，鸥翻白雪下沙汀。西风散发危亭上，醉倚丰碑照日星。",
            "comment": ""
        }
    ]
}