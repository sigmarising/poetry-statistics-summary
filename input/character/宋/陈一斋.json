{
    "dynasty": "宋",
    "author": "陈一斋",
    "poems": [
        {
            "title": "谿亭次汪桐阳",
            "content": "空亭明远嶂，老树黯馀曛。野兴临流坐，秋声入夜闻。渔归孤棹月，鹤睡一松云。记得前溪路，人家两岸分。",
            "comment": ""
        },
        {
            "title": "送刘蒙川",
            "content": "春草征帆远，春江落日程，瘴乡官是客，儒服老谈兵。海阔龙无影，山空凤不鸣。梅花东阁路，凄断故人情。",
            "comment": ""
        },
        {
            "title": "维扬怀项朴庵",
            "content": "长铗悲弹负壮游，京华倦客又扬州。西风昨夜他乡梦，明月故人何处楼。石塔钟残枫叶暝，瓜州棹远荻花秋。幽窗一点寒灯影，徒倚阑干生暮愁。",
            "comment": ""
        }
    ]
}