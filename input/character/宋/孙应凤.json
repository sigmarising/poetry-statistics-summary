{
    "dynasty": "宋",
    "author": "孙应凤",
    "poems": [
        {
            "title": "西塔",
            "content": "忆昨慈恩登绝顶，今朝眼界更分明。飞檐高泻银河水，隔岸遥传宝铎声。翥凤呈辉看欲下，浔龙露角望尤勍。凌风好向蓬莱去，一片香云绕足生。",
            "comment": ""
        },
        {
            "title": "惠政桥",
            "content": "百仞崖边有此桥，地平路稳玉聪骄。惠而知政今如此，拈起桥名问国侨。",
            "comment": ""
        },
        {
            "title": "奖溪桥",
            "content": "夕照斜阳柳外鸦，杏园衰谢野人家。欲寻春色无寻处，尽在桥边野草花。",
            "comment": ""
        },
        {
            "title": "宝藏寺洪钟",
            "content": "枕畔鍧然宝藏钟，声从何处入高墉。蜀颅衰臂今如许，唤起穹庐一卧龙。",
            "comment": ""
        },
        {
            "title": "虎岩纪游",
            "content": "月出山越高，云行月益忙。树影遍空白，疎星避月光。总非往者见，不从意内量。聪晨此一进，境界因久忘。深坐庭露淹，山僧促回廊。鼓钟奏天乐，经行重山堂。暮楫动朝梵，初日升屋梁。佛心光见日，林晖洞八方。细雨霏日中，飞烟青逐黄。出门绕山迳，两道夹修篁。茗根千百个，却於山隈藏。径深见奇巘，云与戴云望。因之曳竹杖，集伴凌高冈。他年记此际，风花带天香。",
            "comment": ""
        },
        {
            "title": "双桂桥",
            "content": "桥前巧匠剪春罗，桥上亭亭景物和。明夜元宵一团玉，连波还解似金波。",
            "comment": ""
        }
    ]
}