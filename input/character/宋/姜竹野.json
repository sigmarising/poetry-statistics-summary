{
    "dynasty": "宋",
    "author": "姜竹野",
    "poems": [
        {
            "title": "西湖竹阁寺",
            "content": "来此琅玕影里吟，更于何处觅山林。千年清事无人管，独有香山领此心。",
            "comment": ""
        },
        {
            "title": "船子和尚西亭",
            "content": "船翻亭迹尚依然，动有风波静有天。人世不知行实地，每于船上又安船。",
            "comment": ""
        },
        {
            "title": "简高澹轩",
            "content": "西风篱下菊班班，想得吟肩正耸山。急遣曲生陪杖履，要传好句出人间。",
            "comment": ""
        }
    ]
}