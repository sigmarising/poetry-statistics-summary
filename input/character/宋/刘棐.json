{
    "dynasty": "宋",
    "author": "刘棐",
    "poems": [
        {
            "title": "咸阳",
            "content": "玉殿珠楼二世中，楚人一炬逐烟空。却缘火是秦人火。只与焚书一样红。",
            "comment": ""
        },
        {
            "title": "至石桥夜半风雨大作",
            "content": "方广即真华藏界，自他不隔一毫端。庞眉大士常相见，猛雨豪风漫作难。",
            "comment": ""
        },
        {
            "title": "题惠众院",
            "content": "云迷鸟道岭重重，松竹深藏释子宫。戎马不曾来尔界，太平元在乱山中。",
            "comment": ""
        },
        {
            "title": "咸阳",
            "content": "父老壶浆迓义旗，亡秦谁复为秦悲。不曾被虐曾蒙德，十二金人各泪垂。",
            "comment": ""
        }
    ]
}