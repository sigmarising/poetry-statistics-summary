{
    "dynasty": "宋",
    "author": "何正臣",
    "poems": [
        {
            "title": "送程给事知越州",
            "content": "史君承诏出黄扉，急桨翩翩画鷁飞。天上鹓鸾惊暂别，江边猿鹤喜频归。列城将吏瞻戎节，夹道乡人看锦衣。今古蓬莱足吟咏，更留风月待珠玑。",
            "comment": ""
        },
        {
            "title": "送程给事知越州",
            "content": "立京金城漳海边，从来经制祗茫然。一千里候无宵警，十万人家自晏眠。异域早闻回陈马，将车从此罢楼船。功成事往翻然去，用舍如公信可贤。",
            "comment": ""
        }
    ]
}