{
    "dynasty": "宋",
    "author": "王安礼",
    "poems": [
        {
            "title": "点绛唇",
            "content": "春睡腾腾，觉来鸳被堆香暖。起来慵懒。触目情何限。深院日斜，人静花阴转。柔肠断。凭高不见。芳草连天远。",
            "comment": ""
        },
        {
            "title": "万年欢",
            "content": "雅出群芳。占春前信息，腊後风光。野岸邮亭，繁似万点轻霜。清浅溪流倒影，更黯淡、月色笼香。浑疑是、姑射冰姿，寿阳粉面初妆。多情对景易感，况淮天庾岭，迢递相望。愁听龙吟凄绝，画角悲凉。念昔因谁醉赏，向此际、空恼危肠。终须待结实，恁时佳味堪尝。",
            "comment": ""
        },
        {
            "title": "潇湘忆故人慢",
            "content": "薰风微动，方樱桃弄色，萱草成窠。翠帏敞轻罗。试冰簟初展，几尺湘波。疏帘广厦，寄潇洒、一枕南柯。引多少、梦中归绪，洞庭雨棹烟蓑。惊回处，闲昼永，但时时，燕雏莺友相过。正绿影婆娑。况庭有幽花，池有新荷。青梅煮酒，幸随分、赢得高歌。功名事、到头终在，岁华忍负清和。",
            "comment": ""
        }
    ]
}