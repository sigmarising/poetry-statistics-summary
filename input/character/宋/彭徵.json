{
    "dynasty": "宋",
    "author": "彭徵",
    "poems": [
        {
            "title": "真人",
            "content": "白云深处是仙家，清壁飞来瀑布斜。采药不知归路晚，洞门开遍碧桃花。散发披襟万仞冈，天池风度碧莲香。洞云去作人间雨，留下瑶坛月影凉。老桂吹香入古瓢，月华如水碧天寥。酒醒夜半谁惊觉，鹤背仙人紫玉箫。山中无历任光阴，梅正开时雪意深。弹罢蕊珠香满座，天花几个落瑶琴。",
            "comment": ""
        }
    ]
}