{
    "dynasty": "宋",
    "author": "孙元卿",
    "poems": [
        {
            "title": "与钱孝先游洞霄",
            "content": "玄冥相我作山行，卷却重阴放晓晴。但见峰峦互扃锁，不知宫阙隐峥嵘。云根洞穴篝灯入，井底波澜抚掌生。唤客入山远送客，淙琤犹记石泉声。",
            "comment": ""
        },
        {
            "title": "题舫斋",
            "content": "满船载月华亭子，泛宅浮家张志和。何似舫斋趺坐稳，莫教平地起风波。",
            "comment": ""
        },
        {
            "title": "与钱孝先游洞霄",
            "content": "芒鞋踏明月，入谷闻泉声。了知非人间，冷然毛骨清。篝灯入幽洞，岩穴何阴阴。仙凡隔几尘，无由问霓旌。跻攀上高崖，势与龙虎争。凭栏试抚掌，碧瓷波纹生。尘缘苦未断，世路犹遐征。题诗来贤岩，晚岁当再行。",
            "comment": ""
        }
    ]
}