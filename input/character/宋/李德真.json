{
    "dynasty": "宋",
    "author": "李德真",
    "poems": [
        {
            "title": "武林春游即事",
            "content": "风光如此莫伤春，云树烟花一色新。杜宇不啼真解事，帝乡谁是肯归人。",
            "comment": ""
        },
        {
            "title": "寄南岳故人",
            "content": "只自章江别，吴枫又几霜。天遥人在岳，月冷梦浮湘。红树猿狐啸，黄云雁一行。楼高添远恨，不敢望斜阳。",
            "comment": ""
        },
        {
            "title": "客崇安寄萧小山",
            "content": "宦清只有著书忙，六馆归时客满堂。芍药待吟班已峻，梅花曾赋笔犹香。夜瞻北斗星河近，晴倚冬梅岭树长。别日未深情不浅，雪风吹老孟襄阳。",
            "comment": ""
        }
    ]
}