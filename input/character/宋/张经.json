{
    "dynasty": "宋",
    "author": "张经",
    "poems": [
        {
            "title": "王质过洞庭",
            "content": "云可有无水，风能奔走沙。蟠深鸣老{左虫右屈}，飞倦落长鸦。地有湘头尾，山无楚正斜。人间与天上，何处碍浮槎。",
            "comment": ""
        },
        {
            "title": "潇湘八景诗·渔村夕照",
            "content": "日落大江头，返照江村里。独有羡鱼翁，垂纶收不起。",
            "comment": ""
        },
        {
            "title": "潇湘八景诗·远浦归帆",
            "content": "极浦一帆回，招招近岸开。倚船试相问，莫是故乡来。",
            "comment": ""
        },
        {
            "title": "潇湘八景诗·洞庭夜月",
            "content": "秋夜净无云，嫦娥展孤镜。灏气浸澄波，荡漾光还定。",
            "comment": ""
        },
        {
            "title": "潇湘八景诗·潇湘夜雨",
            "content": "终夜雨潇潇，闷杀孤舟客。滴滴打蓬声，错讶灵妃瑟。",
            "comment": ""
        },
        {
            "title": "潇湘八景诗·江天暮雪",
            "content": "江上雪纷纷，风寒天已暮。中有泛舟人，兴尽迷归路。",
            "comment": ""
        },
        {
            "title": "潇湘八景诗·烟寺晚钟",
            "content": "野烟寺初暝，僧添宝篆香。鲸音送残照，敲落楚天霜。",
            "comment": ""
        },
        {
            "title": "潇湘八景诗·平沙落雁",
            "content": "唤侣下寒汀，争宿芦花萼。夜半渔翁过，惊起还飞落。",
            "comment": ""
        },
        {
            "title": "潇湘八景诗·山市晴岚",
            "content": "茅屋开山脚，岚光映日光。行人消野兴，个个醉壶觞。",
            "comment": ""
        },
        {
            "title": "岳阳楼望洞庭",
            "content": "每因蜀水涨，横遏楚江流。气象吞云梦，波澜彻夏秋。风云几开阖，日月自沉浮。欲济谁舟楫，乾坤独倚楼。",
            "comment": ""
        }
    ]
}