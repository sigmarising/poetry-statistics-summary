{
    "dynasty": "宋",
    "author": "东冈",
    "poems": [
        {
            "title": "百字令/念奴娇",
            "content": "排云拓月，向天上移下，神仙华屋。画栋飞檐千万落，黼黼城南乔木。出谷莺迁，趋庭燕尔，袍绾登科绿。嫦娥分付，广寒今夜花烛。遥想高越于门，烂盈百辆，夹道争车毂。春满剡溪溪上路，一任瑶华飞六。舆奉潘慈，楼高华萼，坐享齐眉福。庭槐列戟，公侯衮衮相属。",
            "comment": ""
        }
    ]
}