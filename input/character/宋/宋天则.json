{
    "dynasty": "宋",
    "author": "宋天则",
    "poems": [
        {
            "title": "挽吕东莱先生",
            "content": "设心何正大，所乐得群英。文妙云龙变，经谈日月明。精{左牛右角}无间断，小大各圆成。长育恩难报，攀号自失声。",
            "comment": ""
        },
        {
            "title": "挽吕东莱先生",
            "content": "丽泽南轩聚，俱曾辱异知。颛蒙初自释，诱掖信吾斯。虽叹行窝寂，犹亏筑室思。只同二三子，许学莫能移。",
            "comment": ""
        },
        {
            "title": "挽吕东莱先生",
            "content": "含孕天资粹，稽参学力深。躬纯君子行，道会圣人心。形见温於玉，持存劲愈金。斯文方有赖，蚤作遽闻音。",
            "comment": ""
        },
        {
            "title": "挽吕东莱先生",
            "content": "世选仍收第，词科复处优。贤关资善教，东观迈英游。史笔精刊击，文编极简搜。家居期问董，岂料病无瘳。",
            "comment": ""
        }
    ]
}