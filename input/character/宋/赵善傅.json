{
    "dynasty": "宋",
    "author": "赵善傅",
    "poems": [
        {
            "title": "仲兄书至",
            "content": "别后曾无一纸书，忽於今日寄双鱼。开缄尽是离乡思，何日重来舜里居。",
            "comment": ""
        },
        {
            "title": "喜閒",
            "content": "林泉违约久，归此有余欢。引水来新沼，钩帘见好山。渔歌能破寂，鸥侣可陪閒。荣辱曾何绊，怡然见考槃。",
            "comment": ""
        },
        {
            "title": "喜閒",
            "content": "向晚幽栖地，襟怀颇自宜。品题风与月，驱使酒兼诗。供兴千岩竹，应门一局棋。此中无俗虑，高卧复何之。",
            "comment": ""
        },
        {
            "title": "勉善信弟志学",
            "content": "白日如飞去莫羁，於今旧发弗违疑。为人欲立持身本，入学先培进德基。",
            "comment": ""
        },
        {
            "title": "秋夜有怀孟兄",
            "content": "日落寒山剪剪风，一行雁字各西东。虽然颜面睽千里，料得相思两地同。",
            "comment": ""
        },
        {
            "title": "寓居等慈寺感怀",
            "content": "钦从王命寄招提，寂寂荒阶绿草齐。明月夜深接佛阁，看来不比汴梁时。",
            "comment": ""
        }
    ]
}