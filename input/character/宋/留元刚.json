{
    "dynasty": "宋",
    "author": "留元刚",
    "poems": [
        {
            "title": "武夷九曲棹歌",
            "content": "五曲云崖有许深，石门书屋著修林。堂堂不泯清风在，一片寒潭印我心。",
            "comment": ""
        },
        {
            "title": "武夷九曲棹歌",
            "content": "一曲初篙上水船，翠峰苍壁挟洄川。采幢幔屋今何在，空有丹炉石鼎烟。",
            "comment": ""
        },
        {
            "title": "武夷九曲棹歌",
            "content": "二曲崚嶒三石峰，当时秦女采芙蓉。至今汤沐临清泚，不作巫阳十二重。",
            "comment": ""
        },
        {
            "title": "武夷九曲棹歌",
            "content": "八曲山云敛复开，长年倚櫂立徘徊。俄然听得林间语，知道新村贳酒来。",
            "comment": ""
        },
        {
            "title": "满江红",
            "content": "风送清篙，沿流溯、武夷九曲。回首处，虹桥无复，幔亭遗屋。翠壁云屏临钓石，银河雪瀑飞寒玉。想当年、铁笛倚林吹，秋空绿。褰荇带，搘筇竹。披荷芰，餐椒菊。问丹崖碧岭，底堪重辱。青笈不妨娱老眼，乌靴未许污吾足。恰仙游、一枕梦醒来，胡麻熟。",
            "comment": ""
        },
        {
            "title": "武夷九曲棹歌",
            "content": "九曲遥岑更郁然，板桥渔市引长川。唤回白马宾云梦，来看桑麻万里天。",
            "comment": ""
        },
        {
            "title": "武夷九曲棹歌",
            "content": "七曲催船快上滩，好山留与漫郎看。经行雪瀑仙屏下，恍记齐云夜帐寒。",
            "comment": ""
        },
        {
            "title": "武夷九曲棹歌",
            "content": "三风悬崖插匦船，春秋八百又千年。不知天地黄心木，控鹤仙人肯汝怜。",
            "comment": ""
        }
    ]
}