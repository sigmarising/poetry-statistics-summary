{
    "dynasty": "宋",
    "author": "杨诚之",
    "poems": [
        {
            "title": "挽东莱先生",
            "content": "久属苍生望，温然两玉人。长沙才赋鹏，绝笔遽伤麟。自牖无遗纳，遭时有未信。万牛回首处，深谷卧轮囷。",
            "comment": ""
        },
        {
            "title": "挽东莱先生",
            "content": "共惜堂堂去，真成种种休。中原渺归计，清洛更东流。锻炼言犹在，从谷志未酬。何心诵遗草，有路恸西州。",
            "comment": ""
        },
        {
            "title": "挽东莱先生",
            "content": "德性天然具，文章少已工。淳明范太史，简澹小臾公。圣学骊珠贯，人材水镜空。膏车轻万里，垂发哭途穷。",
            "comment": ""
        },
        {
            "title": "挽东莱先生",
            "content": "宇量诸公上，声名一世宗。平生无一愧，度外有兼容。绠断一寻井，萝枯百尺松。纷纷湖海士，末路更谁从。",
            "comment": ""
        }
    ]
}