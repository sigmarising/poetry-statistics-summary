{
    "dynasty": "宋",
    "author": "张徽",
    "poems": [
        {
            "title": "句",
            "content": "云蒸洞穴秋成雨，泉落庭除夏结冰。",
            "comment": ""
        },
        {
            "title": "凤山阁",
            "content": "举头何处认京华，凤阁层层出乱霞。山势转来双径曲，水声分去一川斜。丹青隐映林间焙，黑白微茫石上畲。遇兴每须穷日夕，槛边修竹砌边花。",
            "comment": ""
        },
        {
            "title": "伏承君仪使郎中宠示佳付谨次严韵",
            "content": "飞鸟影穿红烛去，寒蟾光落素琴来。三数寺通溪畔路，好从僧借流时杯。",
            "comment": ""
        },
        {
            "title": "句",
            "content": "晓塔影分山店北，暮钟声落海门西。",
            "comment": ""
        },
        {
            "title": "宿猿洞和程师孟韵",
            "content": "日上高台云半屏，洞门休唤夕阳扃。巍冠不整跏趺坐，秋楮斓斑数点星。",
            "comment": ""
        },
        {
            "title": "送程给事知越州",
            "content": "琐闱官接凤凰巢，蔼蔼青云器业高。一代后先书惠人，三朝中外主风骚。阜安广粤新城郭，慑伏幽燕旧节旄。元相台楼何处是，蓬莱山压海波涛。",
            "comment": ""
        },
        {
            "title": "闻龙学平昔曾游川西湖有诗以寄之",
            "content": "河势横斜带地形，碧油具旆昔常经。驿名未改风尘黑，碑字犹存雨藓青。芦福园林僧杳渺，撷芳洲渚妓娉婷。汝南一值贤人降，分野于今占德星。",
            "comment": ""
        },
        {
            "title": "送龙学和寄王元之郎中",
            "content": "未持双节去朝元，玉陛犹虚待从班。龟洛旧游天直上，鸡林新句海中间。品流有日归陶治，隐逸无时奉宴闲。鹤驭仙游何处所，轩皇冠剑在桥山。",
            "comment": ""
        },
        {
            "title": "宿猿洞再和程师孟韵",
            "content": "入林休顾小猿惊，寿酒交持石外亭。刺史尊崇上卿月，主人高隐少微星。只因避雨投松盖，屡为障风夹桧屏。笑语林猿能解意，往来应不限岩扃。",
            "comment": ""
        },
        {
            "title": "宿猿洞",
            "content": "洞天虚寂翠屏欹，心迹萧然万物齐。无奈宿猿嫌宿营客，夜深犹乱云蹄。",
            "comment": ""
        },
        {
            "title": "惠应庙",
            "content": "一家终日在楼台，弈局斜兼画卷开。幽鸟影穿红烛去，寒蟾光落素琴来。钓丝暮惹苹间浪，篆石春浮藓上埃。三数寺通溪畔路，好寻僧借度时杯。",
            "comment": ""
        }
    ]
}