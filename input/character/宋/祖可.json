{
    "dynasty": "宋",
    "author": "祖可",
    "poems": [
        {
            "title": "菩萨蛮",
            "content": "谁能画取沙边雨。和烟澹扫蒹葭渚。别岸却斜晖。采莲人未归。鸳鸯如解语。对浴红衣去。去了更回头。教侬特地愁。",
            "comment": ""
        },
        {
            "title": "小重山",
            "content": "谁向江头遣恨浓。碧波流不断，楚山重。柳烟和雨隔疏钟。黄昏後，罗幕更朦胧。桃李小园空。阿谁犹笑语，拾残红。珠帘卷尽落花风。人不见，春在绿芜中。",
            "comment": "【注释】①芜：众草丛生之处。【评解】这首词通篇描写暮春景色，隐隐含露惜春之意，烟柳疏钟，碧波东流，风卷珠帘，桃李园空。转眼春色将尽，对此能无感触！全词清丽隽雅，委婉含蓄。【集评】薛砺若《宋词通论》：祖可《小重山》词最为《东溪诗话》所称赏。"
        },
        {
            "title": "菩萨蛮",
            "content": "西风簌簌低红叶。梧桐影里银河匝。梦破画帘垂。月明乌鹊飞。新愁知几许。欲似丝千缕。雁已不堪闻。砧声何处村。",
            "comment": ""
        }
    ]
}