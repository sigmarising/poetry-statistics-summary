{
    "dynasty": "宋",
    "author": "开庆太学",
    "poems": [
        {
            "title": "美文文山劾董宋臣",
            "content": "拨转天网回地纪，中兴又自庚申始。扫除阴类谁之功，有硬脊梁担得起。鲰生曾作茶岭诗，已学希夷不愿仕。逢人见说太平时，担书来领西湖水。幽阴何物号阎罗，污我青天莫敢指。国人咸惧妖复来，天子自知忠可使。履斋泉下不伏款，帝谓董贤人切齿。未闻蔡笔颂余公，但见欧书责高子。扬扬颜面见士夫，不知世间有羞耻。吁嗟今世负大名，禄重忠言类如是。一身富贵尽有馀，何况明明今在迩。中书虽有空头敕，其奈诸名都唯唯。五更魁宿炳光精，吐出忠肝涕盈纸。心怀寸铁飞上天，愿剔刚肠开帝视。彷徨灶碑为主惊，慷慨书生为国喜。吾皇英断似孝宗，觌有天诛终弃死。当时赖有政府贤，弹泪妖狐与羸豕。家奴猥琐何足云，中丞举动可惜尔。庆历诸公闻此诗，勿谓予祸始于此。",
            "comment": ""
        }
    ]
}