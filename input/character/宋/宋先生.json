{
    "dynasty": "宋",
    "author": "宋先生",
    "poems": [
        {
            "title": "武陵春",
            "content": "虎绕龙蟠功最妙，交会在丹田。炉鼎烹煎火自然。日月炼为先。认取坎离为造化，真气要还源。向已澄静坐内观。九转炼成丹。",
            "comment": ""
        },
        {
            "title": "武陵春",
            "content": "七返阳全阴去尽，精髓满三田。修道无为必自然。论甚後和先。认取五行真水火，须要识根源。自己丹砂著意看。何用外寻丹。",
            "comment": ""
        },
        {
            "title": "苏幕遮",
            "content": "气随神，神随气。神气相随，透入泥丸里。长把金关牢锁闭。捉得金晶，暗地添欢喜。下辛勤，须发志。十二时中，莫把工夫弃。阴尽阳全神出体。功行成时，名列神仙位。",
            "comment": ""
        },
        {
            "title": "点绛唇",
            "content": "二气工夫，河车搬入崑崙脑。世人谁晓。此是玄元道。存得阳精，年老身不老。三田饱。行动都了。拂袖游蓬岛。",
            "comment": ""
        },
        {
            "title": "捣练子",
            "content": "真水火，谢师传。黑铅红汞鼎中煎。现神光，满目前。丹砂就，是神仙。金鼎捉住寿同天。待功成，玉帝宣。",
            "comment": ""
        },
        {
            "title": "浪淘沙",
            "content": "师指炼金丹。牢锁金关。工夫进火莫交闲。向己澄心观内景，闪电眉间。妙用在泥丸。神思难看。愚迷不悟隔千山。悟即如同观返掌，出世何难。",
            "comment": ""
        },
        {
            "title": "浪淘沙",
            "content": "铅汞要加添。火候频煎。体中气足返阳全。养就婴儿并姹女，同坐同眠。髓实自身坚。运满三田。刀圭服了得神仙。只候功成并行满，独步朝元。",
            "comment": ""
        },
        {
            "title": "丑奴儿/采桑子",
            "content": "真人本是凡人做，悟者何难。名利如山。隔断神仙路往还。谢师指教生死限，长在心间。长在心间。十二时中不暂闲。",
            "comment": ""
        },
        {
            "title": "桃源忆故人",
            "content": "自从师指天机道。万卷仙经都晓。若会连精归脑。颜貌长不老。真铅真汞人知少。乌兔烹煎成宝。身外有身方了。玉帝金书召。",
            "comment": ""
        },
        {
            "title": "沁园春",
            "content": "速速修行，惜取身中，无价□珍。把金乌玉兔，炉中炼用，阴阳造化，养就阳神。虎啸龙吟丹田里，顶内时时仙乐声。泥丸里，烹煎水火，铅汞成真。夜来端坐澄心神。见真人颜貌新。用河车搬载，充开牛斗，星辰洁皎，光射分明。服了刀圭功成後，自知道、仙班有姓名。诸仙请，待玉皇宣至，朝拜三清。",
            "comment": ""
        },
        {
            "title": "浪淘沙",
            "content": "我有一张琴。随坐随行。无弦胜似有弦声。欲对人前弹一曲，不遇知音。夜静响琤轰。神鬼俱惊。惊天动地若雷鸣。只候功成归去後，携向蓬瀛。",
            "comment": ""
        },
        {
            "title": "丑奴儿/采桑子",
            "content": "河车怎敢停留住，搬入泥丸。水火烹煎。一粒丹砂炼汞铅。金丹大药人人有，只要心坚。休说闲言。不走阳精便是仙。",
            "comment": ""
        },
        {
            "title": "阮郎归",
            "content": "一轮明月照三峰。彩霞飞满空。分明见我主人公。明珠透上宫。丹药炼，鼎中红。频频要用功。功成定是出樊笼。闲游仙洞中。",
            "comment": ""
        },
        {
            "title": "太常引",
            "content": "金丹只在自身中。真水火、炼成功。因遇吕仙公。识返本、还元祖宗。阳全阴尽，神光现处，认得自真容。名姓列仙宫。已跳出、乾坤世笼。",
            "comment": ""
        },
        {
            "title": "武陵春",
            "content": "七返还丹人怎晓，晓後有何难。夜静存神向内观。神水满泥丸。搬运金精无夜昼，呼吸不曾闲。功行成时出世寰。名姓列仙班。",
            "comment": ""
        },
        {
            "title": "惜黄花",
            "content": "天机大道。达者稀少。运戊己、龙蟠更虎绕。这一颗丹砂，凡世人难晓。间木金、坎离颠倒。阳全阴尽，形容不老。将水火烹煎，自然炉灶。待行功成就，炼无价宝。去朝元、七祖都了。",
            "comment": ""
        },
        {
            "title": "点绛唇",
            "content": "这个工夫，因师传授知元祖。论甚子午。说甚龙和虎。只在目前，明有神仙路。速修取。有朝归去。消了阴司簿。",
            "comment": ""
        },
        {
            "title": "临江仙",
            "content": "说甚坎离龙共虎，休言火候周天。阳精不走自神全。双关明有路，直上至泥丸。牢锁金关并玉户，日魂月魄烹煎。三宫都满体牢坚。阳神朝上帝，永劫作天仙。",
            "comment": ""
        },
        {
            "title": "丑奴儿/采桑子",
            "content": "夜来子後披衣坐，心定神清。见个真人。脸似胭脂体似银。炉中火焰炎炎起，紫气腾腾。一粒丹成。管取飞升上帝京。",
            "comment": ""
        },
        {
            "title": "丑奴儿/采桑子",
            "content": "因师传说朝元理，昼夜功勤。炼煅成真。偷得阴阳共半斤。壶中天地何曾夜，四季长春。洞里光阴。交我如何与世论。",
            "comment": ""
        },
        {
            "title": "丑奴儿/采桑子",
            "content": "金公本是乾家子，住在坤宫。真虎真龙。吃尽三尸及九虫。丹砂锻炼泥丸里，赫赫长红。一日成功。直见三清太上公。",
            "comment": ""
        },
        {
            "title": "糖多令/唐多令",
            "content": "搬载渡黄河。金关牢闭锁。运九还、须是功多。光透帘帏红似火。见金钱、万千朵。过水涌银波。充开牛斗过。进工夫、□□蹉跎。见个真人便是我。暗欢喜、笑呵呵。",
            "comment": ""
        }
    ]
}