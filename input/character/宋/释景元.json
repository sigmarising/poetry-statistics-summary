{
    "dynasty": "宋",
    "author": "释景元",
    "poems": [
        {
            "title": "颂古四首",
            "content": "灵树面皮多葛怛，韶阳板齿上生毛。会得国清才子贵，不会家富小儿娇。",
            "comment": ""
        },
        {
            "title": "偈",
            "content": "有时候，有时喜，有时观音面，有时夜叉觜。或现鼠尾龙头，或现鼠头龙尾。偏要检非，不要检是。是金不博金，是水不博水。",
            "comment": ""
        },
        {
            "title": "偈",
            "content": "野干鸣，师子吼。张得眼，开得口。动南星，蹉北斗。金刚阶下蹲，神龟火里走。",
            "comment": ""
        },
        {
            "title": "颂古四首",
            "content": "阿家新妇最相怜，新妇骑驴家便牵。几度醉归明月夜，笙歌引入画堂前。",
            "comment": ""
        },
        {
            "title": "自题肖像",
            "content": "生平只说聱头禅，撞著聱头如铁壁。脱却罗笼截脚跟，大地撮来墨漆黑。晚年转复没刀刀，奋金刚杵碎窠窟。他时要识圆悟面，一为渠侬併拈出。",
            "comment": ""
        },
        {
            "title": "颂古四首",
            "content": "不触又不背，徒劳生拟议。开口更商量，白云千万里。",
            "comment": ""
        },
        {
            "title": "度南明和尚意拟颂",
            "content": "我有明珠一颗，切忌当头错过。虽然觌面相呈，也须一槌打破。",
            "comment": ""
        },
        {
            "title": "颂古四首",
            "content": "推穷物理成家计，会合时机便识心。多谢春风无厚薄，贫家桃李也成阴。",
            "comment": ""
        }
    ]
}