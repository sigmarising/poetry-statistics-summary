{
    "dynasty": "宋",
    "author": "吴谨微",
    "poems": [
        {
            "title": "游仙都五首",
            "content": "黄冠道士老而癯，相对谈玄一事无。劝我莫教沉宦海，人间亦自有仙都。",
            "comment": ""
        },
        {
            "title": "游仙都五首",
            "content": "石笋古传八百丈，鼎湖仙去几千年。我疑二事无从政，但信仙都是洞天。",
            "comment": ""
        },
        {
            "title": "游仙都五首",
            "content": "薄宦驱人畏简书，金柔暑浊倦征途。归来有意寻真境，路入仙都不惮迂。",
            "comment": ""
        },
        {
            "title": "游仙都五首",
            "content": "辙迹峰前聊息迹，忘归洞口未能归。往来名利憧憧者，著脚仙都亦自稀。",
            "comment": ""
        },
        {
            "title": "游仙都五首",
            "content": "山下霏微雨洒尘，门前嘹唳鹤迎人。遂成一觉仙都梦，更访遗踪得隐真。",
            "comment": ""
        }
    ]
}