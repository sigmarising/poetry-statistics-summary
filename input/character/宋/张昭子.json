{
    "dynasty": "宋",
    "author": "张昭子",
    "poems": [
        {
            "title": "挽赵秋晓",
            "content": "亭亭玉树世间稀，天与科名不与时。倍厚每生同族敬，风流多结贵游知。吾於鲁肃情偏厚，客谓文园疾莫支。抚几自悲还自慨，喜君跨灶有诸儿。",
            "comment": ""
        },
        {
            "title": "挽赵秋晓",
            "content": "家住青山擅一丘，菜畦花圃足夷犹。哲人造物何悭寿，公子平生不识愁。鸡黍情缘成梦断，莺花心性盖棺休。草亭吟卷今犹在，读向西风老泪流。",
            "comment": ""
        }
    ]
}