{
    "dynasty": "宋",
    "author": "释子涓",
    "poems": [
        {
            "title": "颂古二首",
            "content": "乍雨乍晴山裹寺，或来或去洞中云。满天星月明如昼，此境此时谁欲分。",
            "comment": ""
        },
        {
            "title": "偈三首",
            "content": "一二三四五六七，七六五四三二一。循环逆顺数将来，数到未来无尽日。因七见，见一亡七。踏破太虚空，铁牛也汗出。绝气息，无踪迹。",
            "comment": ""
        },
        {
            "title": "偈三首",
            "content": "伴我行千里，携君过万山。未明心地印，难透祖师关。",
            "comment": ""
        },
        {
            "title": "颂古二首",
            "content": "狗子佛性无，门上钉桃符。邪魔并百怪，一见便消除。",
            "comment": ""
        },
        {
            "title": "偈三首",
            "content": "见见之时，见非是见。见犹离见，见不能及。鲸吞海水尽，露出珊瑚枝。",
            "comment": ""
        }
    ]
}