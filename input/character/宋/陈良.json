{
    "dynasty": "宋",
    "author": "陈良",
    "poems": [
        {
            "title": "雪中浴冷泉示诸友",
            "content": "风鼓空林雪蔽山，身如铁石不知寒。尘埃岂是相随物，付与溪流出世间。",
            "comment": ""
        },
        {
            "title": "自紫极观过天柱",
            "content": "道在吾身宇宙宽，朝逾云岫暮云关。丹灵不服春风转，欲度世人那得閒。",
            "comment": ""
        },
        {
            "title": "琼花",
            "content": "淮海春深照月长，灵祠佳树擅孤芳。人迷三月天山雪，风逗千门汉殿香。上苑菁葱思旧赏，金闺回旋入新章。后庭遗韵歌声好，试折琼枝荐一觞。",
            "comment": ""
        },
        {
            "title": "诗一首",
            "content": "父子联荣世所希，予家何幸窃恩辉。自惭不及吾儿甚，得向亲前谢绿衣。",
            "comment": ""
        }
    ]
}