{
    "dynasty": "宋",
    "author": "周炎",
    "poems": [
        {
            "title": "黄陵题咏二首",
            "content": "卧随流水下烟汀，暂泊扁舟谒庙灵。古屋凄凉庭不扫，断碑漫灭户空扃。林藏宿鸟春声好，潭跃金鳞夜气腥。箫鼓送神人去后，满江莎草自青青。",
            "comment": ""
        },
        {
            "title": "黄陵题咏二首",
            "content": "鹤驾云軿去不回，空遗庙貌古山隈。铁心石骨昌黎伯，也向黄陵掷珓杯。",
            "comment": ""
        }
    ]
}