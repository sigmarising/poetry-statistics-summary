{
    "dynasty": "宋",
    "author": "黄祁",
    "poems": [
        {
            "title": "题玉笥山邓仙",
            "content": "百年萧渚旧风流，明府重拈此话头。摘出涪翁诗里画，展开贺老鉴中秋。天空地迥红尘少，月白风清古调幽。莫遣双凫便飞去，试听欸乃在沧洲。",
            "comment": ""
        },
        {
            "title": "题玉笥山邓仙",
            "content": "作县古难今更难，凿空无计借凋残。长教眼对葛峰碧，便觉胸如楚泽宽。几为掀髯得佳句，未应拄颊事遐观。三诗一赋严如律，真是江西道院官。",
            "comment": ""
        }
    ]
}