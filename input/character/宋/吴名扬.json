{
    "dynasty": "宋",
    "author": "吴名扬",
    "poems": [
        {
            "title": "咏史二首",
            "content": "读书慕圣贤，禔躬凛苍昊。世事重且艰，一一萦怀抱。白日忽西颓，山枯山木槁，鲁阳漫挥戈，杞国忧如捣。人或诿气数，我独伤伦道，海羽知{左口右御}石，冥魂能结草。昂藏美衣冠，岂忍同屠保。成改难逆料，死生任常造。天心倘未厌，努力书勋考。",
            "comment": ""
        },
        {
            "title": "咏史二首",
            "content": "人生奚所羡，功名上钟鼎。遭逢既不造，俯仰烟林迥。非徒幕清高，民彝藉彪炳。夷齐卧首阳，巢许啸箕颍。风流遥可挹，寸心常耿耿。天地任否泰，万物听昏惺。独与鹿豕游，随处饶清景。石烂列屏幽，泉涵一鉴静。嗟彼采芝翁，老被汉宫请。",
            "comment": ""
        }
    ]
}