{
    "dynasty": "宋",
    "author": "曹良史",
    "poems": [
        {
            "title": "江城子",
            "content": "夜香烧了夜寒生。掩银屏。理银筝。一曲春风，都是断肠声。杜宇欲啼杨柳外，愁似海，思如云。背灯暗卸乳鹅裙。酒初酲。梦初醒。兰炷香篝，谁为暖罗衾。二十四帘人悄悄，花影碎，月痕深。",
            "comment": ""
        },
        {
            "title": "句",
            "content": "云生画佛壁，叶落病僧房。闲来闭门处，认得读书声。深树月昏神火出，断烟雪霁猎人回。墙围败屋知无主，风响荒林似有人。驾犊渡溪水，夕阳满田畈。",
            "comment": ""
        }
    ]
}