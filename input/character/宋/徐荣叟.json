{
    "dynasty": "宋",
    "author": "徐荣叟",
    "poems": [
        {
            "title": "琼花",
            "content": "琼甤走宝瓶花，愧疚乏诗情用拜嘉。一种清香来月殿，十分雅态出仙家。细看后土春冰薄，未觉刘郎日影斜。拟跨胎禽法几隔，珠帘十里自繁华。",
            "comment": ""
        },
        {
            "title": "题月山新居",
            "content": "宠任辞枢极，新居卜月山。人从生处乐，天与老来闲。翠拥千峰秀，罗萦一水湾。佳哉得真乐，恨不早知还。",
            "comment": ""
        },
        {
            "title": "茶",
            "content": "官焙春绿入贡时，担头猎猎小黄旗。甘香不数尝阳羡，密侍天颜喜可知。",
            "comment": ""
        },
        {
            "title": "牡丹",
            "content": "姚魏从来洛下夸，千金不惜买繁华。今年底事花能贱，缘是宫不去赏花。",
            "comment": ""
        },
        {
            "title": "赠常庵江羽士",
            "content": "曾跨金牛入帝乡，归装金薤富琳琅。唤回客枕邯郸梦，间草岩花亦自香。",
            "comment": ""
        }
    ]
}