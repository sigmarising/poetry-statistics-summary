{
    "dynasty": "宋",
    "author": "罗巩",
    "poems": [
        {
            "title": "妙峰庵",
            "content": "龙山僧舍多，亦自少佳处。妙峰正可人，正以深远故。我行困炎歊，肩舆特纡路。穿林入幽洞，木石尤怪古。飒飒清风来，忻然惬胜趣。耆阁有老禅，恨未款语晤。即对石莲池，一诵碧云句。",
            "comment": ""
        },
        {
            "title": "永安寺遇父老",
            "content": "複水横山清且长，弦歌亹亹过黉堂。相迎父老争冠带，自是泾川礼义乡。",
            "comment": ""
        }
    ]
}