{
    "dynasty": "宋",
    "author": "徐介轩",
    "poems": [
        {
            "title": "梅花",
            "content": "香梅烂漫见红梅，白白朱朱取次开。料得故园春色满，有人花下正徘徊。",
            "comment": ""
        },
        {
            "title": "桐",
            "content": "灏气行秋万宇凉，玄姑新敕办衣裳。林为机杼织无迹，月当膏油缉易长。谓尔索裘虽有日，到头无褐可禁霜。工夫只有琵琶索，又在梧桐夜雨旁。",
            "comment": ""
        },
        {
            "title": "红梅",
            "content": "寒梅冷艳缀轻枝，误认夭桃未放时。盛饰霓裳陪越女，不施粉黛抹胭脂。轻盈弄月醉霞觞，娇软酡颜褪晓妆。缟素业中红一点，好花终是不寻常。",
            "comment": ""
        },
        {
            "title": "菊花",
            "content": "独向邻园看菊回，隔篱惊见一枝梅。西风怜我太寂寞，特地遣花将句来。",
            "comment": ""
        },
        {
            "title": "岩桂花",
            "content": "翠叶金华小胆瓶，轻拈微嗅不胜情。从教失陷沈烟冷，蓦地薰心梦也清。",
            "comment": ""
        }
    ]
}