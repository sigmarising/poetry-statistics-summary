{
    "dynasty": "宋",
    "author": "林锡翁",
    "poems": [
        {
            "title": "隐求斋",
            "content": "蜗名蝇利处樊笼，世事□其转眼空。惟有高人林下隐，只求明月与清风。",
            "comment": ""
        },
        {
            "title": "猫儿峰",
            "content": "猫儿峰小眼精光，来护仙家石廪粮。回顾威风何凛凛，山中安得有拖肠。",
            "comment": ""
        },
        {
            "title": "天游观",
            "content": "览遍溪山最上头，琳宫贝阙更清幽。虽然未得长生诀，也道曾从天上游。",
            "comment": ""
        },
        {
            "title": "接笋岩",
            "content": "儿童日报竹平安，新笋如何折一痕。接住喜凭仙掌力，春风胡不长琅玕。",
            "comment": ""
        },
        {
            "title": "金鸡岩",
            "content": "几载修真洞里人，只凭啁哳报天明。丹成不逐刘安去，只在岩头唱五更。",
            "comment": ""
        },
        {
            "title": "天柱峰",
            "content": "共工发怒亦徒然，炼石忙忙女补天。既用断鳌并立极，此峰何不立当先。",
            "comment": ""
        }
    ]
}