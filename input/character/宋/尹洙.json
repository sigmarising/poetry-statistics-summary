{
    "dynasty": "宋",
    "author": "尹洙",
    "poems": [
        {
            "title": "皇雅十首·《皇治》三章",
            "content": "前世理官，倚法以刻。匪彼为仇，盖曰任职。今之蔽狱，务正其辟。鉴于前人，繄我仁德。",
            "comment": ""
        },
        {
            "title": "皇雅十首·《大卤》二章",
            "content": "冀州之疆，粤惟大卤。俗忮而专，地扼而固。协比幽都，荡摇边圉。三垂既夷，凶威弗沮。帝御六师，百万貔虎。剪其附庸，至于城下。锋镝始交，梯冲如舞。蠢尔孱王，请附降虏。我士奋扬，愿究吾武。皇帝曰吁，念彼黎庶。",
            "comment": ""
        },
        {
            "title": "皇雅十首·《帝制》五章",
            "content": "於穆圣考，德无与偕。匪勤于兵，北人遂来。逮是三纪，远俗以怀。生民休息，呜呼仁哉。",
            "comment": ""
        },
        {
            "title": "皇雅十首·《庶工》三章",
            "content": "始时从官，戎容扬扬。今帝左右，儒冠煌煌。朝廷以尊，文物典章。得人之盛，奕世重光。",
            "comment": ""
        },
        {
            "title": "皇雅十首·《庶工》三章",
            "content": "任贤伊何，昌言是庸。勉告尔猷，罔恤迺躬。岂无狷辞，怫于予衷。予不尔疵，尔无面从。",
            "comment": ""
        },
        {
            "title": "随州闻刘易入终南山",
            "content": "神骥渴死追无踪，离娄眩目迷虚空。九衢懽游尚故处，一日忽在终南峰。附势趋权徒扰扰，生歌死哭何匆匆。人间万事既能了，莫教声誉过关东。",
            "comment": ""
        },
        {
            "title": "皇雅十首·《帝籍》二章",
            "content": "帝籍于郊，典仪具陈。务农以训，供祀以勤。祀在于诚，匪勤于人。训农以实，匪训以文。帝谨二物，乃躬乃亲。公侯卿士，暨厥庶民。",
            "comment": ""
        },
        {
            "title": "皇雅十首·《西师》六章",
            "content": "蜀民呼歌，天子威灵。保我者封，暴我者刑。匪功是私，匪弱是陵。天子惠民，畴敢不承。",
            "comment": ""
        },
        {
            "title": "皇雅十首·《宪古》二章",
            "content": "帝告庶邦，式是典彜。元侯顯父，戚臣宗支。正乃封圻，予一人是毗。凡曰附城，罔尔俾之。畜兵厚赋，靡尔得私。毋凶而国，作福作威。天子有命，畴敢不祗。子孙承承，唯万世规。",
            "comment": ""
        },
        {
            "title": "皇雅十首·《太平》一章",
            "content": "噫！太平无象兮世乌得而知，维盛德可迹兮其封祀之仪。东岱宗兮西汾脽，礼上帝兮宾地祇。皇有征兮吾民以嬉，皇有祈兮吾民是私。天敷佑兮俾皇之釐，永世亿宁兮无疆之基。",
            "comment": ""
        },
        {
            "title": "过兴平哭耿傅谏议丧呈经略韩密学",
            "content": "去年使旆西征日，一见称君胆气豪。始信推心待国士，能令视死如鸿毛。从来投笔轻文吏，自此横尸贵尔曹。槐里今朝逢輤旐，依然旧馆一长号。",
            "comment": ""
        },
        {
            "title": "皇雅十首·《天监》四章",
            "content": "淮潞弗虔，卒汙叛迹。戎辂戒严，皇威有赫。彼寇诖民，吾勇其百。殄厥渠魁，贷其反侧。",
            "comment": ""
        },
        {
            "title": "皇雅十首·《耆武》三章",
            "content": "帝嗟汙邦，久罹于兵。或暴下以征，或敷虐以刑。予命中典，协于图经。民服德音，室家以宁。",
            "comment": ""
        },
        {
            "title": "皇雅十首·《帝制》五章",
            "content": "皇曰有众，予实念兹。战无必胜，矧其归师。借曰大獲，畴能尽之。益俾馀丑，毒吾朔陲。",
            "comment": ""
        },
        {
            "title": "水调歌头",
            "content": "万倾太湖上，朝暮浸寒光。吴王去後，台榭千古锁悲凉。谁信蓬山仙子，天与经纶才器，等闲厌名缰。敛翼下霄汉，雅意在沧浪。晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山渌水，掩映似潇湘。莫问平生意，别有好思量。",
            "comment": ""
        },
        {
            "title": "皇雅十首·《大卤》二章",
            "content": "晋郊既平，九区以宁。陈功太庙，告假威灵。在昔武王，于商观兵。维我艺祖，亦勤于征。匪贷晋罪，俟厥贯盈。圣作圣继，巍巍相承。",
            "comment": ""
        },
        {
            "title": "皇雅十首·《帝制》五章",
            "content": "帝制万邦，罔有弗宾。蛮夷戎狄，羁而勿臣。威格三方，稽颡献珍。单于革心，愿交使人。",
            "comment": ""
        },
        {
            "title": "皇雅十首·《皇治》三章",
            "content": "皇底其治，钦哉惟刑。在疑而宥，罔察为明。爱怒弗肆，孰为重轻。毋一弗辜，惟典之平。",
            "comment": ""
        },
        {
            "title": "皇雅十首·《西师》六章",
            "content": "矫矫虎士，载摧其壁。于嗟孟侯，亦果其策。迎师而降，靡抗锋镝。岂独身谋，完是宗国。",
            "comment": ""
        },
        {
            "title": "皇雅十首·《皇治》三章",
            "content": "皇德在仁，寖而成风。公侯卿士，靡不率从。麛卵萌生，咸保厥终。不鄙不夭，乐哉融融。",
            "comment": ""
        },
        {
            "title": "皇雅十首·《天监》四章",
            "content": "天监下民，乱靡有定。甚武且仁，祚厥真圣。仁实怀徕，武以执竞。匪虔匪刘，拯我大命。",
            "comment": ""
        },
        {
            "title": "皇雅十首·《西师》六章",
            "content": "帝曰孟侯，受封于楚。淑旂琱戈，备物异数。俾尔族姻，及乃文武。服在王庭，靡不有序。",
            "comment": ""
        },
        {
            "title": "皇雅十首·《帝制》五章",
            "content": "在汉世宗，抗威北戎。暴农算商，经用弗充。中士震骚，汉南始空。降及后世，犹称厥功。",
            "comment": ""
        },
        {
            "title": "皇雅十首·《帝制》五章",
            "content": "帝谋公卿，列侯庶校。咸曰彼心，暴戾阴狡。既扰我疆，复利吾宝。无若励兵，袭其还道。",
            "comment": ""
        },
        {
            "title": "皇雅十首·《西师》六章",
            "content": "主用西师，岷梁弗宾。匪曰负固，实交晋人。予训予誓，合我将臣。正厥有罪，无庸伤民。",
            "comment": ""
        },
        {
            "title": "和河东施待制二首",
            "content": "已成沈约难并恨，且奉陶公有限盃。感事伤春多少意，星星渐入鬓中来。",
            "comment": ""
        },
        {
            "title": "皇雅十首·《宪古》二章",
            "content": "帝怀永图，治古是宪。四方守臣，惟屏惟翰。在昔艰难，弗惠训典。跨都连城，高牙以建。有土有民，肆乃征缮。以息以容，终焉叛涣。凡今帅臣，狃厥闻见。匪革乱原，曷清多难。",
            "comment": ""
        },
        {
            "title": "赠三乡浮图智聪一首",
            "content": "伊昔相逢日，于今二十年。师随安乐住，我岂利名牵。自笑真徒尔，何如养浩然。西门女几路，未得赋归田。",
            "comment": ""
        },
        {
            "title": "和河东施待制二首",
            "content": "千里观风使节来，百城舒惨系行台。威严少霁犹知幸，谁信芳罇镇日开。",
            "comment": ""
        },
        {
            "title": "皇雅十首·《西师》六章",
            "content": "帝曰将臣，予嘉乃庸。废命毒民，尔弗有终。邦典用疑，惟罪惟功。靡殛而削，协于厥中。",
            "comment": ""
        },
        {
            "title": "皇雅十首·《耆武》三章",
            "content": "帝戒二俘，同即尔诛。予惟民无辜，休息是图。",
            "comment": ""
        },
        {
            "title": "皇雅十首·《帝籍》二章",
            "content": "帝赉高年，式宴且喜。种种黄发，族立而议。我生艰难，暴乱以继。耳狃金鼓，目狎戎器。皇其我图，亲讲农事。有子有孙，力田孝悌。",
            "comment": ""
        },
        {
            "title": "和人过韩柱国庙一首",
            "content": "隋氏一宇内，三将皆勇夫。贺公活以累，杨素死有诛。贤哉韩柱国，身与功名俱。庙食垂后世，祀典诚有诸。荒忽临终言，遂此惑庸愚。",
            "comment": ""
        },
        {
            "title": "皇雅十首·《西师》六章",
            "content": "蜀都既平，将臣失律。此众悍骄，彼民危栗。当涂叫呶，合万为一。匪怀则威，帝心是恤。",
            "comment": ""
        },
        {
            "title": "皇雅十首·《天监》四章",
            "content": "自昔外禅，曰经曰营。令以挟制，政以阴倾。帝初治兵，志勤于征。奄受神器，匪谋而成。",
            "comment": ""
        },
        {
            "title": "皇雅十首·《耆武》三章",
            "content": "耆武定功，时惟二方。淮服其乂，海南遂荒。孰孱而盭，孰暴而猖。自底不譓，乃终灭亡。",
            "comment": ""
        },
        {
            "title": "皇雅十首·《庶工》三章",
            "content": "帝咨庶工，畴其辅予。俊乂以登，厥劳乃图。匪忘旧勋，非贤勿俞。巍巍衮台，盛德以居。",
            "comment": ""
        },
        {
            "title": "舟次寿州寄濠州江钧少卿",
            "content": "雨涨滩头沙已空，一帆西上快清风。谁知去郡迟迟意，犹逐淮波日夜东。",
            "comment": ""
        },
        {
            "title": "皇雅十首·《天监》四章",
            "content": "帝朝法宫，左右宗公。忮夫悍士，以雍以容。尔居尔室，尔工尔农。既息既养，惟天子功。",
            "comment": ""
        }
    ]
}