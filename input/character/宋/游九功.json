{
    "dynasty": "宋",
    "author": "游九功",
    "poems": [
        {
            "title": "浯亭望横山",
            "content": "峨峨岸东山，躣来势奔虬。横约一溪水，抱邑止复流。近郭看逾好，向望此其尤。翠展曲屏宽，一目千里收。此山此水水，我歌我来游。知不市声杂，亦忘溪上幽。方将解其缚，于焉我何求。",
            "comment": ""
        },
        {
            "title": "松",
            "content": "烟翠松林碧玉湾，卷帘波影动清寒。住山未必知山好，却是行人得细看。",
            "comment": ""
        },
        {
            "title": "送常老住疏山",
            "content": "师住疏山祗树园，卧看云雾起江村。百年鼎鼎春风转，一钵垂垂老眼昏。古殿扑空参铁凤，夜潭翻月落金盘。何时击缆西风下，松柏阴阴独扣门。",
            "comment": ""
        },
        {
            "title": "答黄叔暘",
            "content": "冥鸿倦云飞，斂翼退遵者。秋蟲感时至，自野来在宇。老我久合归，溪山况延儜。俯此沙水清，面被烟尘聚。龙断既冲冲，澜倒亦訏訏。岂无砥中立，而不改风雨。忽忻远寄声，秀句盈章吐。璨烂炯寒芒，晴空见冰柱。颇闻词场笔，漫焉叶如土。黄粱枕上过，得之亦不处。独行固不移，犹在审去取。",
            "comment": ""
        },
        {
            "title": "弃官归故庐",
            "content": "野塘漫漫板板东，家在春风畎亩中。阶草不芟新织翠，庭花初种小开红。酒赏村酿馀酸味，诗乏才华有淡工。邻里相过无杂语，但云饥后庆年丰。",
            "comment": ""
        },
        {
            "title": "题魏醇父菊庄",
            "content": "东篱采采人归来，长歌三嗔书生老。子方青春志紫霄，种菊幽探计何早。一枝可爱况千业，想应苦吟被花恼。西风浩然天池秋，白露霏空下百草。此时此花抱幽贞，宁卫世间颜色好。日斜寒照萼明韡，霜经净彻香远到。淡焉见谓山泽癯，渊乎我爱其似道。荒畦野迳尤惬性，何似移根伴枯槁。虽知晚节亦何用，为制颓龄聊自保。",
            "comment": ""
        }
    ]
}