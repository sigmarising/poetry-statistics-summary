{
    "dynasty": "宋",
    "author": "黄子善",
    "poems": [
        {
            "title": "题涌月亭二首",
            "content": "沧波空碧接青天，潮满江平月正圆。风颭浪花来不尽，水涵轮影去无边。舟中赏客方酣寝，窗下书生犹未眠。我欲携琴频访戴，越吟应许夜深传。",
            "comment": ""
        },
        {
            "title": "题涌月亭二首",
            "content": "星河耿耿障云披，剑气峥嵘彻紫微。轮辗碧空凌象纬，波翻清影射窗扉。寒光照夜潜蛟动，皓色穿林宿鸟飞。草树无烟衣有露，夜深吟赏欲忘归。",
            "comment": ""
        }
    ]
}