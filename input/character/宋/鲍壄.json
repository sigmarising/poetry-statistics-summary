{
    "dynasty": "宋",
    "author": "鲍壄",
    "poems": [
        {
            "title": "初夏閒居",
            "content": "杜门初入夏，贫不厌身閒。白日静於水，绿阴浓似山。野蔬留客饭，小艇送僧还。却忆西庵夜，泉声石壁间。",
            "comment": ""
        },
        {
            "title": "仰止亭",
            "content": "昔年曾此恋青山，几度秋风入梦寒。想得玉岑回合处，夕阳依旧满朱阑。",
            "comment": ""
        },
        {
            "title": "送周子静分教桂阳",
            "content": "当时身不顾，义激自诸生。一日魁南省，无人不识名。官寻流水住，路趁落花登。遥想凭高处，岳云千万层。",
            "comment": ""
        },
        {
            "title": "赠遇人上",
            "content": "一衲一空身，凝然意不分。爱閒全似我，我累已输君。野寺同听水，春山独看云。有疑仍了取，此外不须闻。",
            "comment": ""
        }
    ]
}