{
    "dynasty": "宋",
    "author": "胡于",
    "poems": [
        {
            "title": "鹧鸪天",
            "content": "楚楚吾家千里驹。老人心事正开渠。风流不减庭前玉，爱惜真如掌上珠。纡绿绶，荐方壶。老人沉醉弟兄扶。问将何物为儿寿，付与家传万卷书。",
            "comment": ""
        },
        {
            "title": "鹧鸪天",
            "content": "袅袅薰风响珮环。广寒仙子跨清鸾。谁教瑞世仪周间，自赋多才继小山。铃阁静，画堂闲。衮衣象服镇团栾。年年此日称觞处，留待菖蒲驻玉颜。",
            "comment": ""
        },
        {
            "title": "鹧鸪天",
            "content": "去日清霜菊满丛。归来高柳絮缠空。长驱万里山收瘴，径度层波海不风。阴德遍，岭西东。天教慈母寿无穷。遥知今夕称觞处，衣彩还将衣绣同。",
            "comment": ""
        },
        {
            "title": "鹧鸪天",
            "content": "阿母蟠桃下记春。长沙星里寿星明。金花罗纸新裁诏，具叶傍行别绶经。同龙子，祝龟龄。天教二老鬓长青。明年今日称觞处，更有孙枝满谢庭。",
            "comment": ""
        }
    ]
}