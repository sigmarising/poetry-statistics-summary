{
    "dynasty": "宋",
    "author": "孙子秀",
    "poems": [
        {
            "title": "早春游东山石洞",
            "content": "穹石丹崖出，攒峰万壑回。古苔阴洞寂，新雨绿波开。渡绝移丛篠，飞春泛落梅。东山有夙尚，且尽手中杯。",
            "comment": ""
        },
        {
            "title": "游丹山",
            "content": "四明洞天居第九，巨灵擘石开窗牖。扪萝陟巘不惮劳，同行况遇忘年友。老苔护石苍虎闲，飞瀑悬岩玉龙吼。豁基人与境俱胜，醉歌拍缶忘升斗。固知壶中别有天，未必醉翁真在酒。徘徊步月澹忘归，世事浮云竟何有。",
            "comment": ""
        }
    ]
}