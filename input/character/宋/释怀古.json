{
    "dynasty": "宋",
    "author": "释怀古",
    "poems": [
        {
            "title": "原居早秋",
            "content": "秋生深径里，老病眼慵开。户外行人绝，林间朔吹回，乱蛩鸣古堑，残日照荒台。唯有他山约，相亲入望来。",
            "comment": ""
        },
        {
            "title": "寺居寄简长",
            "content": "雪苑东山寺，山深少往还。红尘无梦想，白日自安间。杖履苔花上，香灯树影间。何须更飞锡，归隐沃洲山。",
            "comment": ""
        },
        {
            "title": "送田锡下第归宁",
            "content": "念别孤亲久，无成万里归。算程芳草尽，去国故人稀。栈阁浮空险，刀州入望微。前期有公薦，莫愧老莱衣。",
            "comment": ""
        },
        {
            "title": "赠万年胡主簿",
            "content": "廉可继悬鱼，官清术有馀。民田侵废苑，公署似间居。草长通囹圄，花飞落簿书。见君松操直，经考只如初。",
            "comment": ""
        },
        {
            "title": "烂柯山二首",
            "content": "仙家轻岁月，浮世重光阴。白发有先后，青山无古今。局终柯已烂，尘散海忧海。若觅长生路，烟霞无处寻。",
            "comment": ""
        },
        {
            "title": "烂柯山二首",
            "content": "王质烂柯事，传闻不在疑。百年容易客，一局等间棋。此著有谁见，无言祇自知。石桥南畔路，依旧日斜晖。",
            "comment": ""
        },
        {
            "title": "灞陵秋居酬友人见寄",
            "content": "灞陵秋负期，独客自怀悲。远水去无极，离人来几时，暝烟沈古道，寒日堕乔枝。寄信遥天外，殷勤说白髭。",
            "comment": ""
        },
        {
            "title": "草",
            "content": "漠漠更离离，间吟笑复悲。六朝争战处，千载寂寥时。阵阔围空垒，丛疏露断碑。不堪残照外，牧笛隔烟吹。",
            "comment": ""
        },
        {
            "title": "句",
            "content": "雾开离草迥，风逆到花迟。",
            "comment": ""
        },
        {
            "title": "闻蛩",
            "content": "幽虫侵暮急，断续苦相亲。夜魄沈荒垒，寒声出壤邻。霜清空思切，秋永几愁新。徒感流年鬓，茎茎暗结银。",
            "comment": ""
        }
    ]
}