{
    "dynasty": "宋",
    "author": "沈清臣",
    "poems": [
        {
            "title": "游道场山",
            "content": "松篁十里绿成谿，短短篮舆入翠微。回首青山已忧迹，陇头犹见白云飞。",
            "comment": ""
        },
        {
            "title": "浣花亭",
            "content": "亭近城隈瞰古塘，数行官柳间群芳。沿堤草色连云色，隔岸山光映水光。竹影日筛华径邃，桂花风畅画桥香。他年木拱垂阴合，还有邦人戒剪棠。",
            "comment": ""
        },
        {
            "title": "严滩怀古",
            "content": "桐庐之山屹如址，桐江之水清见底。间关万里却归来，依旧此山如此水。子陵一节寿汉脉，名与高山俱不死。惜无陋巷为邦学，礼乐不闻古人耳。",
            "comment": ""
        }
    ]
}