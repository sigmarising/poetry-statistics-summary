{
    "dynasty": "宋",
    "author": "萧澥",
    "poems": [
        {
            "title": "题东篱采菊图",
            "content": "倒樽醉卧菊篱边，嘴段风流亦偶然。要识先生独醒处，平生心事在寒泉。",
            "comment": ""
        },
        {
            "title": "绍定庚寅纪事",
            "content": "风动绿林千里乱，星垂黑气万家灾。可怜堕在如今劫，人祸天刑先后来。",
            "comment": ""
        },
        {
            "title": "写林和靖梅花诗后",
            "content": "西湖幽处卧烟霞，湖里荷花匝四涯。何事先生得佳句，荷花却不似梅花。",
            "comment": ""
        },
        {
            "title": "写乐府昭君怨后",
            "content": "古今题品几词人，莫怨边风两鬓尘。不是丹青曾汝误，琵琶到老一官嫔。",
            "comment": ""
        },
        {
            "title": "乱后过隆教寺",
            "content": "纸窗破碎纲蜘蛛，古铁香炉灰半无。吟得诗成无笔在，闲寻枯炭壁间书。",
            "comment": ""
        },
        {
            "title": "读秦纪",
            "content": "筑了连云万里城，春风弦管醉中听。凄凉六籍寒灰里，宿得咸阳火一星。",
            "comment": ""
        },
        {
            "title": "寇中逃山",
            "content": "三三两两伏茅茨，有事难言只自知。心破胆寒无处著，风枝露叶亦惊疑。",
            "comment": ""
        },
        {
            "title": "乱定到邑",
            "content": "蒙蒙野草自荣华，破屋夹茅人卖茶。满巷门基带砖石，有时认得故人家。",
            "comment": ""
        },
        {
            "title": "避乱山家",
            "content": "野人生长在高山，道路崎岖轻往还。长是五更炊未熟，已笼鸡鸭送林间。",
            "comment": ""
        },
        {
            "title": "重过邓村",
            "content": "瘦竹挑云过此村，十年前事总销魂。当时新庙曾题字，壁才泥枯半不存。",
            "comment": ""
        },
        {
            "title": "避乱山家",
            "content": "深村林麓冷飕飕，满眼风光总是愁。日月羡渠双喜鹊，自跳自掷树梢头。",
            "comment": ""
        },
        {
            "title": "读史",
            "content": "雁门翼处不身亲，成事安知非楚人。何事当年良史笔，啬于一传著功臣。",
            "comment": ""
        },
        {
            "title": "绍定庚寅纪事",
            "content": "桑柘原头绿正肥，巢林春燕引雏飞。前村不复炊烟起，长是清明寒食时。",
            "comment": ""
        },
        {
            "title": "读文君白头吟",
            "content": "不雇此身轻夜驰，晚年吟苦亦奚为。从来簪折瓶沈事，已在双鬟暗合时。",
            "comment": ""
        },
        {
            "title": "读史",
            "content": "何事汉庭羞哙伍，竟于钟室起疑猜。腰间刀剑少年气，尚出淮阴跨下来。",
            "comment": ""
        },
        {
            "title": "睡起",
            "content": "屋外一蝉鸣树阴，矮窗睡起静沈沈。破衣半解斜阳里，扪得虱时多快心。",
            "comment": ""
        },
        {
            "title": "度九曲岭",
            "content": "崎岖石迳起江滨，寸步登天苦瘦身。行到三叉开路口，更从隔岭问樵人。",
            "comment": ""
        },
        {
            "title": "题壶",
            "content": "望断碧云无白衣，一春长是独醒时。烦君卷舌东风里，休劝饥人食肉糜。",
            "comment": ""
        },
        {
            "title": "韵口山家",
            "content": "茅屋一区山四围，门前蓣圃带茭池。儿童似骇儒衣到，两两三三壁缝窥。",
            "comment": ""
        },
        {
            "title": "客中月夜",
            "content": "茅柴白白两三杯，客里情怀旋旋开。正喜江头风月好，却缘风月又愁来。",
            "comment": ""
        },
        {
            "title": "绍定庚寅纪事",
            "content": "山花依旧发新丛，沟浍池塘水自通。前日人家无间断，颓墙破灶草莱中。",
            "comment": ""
        },
        {
            "title": "过东平悼曾英甫",
            "content": "前时来客此山居，同醉梅边酒几壶。不道后来成死别，影堂吟落一灯孤。",
            "comment": ""
        },
        {
            "title": "寇中逃山",
            "content": "才入林峦屏迹时，此身自幸少人知。婴孩底苦不解事，偏是怕时方始啼。",
            "comment": ""
        },
        {
            "title": "绍定庚寅纪事",
            "content": "民困饥寒为盗贼，却从乐处弄干戈。大都郡邑初轻视，不剪柔桑烦斧柯。",
            "comment": ""
        },
        {
            "title": "江上冬日效石湖田园杂咏体",
            "content": "溪落洲荒水半篙，枯杨两岸冷萧骚。田家预办来年事，加得陂头一丈高。",
            "comment": ""
        },
        {
            "title": "无题",
            "content": "衣缝密密今垂老，襁褓咿咿渐趁行。君纵无情到闺阃，那应母子亦无情。",
            "comment": ""
        },
        {
            "title": "雪晴",
            "content": "一雪晓来旋放晴，瓦沟余滴响中庭。开窗已上三竿日，满岭松梢醉未醒。",
            "comment": ""
        },
        {
            "title": "还安舟中",
            "content": "乱蝉鸣咽夕阳天，杨柳阴中几客船。岸下长江流浩浩，谁知岸小有乾田。",
            "comment": ""
        },
        {
            "title": "昭君词",
            "content": "琵琶马上去踌躇，不是丹青偶误渠。会得吴宫西子事，汉家引策未全疎。",
            "comment": ""
        },
        {
            "title": "题或尼院壁",
            "content": "剪剪香云以影寒，更无红粉旧时痕。只因曾悟桃花偈，閒却春风梦几番。",
            "comment": ""
        },
        {
            "title": "戏效玉台体",
            "content": "薄倖抛人轻似棱，忆君还似恨君多。此心至竟真相忆，到得恨时无奈何。",
            "comment": ""
        },
        {
            "title": "绍定庚寅纪事",
            "content": "稻粱平地寇难防，到处搬为塞上粮。路险林深多脱谷，东风绿偃满山秧。",
            "comment": ""
        },
        {
            "title": "常山舟中",
            "content": "两岸人家峙两楼，中间一水过行舟。倚篷碎擘桃花片，乱掷江心试急流。",
            "comment": ""
        }
    ]
}