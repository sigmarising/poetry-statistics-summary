{
    "dynasty": "宋",
    "author": "俞掞",
    "poems": [
        {
            "title": "浯溪",
            "content": "宋朝一统旧江山，南北中分已百年。壮士不须夸此颂，健提椽笔上燕然。",
            "comment": ""
        },
        {
            "title": "三岩",
            "content": "三岩之下有贤良，暮史朝经万卷长。树老山空人已尽，炯然千古姓名香。",
            "comment": ""
        },
        {
            "title": "白华岩",
            "content": "风剪飞丝雨脚残，半山虚旷九秋寒。洗开万里乾坤眼，更上苍岩顶上看。",
            "comment": ""
        },
        {
            "title": "六石峰",
            "content": "劚石云边着着高，几经吟笔写风骚。山翁莫袖经纶手，好趁春风钓门鳌。",
            "comment": ""
        },
        {
            "title": "浯溪",
            "content": "大唐有颂到浯溪，翠藓苍崖古画垂。西望函关今万里，淡烟斜日几荒碑。",
            "comment": ""
        }
    ]
}