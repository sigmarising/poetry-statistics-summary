{
    "dynasty": "宋",
    "author": "汤莘叟",
    "poems": [
        {
            "title": "登宜春台",
            "content": "草径无边绿，江空见底清。遥峰横晚色，古木逢秋声。客舍孤云远，乡心一雁鸣。凭高寄吴楚，倚杖独含情。",
            "comment": ""
        },
        {
            "title": "句",
            "content": "葛巾簪下无多发，茅舍门前有好山。",
            "comment": ""
        },
        {
            "title": "马上吟",
            "content": "宿雨洗山新绿嫩，晓风吹杏浅红乾。沙头路暖日欲上，行客扬鞭不觉难。",
            "comment": ""
        },
        {
            "title": "题舫斋",
            "content": "谁人能使陆行舟，涉水宁无险覆忧。日照檐楹帆影动，风摇窗户橹声柔。梦回渭水清新句，歌罢浯溪欸乃愁。更看霜天晴夜月，幌然如过洞庭秋。",
            "comment": ""
        }
    ]
}