{
    "dynasty": "宋",
    "author": "许洞",
    "poems": [
        {
            "title": "诗一首",
            "content": "金釭焰短风幕斜，栖乌啼月声鸦鸦。玉人宝瑟掩不弄，背窗红泪飘兰花。锦机挑字相思意，欲托南风到辽水。黄龙梦断春意劳，渺邈音容隔千里。",
            "comment": ""
        },
        {
            "title": "赠潘阆",
            "content": "潘逍遥，平生才气如天高。倚天大笑无所懼，天公嗔汝口呶呶。罚教临老头补衲，归中條。我愿中條山，山神镇长在。驱雷叱电，依前赶出这老怪。",
            "comment": ""
        },
        {
            "title": "嘲林和靖",
            "content": "寺里掇斋饥老鼠，林间吟嗽病猕猴。豪民遗物鹅伸颈，好客临门鳖缩头。",
            "comment": ""
        },
        {
            "title": "句",
            "content": "霜霭清九衢，霞光照双阙。",
            "comment": ""
        },
        {
            "title": "句",
            "content": "梅花开一枝",
            "comment": ""
        }
    ]
}