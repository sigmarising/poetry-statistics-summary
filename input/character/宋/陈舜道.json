{
    "dynasty": "宋",
    "author": "陈舜道",
    "poems": [
        {
            "title": "春日田园杂兴十首",
            "content": "春来非是爱吟诗，诗是田园遣兴时。行傍山翁驱犊父，坐以炮妪试鹅儿。看秧时测水深浅，行菜闲占春早迟。白日渐长消不去，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园乘兴时。得瑕分畦秧韭菜，趁晴樊圃树棠梨。山烟青笠等闲去，沙地鸟犍和醉骑。一片野情羁不住，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园寄兴时。稼穡但凭牛犊健，队晴每付鹁鸪知。讬寻花去将予乐，借卷桐吹实所思。抚景寓言良不浅，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园乐与时。清入吟怀花月照，红生笑面柳风吹。村声盪耳鸟监角，社酒柔情玉練槌。闲闷闲愁侬不省，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园尽兴时。蓐食出门天欲曙，荷钥归路月相随。踏青漫有心情在，耕绿宁甘骨力疲。个段工夫偿不足，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园饮兴时。草酌乍舒情眊矂，花生陡觉眼迷离。才呼枌社人同醉，又间杏邨家有谁。长日作劳无不得，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园感兴时。草地耕牛方有犊，花村吠犬那生蝥。麦青未必三时粥，桑绿其如二月丝。触物兴怀言不尽，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园懒兴时。放草地牛眠易熟，听花村鴃起来迟。蚕桑辛苦从渠妇，稼穡勤劳任我儿。疏散情怀收不起，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园引兴时。闻布布声惊绿野，听提台语忆青旗。曾因斗草争心起，每为看花乐意随。景物撩人禁不定，春来非是爱吟诗。",
            "comment": ""
        },
        {
            "title": "春日田园杂兴十首",
            "content": "春来非是爱吟诗，诗是田园漫兴时。无事花边繙兔册，有时桑下课牛翳。乍随父老看秧去，还共儿童斗草嬉。偶物兴怀浑不奈，春来非是爱吟诗。",
            "comment": ""
        }
    ]
}