{
    "dynasty": "宋",
    "author": "王羽",
    "poems": [
        {
            "title": "朝阳岩二首",
            "content": "石岸盘危磴，烟和晓日浓。长桐应待凤，占水必藏龙。老树藤多附，层崖路莫从。平矶看浪没，峭壁任苔封。箫韵生群籁，岚光簇众峰。何时有达士，栖此信疏慵。",
            "comment": ""
        },
        {
            "title": "朝阳岩二首",
            "content": "东向水西阿，无时景物和。松阴不映户，晓日有烟萝。人迹如行少，山禽似语多。清高知隐者，尘虑自销磨。",
            "comment": ""
        }
    ]
}