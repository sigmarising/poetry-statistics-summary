{
    "dynasty": "宋",
    "author": "章颍",
    "poems": [
        {
            "title": "桃源观",
            "content": "绕馆参天万树松，倚栏时见翠重重。一坰晓雾浮天外，半夜秋涛落沈中。莫雨断猿愁羃历，夕阳飞鸟度屏风。采苓欲问长生诀，只恐云迷路不能。",
            "comment": ""
        },
        {
            "title": "萧尚书纵目楼",
            "content": "深居无事即神仙，况阅丹经第几篇。桂树花开临旧国，榴皮书字彻新砖。琼书玉篆行将见，铁画银钩粲可镌。他日功成升举去，愿分余庇及姻联。",
            "comment": ""
        },
        {
            "title": "句",
            "content": "两州南北护梅关，尽日人行石壁间。",
            "comment": ""
        },
        {
            "title": "送长子琳连州史入觐",
            "content": "冲雪登长道，吾儿更勉旃。人常谈作郡，汝且去朝天。身历穷闾久，条陈正宁前。故人如问我，为说病弥年。",
            "comment": ""
        }
    ]
}