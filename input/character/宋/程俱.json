{
    "dynasty": "宋",
    "author": "程俱",
    "poems": [
        {
            "title": "豁然阁",
            "content": "云霞堕西山，飞帆拂天镜。谁开一窗明，纳此千顷静。寒蟾发淡白，一雨破孤迥。时邀竹林交，或尽剡溪兴。扁舟还北城，隐隐闻钟磬。",
            "comment": ""
        },
        {
            "title": "夜半闻横管",
            "content": "秋风夜搅浮云起，幽梦归来度寒水。一声横玉静穿云，响振疏林叶空委。曲终时引断肠声，中有千秋万古情。金谷草生无限思，楼边斜月为谁明。",
            "comment": ""
        }
    ]
}