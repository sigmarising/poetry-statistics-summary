{
    "dynasty": "宋",
    "author": "吴璋",
    "poems": [
        {
            "title": "句",
            "content": "水流天际惊春动，山入云间斗碧攒。",
            "comment": ""
        },
        {
            "title": "句",
            "content": "惜别有情空执手，赠行我绪不成章。",
            "comment": ""
        },
        {
            "title": "句",
            "content": "池塘不用梦春草，风雪何须在灞桥。",
            "comment": ""
        },
        {
            "title": "句",
            "content": "弈棋但以忘忧耳，纵酒无如作病何。",
            "comment": ""
        },
        {
            "title": "句",
            "content": "衣无锦绣劳心织，味乏膏粱困舌耕。",
            "comment": ""
        },
        {
            "title": "句",
            "content": "閒中坐作蜘蛛隐，梦里逃成燕雀禅。",
            "comment": ""
        },
        {
            "title": "句",
            "content": "地暖尚疑消玉马，云开早欲放金雅。",
            "comment": ""
        },
        {
            "title": "环溪夜坐",
            "content": "江天閒晚已斜阳，静掩柴门对草堂。叶落转枝翻鹘影，星飞横水带萤光。微风得隽驱残暑，新月出音生嫩凉。坐觉秋容转清爽，一声渔笛在沧浪。",
            "comment": ""
        },
        {
            "title": "上人陈情十首之一",
            "content": "下笔非能不自休，清谈不足第三流。梦中读易疑神动，醉里吟诗想鬼愁。飞鹘岂徒惊燕雀，骑驴直欲度骅骝。此君须异无人识，惭愧当年遇褚裒。",
            "comment": ""
        },
        {
            "title": "句",
            "content": "龙肝雉尾瓜莼好，玉核金槌枣柰香。只有牛心犹未割，愿如逸少得先尝。",
            "comment": ""
        },
        {
            "title": "句",
            "content": "各自芬芳花默默，两相呼唤鸟津津。",
            "comment": ""
        },
        {
            "title": "句",
            "content": "倒悬欲堕花如缀，背立将飞鸟似惊。",
            "comment": ""
        },
        {
            "title": "句",
            "content": "始讶长郊从此断，忽惊行客近前来。",
            "comment": ""
        },
        {
            "title": "句",
            "content": "风急城闉砧杵动，雨余园圃辘轳收。",
            "comment": ""
        },
        {
            "title": "句",
            "content": "雁飞云抹欹斜字，鱼跃波摇出没星。",
            "comment": ""
        }
    ]
}