{
    "dynasty": "宋",
    "author": "王宏",
    "poems": [
        {
            "title": "句",
            "content": "春来赏遍牡丹春，江上侯家迥出群。",
            "comment": ""
        },
        {
            "title": "再游园亭",
            "content": "一夜春膏涨碧溪，水滨沙际润无泥。幽人绿野临江曲，太守红旗转竹西。",
            "comment": ""
        },
        {
            "title": "从军行",
            "content": "儿生三日掌上珠，燕颔猿肱秾李肤。十五学剑北击胡，羌歌燕筑送城隅。城隅路接伊川驿，河阳渡头邯郸陌。可怜少年把手时，黄鸟双飞梨花白。秦王筑城三千里，西自临洮东辽水。山边迭迭黑云飞，海畔莓莓青草死。从来战斗不求勋，杀身为君君不闻。凤凰楼上吹急管，落日裴回肠先断。",
            "comment": ""
        },
        {
            "title": "句",
            "content": "青女横霜夜，神炉盛冻天。",
            "comment": ""
        }
    ]
}