{
    "dynasty": "宋",
    "author": "范浚",
    "poems": [
        {
            "title": "春融融效李长吉体",
            "content": "天暄地媚春融融，化工点染分花容。东风夜半入香陌，杂树晓繁争白红。兰丛蕙根芳翠滴，柳艳明眉轻羃{上四下历}红颜绿鬓青春客，壶中新醅鸭头色。残丝冉惹悉如织，日暮低迷草萋碧。",
            "comment": ""
        },
        {
            "title": "春望二首",
            "content": "眺听不知暮，徘徊聊复吟。归云迷近谷，去鸟度前林。长日凭高目，伤春望远心。边方杀气在，天北惨沉阴。",
            "comment": ""
        },
        {
            "title": "次韵弟茂通效行见梅",
            "content": "好风催冷蕊，上番即芳葩。春色独先得，年芳谁复别。日边看暖艳，雪后识真花。吟玩归来晚，江村月照沙。",
            "comment": ""
        },
        {
            "title": "春日行兰溪道中六言",
            "content": "远草连云碧积，繁花照日红酣。信马贪看春意，不如错过村南。",
            "comment": ""
        },
        {
            "title": "次韵陈叔永山居二首",
            "content": "闻君结屋庐，幽意枕山隅。{左果右刂}竹开三径，栽桃课百株。眼根长寂寥，心地不崎岖。试问新诗句，能穷胜事无。",
            "comment": ""
        },
        {
            "title": "次韵陈叔永山居二首",
            "content": "子方夸小隐，我亦爱深居。出补登山屐，归携带月锄。旋沽新漉酒，聊驻故人车。有此幽栖乐，虽贫亦晏如。",
            "comment": ""
        },
        {
            "title": "池上晚酌",
            "content": "雨余池上兴悠哉，坐荫藤花藉石苔。白鸟联欢拳相对，红蕖粲艳一时开。吐吞月色云浓淡，经纬水纹风去来。幽事相关心自乐，岸巾独啸更衔杯。",
            "comment": ""
        },
        {
            "title": "避盗泊舟武康远光亭下与同行分和杜工部诗伤",
            "content": "客子舟维岸，人家树作门。西风秋惨切，南鹊夜飞翻。恻恻惊心折，鞺鞺戍鼓喧。若为容足地，广大自乾坤。",
            "comment": "【注释】【原题】：避盗泊舟武康远光亭下与同行分和杜工部诗伤秋及宿江边阁二首"
        },
        {
            "title": "春雪晚晴出西村",
            "content": "步屐寻春犯雪泥，村南村北鹁鸠啼。堕梅残白犹明树，着柳暗黄初映堤。风景快晴云擘絮，江天未暮日悬规。最怜碧涨侵沙尾，更傍横桥一杖藜。",
            "comment": ""
        },
        {
            "title": "初冬郊行",
            "content": "空阔野云疏，行行思郁纡。露花啼晚菊，风叶舞高梧。日落牛羊下，天寒雁鹜呼。却回南涧路，暝色拥蓬庐。",
            "comment": ""
        },
        {
            "title": "春饮分章字韵",
            "content": "传杯行美酿，击钵课名章。月借全窗白，花分小树香。人情欢不尽，道术醉相忘。欢黍襟期厚，渠沦汉范张。",
            "comment": ""
        },
        {
            "title": "次韵弟茂通晚晴",
            "content": "浮云卷尽绮霞明，藜杖扶行得晚清。斜日水边鸂鶒影，孤烟林外鹁鸠声。且从乐处安心地，可向艰时触志兵。幽意欲言言不得，因君聊复动诗情。",
            "comment": ""
        },
        {
            "title": "次韵弟茂通立春四首",
            "content": "春生稚戏我难同，聊复题诗方絮红。忽得池塘梦中语，知君句律有新功。",
            "comment": ""
        },
        {
            "title": "次韵弟茂通立春四首",
            "content": "物华俱人发生辰，喜见花梢刺眼新。便好衔杯嚼红蕊，不须枝上火烧春。",
            "comment": ""
        },
        {
            "title": "春望二首",
            "content": "岑楼上独园，高槛俯平原。野秀风烟合，春深草木繁。晴山明历历，远水去浑浑。兴出青冥外，心随独鹤翻。",
            "comment": ""
        },
        {
            "title": "次韵富修仲见赠二首",
            "content": "故人欣面款，令我得眉伸。意有千金重，诗无一字陈。清规看后裔，贤业想前人。会续安边策，何当谒紫宸。",
            "comment": ""
        },
        {
            "title": "次韵弟茂通立春四首",
            "content": "富人百屋看钱堆，不省东风几日来。报答春光须我辈，要当剧饮纵欢咍。",
            "comment": ""
        },
        {
            "title": "避盗泊舟武康远光亭下与同行分和杜工部诗伤",
            "content": "带郭人烟少，通村径路微。水光浮栋宇，野色动窗扉。小树无重数，前山不合围。艰危邻虎窟，奔迫诡牛衣。白舫意何适，丹枫看即稀。西园小茅屋，知复几时归。",
            "comment": "【注释】【原题】：避盗泊舟武康远光亭下与同行分和杜工部诗伤秋及宿江边阁二首"
        },
        {
            "title": "次韵弟茂通立春四首",
            "content": "青青覆雉麦畦肥，柳线轻黄拂面垂。拟赠物华无丽句，徒惭口业未抛诗。",
            "comment": ""
        }
    ]
}