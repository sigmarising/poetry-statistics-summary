{
    "dynasty": "宋",
    "author": "刘士季",
    "poems": [
        {
            "title": "次韵和漕司小红翠亭",
            "content": "少陵遗蹟瀼西东，端的高斋在此中。今日花枝弄烟雨，前时蔬甲卧霜风。根株移取他山翠，跗萼轮来别圃红。收拾阳春无尽藏，夔人端说两诗翁。",
            "comment": ""
        },
        {
            "title": "次韵和漕司小红翠亭",
            "content": "苑在中巴东复东，满城春色一园中。休言小小莺花界，也胜纖纖燕麦风。舞袖卷纱空映翠，晴窗磨镜漫晞红。叶成帷幄花成阵，壮观诗坛矍铄翁。",
            "comment": ""
        }
    ]
}