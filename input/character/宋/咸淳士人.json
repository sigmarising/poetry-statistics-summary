{
    "dynasty": "宋",
    "author": "咸淳士人",
    "poems": [
        {
            "title": "刺贾平章",
            "content": "鼙鼓惊天动地来，九州赤子哭哀哀。庙堂不问平戎策，多把金钱媚秀才。",
            "comment": ""
        },
        {
            "title": "刺贾似道",
            "content": "厚我藩垣长彼贪，不然衔璧小邦男。庙堂从谏真如转，竟用先生策第三。",
            "comment": ""
        },
        {
            "title": "刺贾秋壑诗",
            "content": "深院无人草已荒，漆屏金字尚煇煌。只知事去身宜去，岂料人亡国亦亡。理考发身端自有，郑人应梦果何祥。卧龙不肯留渠住，空使晴光满画墙。事到穷时计亦穷，行此难倚鄂州功。木棉庵上千年恨，秋壑堂中一梦空。石砌苔稠猿步月，松庭叶落鸟呼风。客来未用多惆怅，试向吴山望故宫。",
            "comment": ""
        },
        {
            "title": "题贾似道养乐园",
            "content": "老壑曾居葛岭西，游人谁敢问苏隄。势将覆餗不回首，事到出师方噬脐。废圃久无人作主，败垣惟有客留题。算来只有孤山耐，依旧梅花片月低。",
            "comment": ""
        }
    ]
}