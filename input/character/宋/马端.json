{
    "dynasty": "宋",
    "author": "马端",
    "poems": [
        {
            "title": "司马晋州待制哀辞",
            "content": "志古流难合，谈高道自明。风波直恩分，鍼石尽交情。让节蒙知厚，华班绝绮荣。贱生怀感遇，当路假晶荧。累次青油幕，中间白玉京。吏文容议缓，邦事卹言轻。自此嗟流梗，何期苦见兵。塞垣心易动，漳浦信弥惊。玉蕊悲无验，金台望忽倾。岁阑云惨淡，天迥泪纵横。世有真忠亮，今亡至直清。旧僚知葬日，投此吊佳城。",
            "comment": ""
        }
    ]
}