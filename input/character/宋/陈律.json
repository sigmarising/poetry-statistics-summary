{
    "dynasty": "宋",
    "author": "陈律",
    "poems": [
        {
            "title": "到九锁陆永仲出迎次韵二绝",
            "content": "老木阴阴拥涧深，九山锁锁问知音。白云仙侣藏云窦，先与好风吹醉吟。",
            "comment": ""
        },
        {
            "title": "题西门亭",
            "content": "吾家四正峰前住，射策君门亦快哉。三岛路从天外去，一枝香折月中来。鲤鱼晴跃桃花浪，鹦鹉春倾竹叶杯。预宴琼林非所望，偶先英俊步金台。",
            "comment": ""
        },
        {
            "title": "游洞霄山",
            "content": "白日黄尘客路迷，偶寻幽事入烟扉。云行翠岫鹤争舞，月落青林人未归。自喜身心无世系，愿从岩谷谢朝衣。祥光洞口仙题在，读罢令人悟昨非。",
            "comment": ""
        },
        {
            "title": "到九锁陆永仲出迎次韵二绝",
            "content": "失身名利易沉浮，晚悟真筌盖退休。咫尺洞天无间阻，百岩芝蕨为吾留。",
            "comment": ""
        }
    ]
}