{
    "dynasty": "宋",
    "author": "郑伯英",
    "poems": [
        {
            "title": "石桥煎茶",
            "content": "白发青衫故倦游，何人能办钓鳌钩。却逢大士开青眼，现出茶花五百瓯。",
            "comment": ""
        },
        {
            "title": "自新昌入天台",
            "content": "升高无过胡孙擂，行险胜於老鼠梯。何事将身来试比，要参大士石桥西。",
            "comment": ""
        },
        {
            "title": "和清卿雪溪泛舟晚登华盖亭",
            "content": "满江风雨酿清愁，坐啸烟波一叶舟。目送飞花千里去，身随空碧一鸥浮。兜罗世界成游戏，欸乃声中自唱酬。试问剡溪回棹客，可能乘兴上南楼。",
            "comment": ""
        },
        {
            "title": "清明泛舟",
            "content": "风雨连朝忽转晴，天还着意作清明。簿书共了公家事，尊酒聊酬我辈情。花却馀寒红尚瘦，柳融初日黛犹轻。一年春事才如许，又作明朝祓禊行。",
            "comment": ""
        },
        {
            "title": "放龟",
            "content": "城中有四灵，麟凤神龙龟。凤翔兮千仞，麟兮不可羁。天用莫如龙，在在风云随。拙哉老督邮，何时列於斯。浪言莲上巢，甘作床下支。床支木为辱，刳剔良可悲。陂塘溢春水，爬沙闯晴羲。渔师舍网罟，掇取如拾遗。解甲伏碪砆，哀鸣极鸣咿。卜师更安忍，鑽灼无完肌。有身不自灵，昔闻今见之。百金出敝楮，骈首还清漪。千岁善保汝，左顾非我期。愿言贻日者，吉凶访藂蓍。",
            "comment": ""
        }
    ]
}