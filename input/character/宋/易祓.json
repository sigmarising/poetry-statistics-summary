{
    "dynasty": "宋",
    "author": "易祓",
    "poems": [
        {
            "title": "和黄山谷龟壳诗韵二首",
            "content": "支休纳息三百年，也胜刳赐贮金屋。问子多智亦多穷。何如莲叶安巢宿。",
            "comment": ""
        },
        {
            "title": "悬钟石",
            "content": "不今不古不朝昏，只与南山伴白云。我既无声亦无臭，众生当以不闻闻。",
            "comment": ""
        },
        {
            "title": "安灵龙潭",
            "content": "流水淼无际，其源偏坤舆。压这以山麓，壅淤谁与疏。神物夜上宅，风雷发欷嘘。擘开苍玉峡，泻作清泠渠。安得探其穴，扁舟武陵鱼。吾闻覆载闲，不过一身如。九竅互开合，血肤乃张舒。其间或积滞，气郁成痈疽。山泽本通气，自然厥中虚。明河转地轴，乔岳并郊墟。脉络无不寓，地行乃其馀。请观千丈瀑，高出康谷庐。",
            "comment": ""
        },
        {
            "title": "读唐中兴颂",
            "content": "唐家基业重於山，甯许胡雏据九关。当日人心旋□堵，异时世变却循环。壤分旄钺谁能制，政出貂璫不复还。千古高岩销苍藓，空留遗迹蹈元颜。",
            "comment": ""
        },
        {
            "title": "和黄山谷琼芝诗韵",
            "content": "千岁蟾蜍犹得仙，百年枸杞足延命。也须点铁自成金，未信磨砖能作镜。",
            "comment": ""
        },
        {
            "title": "喜迁莺",
            "content": "帝城春昼。见杏脸桃腮，胭脂微透。一霎儿晴，一霎儿雨，正是催花时候。淡烟细柳如画，雅称踏青携手。怎知道、那人人，独倚阑干消瘦。别後。音信断，应是泪珠，滴遍香罗袖。记得年时，胆瓶儿畔，曾把牡丹同嗅。故乡水遥山远，怎得新欢如旧。强消遣，把闲愁推入，花前杯酒。",
            "comment": ""
        },
        {
            "title": "和太白感秋诗韵",
            "content": "我无适俗韵，滥剖江成竹。惟有南山云，对这若要掬。秋堂风露清，岂不念羁独。行年四十九，亦复此栖宿。二子亦有契，兹期定前卜。泛观穹壤间，物剥继以复。消息固常然，天地非反覆。姑置勿复言，新篘已清熟。",
            "comment": ""
        },
        {
            "title": "水调歌头",
            "content": "自古清胜地，江带与山篸。夸娥擘此石鐪，不独岭之南。初见仙岩第一，再见砻岩第二，今见淡岩三。邱壑皆有分，品第不须谈。望前驱，陪後乘，破晴岚。出城一舍而近，峭壁与天参。不使尘埃涴脚，忽觉烟云对面，鹤驭可同骖。杖屦从归去，此乐湘潭。",
            "comment": ""
        },
        {
            "title": "浯溪中兴颂",
            "content": "湘江东西直浯溪，上有十丈中举碑。谁鉴丰碑镇山曲，溪边美人美如玉，想当歌颂大业时，胸蟠星斗光陆离。蚕须虿尾更清劲，凛凛襟怀冰雪莹。水部之文鲁公书，两翁寥寥千载馀。后来更有黄太史，健笔题诗起翁死。一派溪流彻底清，溪边镜石坚而明。我思古人不事见，水石犹作琼瑰声。朅来名山访遗迹，烟雨凄迷山路湿。野叟蒙头看打碑，君其问诸水边石。",
            "comment": ""
        },
        {
            "title": "寄御史判陶岑",
            "content": "我醉欲眠郡罢休，谁能倚杖听江流。蕉花当户不知午，梧叶满庭疑是秋。吾首人来无物累，此心何处不天游。鸿边幸有音书至，春在江南云梦洲。",
            "comment": ""
        },
        {
            "title": "题识山楼",
            "content": "山外如何便识山，白云出岫鸟知还。更看面目知端的，却在先生几格闲。",
            "comment": ""
        },
        {
            "title": "示从侄茂",
            "content": "万事皆从忙处错，寂然不动乃能通。君看开济规模事，却属南阳高臣翁。",
            "comment": ""
        },
        {
            "title": "和黄山谷龟壳诗韵二首",
            "content": "一枝自足鹪鹩巢，一居犹胜蜗牛屋。道人身外本无求，况有龟轩可棲宿。",
            "comment": ""
        }
    ]
}