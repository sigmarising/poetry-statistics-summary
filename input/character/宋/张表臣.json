{
    "dynasty": "宋",
    "author": "张表臣",
    "poems": [
        {
            "title": "琵琶",
            "content": "白鸽潜来入紫槽，朱鸾飞去唳青霄。江边塞上情何限，瀛府霓裳曲再调。漫道灵妃鼓瑶瑟，虚传仙子弄云璈。小怜破得春风恨，何似今宵月正高。",
            "comment": ""
        },
        {
            "title": "和杨大年馆直诗",
            "content": "翰林历历侵华盖，禁掖明朝侍紫微。自昔词臣最清切，帝宸高拱借光辉。",
            "comment": ""
        },
        {
            "title": "句",
            "content": "床弩天诛韩闼览，剑锋神助宋将军。",
            "comment": ""
        },
        {
            "title": "句",
            "content": "已乘云气翳凤麟，六百馀岁无斯民。想像璧月何当亲，虎头摩诘俱泯沦。谁其画者陆仲仁，远绍乃祖高无伦。",
            "comment": ""
        },
        {
            "title": "题雎阳双庙二首",
            "content": "张许昭鸿烈，南雷贾共灵。无瑕双白璧，有曜五华星。怀哲音容在，伤时涕泪零。向来丹凤阙，犹带犬羊腥。",
            "comment": ""
        },
        {
            "title": "青田壶碧筩酒",
            "content": "酿忆青田核，觞宜碧藕筩。直须千日醉，莫放一杯空。",
            "comment": ""
        },
        {
            "title": "金陵凤凰台",
            "content": "骑鲸仙伯已凌波，奈尔三山二水何。地老天荒成脉脉，凤凰台上独来过。",
            "comment": ""
        },
        {
            "title": "题雎阳双庙二首",
            "content": "渔阳哭骑满关东，百战孤城挫贼锋。唐室兴亡击公等，九原可作更谁从。",
            "comment": ""
        },
        {
            "title": "菩萨蛮",
            "content": "垂虹亭下扁舟住。松江烟雨长桥暮。白纻听吴歌。佳人泪脸波。劝倾金凿落。莫作思家恶。绿鸭与鲈鱼。如何可寄书。",
            "comment": ""
        },
        {
            "title": "句",
            "content": "碧藕连根丝不断，红蕖著子薏何多。",
            "comment": ""
        },
        {
            "title": "蓦山溪",
            "content": "楼横北固，尽日厌厌雨。欸乃数声歌，但渺漠、江山烟树。寂寥风物，三五过元宵，寻柳眼，觅花英，春色知何处。落梅呜咽，吹彻江城暮。脉脉数飞鸿，杳归期、东风凝伫。长安不见，烽起夕阳间，魂欲断、酒初醒，独下危梯去。",
            "comment": ""
        },
        {
            "title": "和陈叔易就晁以道求长松",
            "content": "暂隐嵩高六六峰，未乘云气御飞龙。自餐白石求黄石，更采长松寄赤松。",
            "comment": ""
        },
        {
            "title": "婺州山中",
            "content": "作畎捉檐卸，呼田欸乃侬。山塘莫车水，梅雨正分龙。",
            "comment": ""
        },
        {
            "title": "句",
            "content": "采玉应求破山剑，探珠仍遣水精奴。",
            "comment": ""
        },
        {
            "title": "句",
            "content": "蛇蛟已尽定飞去，雷电欻惊重下来。",
            "comment": ""
        },
        {
            "title": "伤胡少汲兵败",
            "content": "选将他年重，作师此日难。伤心闵东道，白首戴南冠。",
            "comment": ""
        },
        {
            "title": "观高邮寺壁曹仁熙画水",
            "content": "曹生画手信有神，毫端风雨生奫沄。波涛不合来翻屋，鲛鳄何须欲噬人。汤汤此水势方割，阳侯郁怒冯夷搏。鼍掷鲸呿海岳惊，雾塞云昏光景薄。开元将军爱骅骝，拳奇灭没隘九州。时危此物岂易得，写此尚可销人忧。末有乃孙画乃水，逋客见之心欲死。雷奔电击走中原，鱼怖龙愁宁忍视。先生道眼高崑崙，聊将妙语破迷津。中流险绝待舟楫，四海浩荡须经纶。我生甘作淮海客，身脱垂涎头雪白。惊心未定畏漰湍，欲觅平波泛家宅。此身端的老江湖，雨笠烟蓑是所图。他年但饱扬州米，今日宁论甓社珠。",
            "comment": ""
        },
        {
            "title": "八阵图",
            "content": "八阵功成妙用藏，木牛流马法俱亡。后来识得常山势，纵有桓温恐未详。",
            "comment": ""
        },
        {
            "title": "诗一首",
            "content": "射飞何必捐金弹，抵鹊虚烦用夜光。切玉昆吾宁刺豕，断蛟干越岂刲羊。",
            "comment": ""
        },
        {
            "title": "句",
            "content": "云移鸟灭没，风霁蝶飞翻。",
            "comment": ""
        }
    ]
}