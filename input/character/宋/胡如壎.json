{
    "dynasty": "宋",
    "author": "胡如壎",
    "poems": [
        {
            "title": "答大年马丞相",
            "content": "人生寄浮云，世味如嚼蜡。甯分螬半食，肯农乌三匝。纷纷相彼我，此道方噂沓。君看王孙猨，爱恶卒难合。吾侪异市道，所贵相知心。临分倾意气，泣下时沾襟。古来耿介土，不憩恶木阴。茫茫天宇间，四顾徒悲吟。",
            "comment": ""
        },
        {
            "title": "答吴尚书",
            "content": "豫让能报国，程婴能保孤。难复千万年，名与日月俱。即今天壤间，斯人焉可无。临风每遐想，泫然重嗟吁。",
            "comment": ""
        },
        {
            "title": "后答吴尚书",
            "content": "渥洼困盐车，帖耳声复吞。驽骀饱栈豆，嘶鸣尚轩轩。向来沟中断，青黄即牺樽。薰莸既同器，玉石且俱燔。物理安可齐，我今欲忘言。",
            "comment": ""
        },
        {
            "title": "题舒啸馆二首",
            "content": "堤边草色绿茸茸，堤上桃花落尽红。细雨斜风三月暮，一年春事客愁中。",
            "comment": ""
        },
        {
            "title": "题舒啸馆二首",
            "content": "楼前春水碧弯环，柳外愁心千叠山。立尽残阳人不见，东风无赖莫凭阑。",
            "comment": ""
        }
    ]
}