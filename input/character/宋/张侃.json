{
    "dynasty": "宋",
    "author": "张侃",
    "poems": [
        {
            "title": "月上海棠",
            "content": "南枝消息凭谁送。北枝寒、清晓破馀冻。横溪浸疏影，月黄昏、暗香浮动。真仙种。不与梨华同梦。洛阳姚魏争先贡。妒纷纷、红紫眩新宠。尽雪压风欺，□和羹、此时须用。烦珍重。莫作桓伊三弄。",
            "comment": ""
        },
        {
            "title": "感皇恩",
            "content": "换骨有丹砂，阿谁传与。爱惜芳心不轻吐。客来烂熳，解得此情良苦。有时三两点、胭脂雨。旧说江南，红罗亭下，未必春光便如许。认桃辨杏，最是渠家低处。问花曾怨不、娇无语。",
            "comment": ""
        },
        {
            "title": "秦楼月/忆秦娥",
            "content": "冰肌削。水沈香透胭脂萼。胭脂萼。怕愁贪睡，等闲梳掠。花前莫惜添杯酌。五更嫌怕春风恶。春风恶。东君不管，此情谁托。",
            "comment": ""
        },
        {
            "title": "感皇恩",
            "content": "佳处记曾游，十年重到。罨画湖山最春早。红梅几树，一夜东风开了。矮松修竹外、依然好。玉色醺酣，香团娇小。消得金尊共倾倒。满怀风味，前度何郎今老。徘徊疏影里、花应笑。",
            "comment": ""
        }
    ]
}