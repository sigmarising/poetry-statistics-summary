{
    "dynasty": "宋",
    "author": "赵师恕",
    "poems": [
        {
            "title": "月岩",
            "content": "眷此岩壑胜，领客共登临。危栈临不测，巘涂历崎嵌。俯仰极高低，上下穷幽深。来登空明山，千崖正沉沉。下瞰清罗江，古木郁萧森。清风万里来，层云汤孤襟。有客可共赋，有酒可自斟。此景岂易得，此乐岂易寻。吾生今老矣，遁迹归穷岑。一棹下潇湘，此别意难任。别后无相忘，诗成寄邮音。",
            "comment": ""
        }
    ]
}