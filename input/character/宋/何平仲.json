{
    "dynasty": "宋",
    "author": "何平仲",
    "poems": [
        {
            "title": "赠周茂叔",
            "content": "及物仁心称物情，更将和气助春荣。智深大易知幽赜，乐本咸池得正声。竹箭生来元有节，冰壶此外更无清。几年天下闻名久，今日逢君眼倍明。",
            "comment": ""
        },
        {
            "title": "题周茂叔拙赋",
            "content": "伪者劳其心，关机有时阙。诚者任其真，安知拙为拙。舍伪以存诚，何须俟词说。",
            "comment": ""
        },
        {
            "title": "闻周茂叔中年有嗣以诗贺之",
            "content": "庆门崇构已多时，五百年方是此期。树长琼枝生较晚，珠根骊颔得来迟。桓温贵骨天然别，韦相传经道不衰。衡岳维高湘水阔，共知长与福为基。",
            "comment": ""
        }
    ]
}