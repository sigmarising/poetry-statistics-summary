{
    "dynasty": "宋",
    "author": "张幼谦",
    "poems": [
        {
            "title": "卜算子",
            "content": "去时不由人，归怎由人也。罗带同心结到成，底事教┾舍。心是十分真，情没些儿假。若道归迟打棹篦，甘受三千下。",
            "comment": ""
        },
        {
            "title": "寄罗惜惜",
            "content": "昔人一别恨悠悠，犹把梅花寄陇头。咫尺花开君不见，有人独自对花愁。",
            "comment": ""
        },
        {
            "title": "长相思",
            "content": "天有神。地有神。海誓山盟字字真。如今墨尚新。过一春。又一春。不解金钱变作银。如何忘却人。",
            "comment": ""
        },
        {
            "title": "一翦梅",
            "content": "同年同日又同窗。不似鸾凰。谁似鸾凰。石榴树下事匆忙。惊散鸳鸯。拆散鸳鸯。一年不到读书堂。教不思量。怎不思量。朝朝暮暮只烧香。有分成双。愿早成双。",
            "comment": ""
        }
    ]
}