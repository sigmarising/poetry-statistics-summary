{
    "dynasty": "宋",
    "author": "吴居厚",
    "poems": [
        {
            "title": "梅山二首",
            "content": "连云绝壁山无路，溅石潺湲水有花。试问昔时畲粟麦，何如今日种桑麻。",
            "comment": ""
        },
        {
            "title": "九曲亭",
            "content": "山上盘旋九曲亭，春江满目与天平。青蘋白鹭渔家屋，几幅轻绡画得成。",
            "comment": ""
        },
        {
            "title": "句",
            "content": "步寻斜径到寒溪。",
            "comment": ""
        },
        {
            "title": "与部使同游司空山",
            "content": "王官身已达，所悦多纷华。区区朝与市，轻暖事穷奢，我公味沖澹，止乐山水嘉。肩舆靡厌寻，谢兴无津涯。杖藜适意游，野径穿迂斜。回忆挂冠时，息此避喧哗。骨相有神仙，得道成全家。遗迹富览观，高步淩烟霞。静中白日长，玉宇清风赊。睹兹神圣迹，喟然兴叹嗟。",
            "comment": ""
        },
        {
            "title": "吴王城",
            "content": "吴王宫殿作飞尘，野鸟幽花各自春。料得寒溪暄笑日，也曾惊动武昌人。",
            "comment": ""
        },
        {
            "title": "梅山二首",
            "content": "寻溪小径多盘诘，车马初来路欲迷。千古英雄汉天子，桑麻今已遍标题。",
            "comment": ""
        }
    ]
}