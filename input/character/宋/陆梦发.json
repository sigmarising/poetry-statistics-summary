{
    "dynasty": "宋",
    "author": "陆梦发",
    "poems": [
        {
            "title": "见梅杂兴",
            "content": "人间谁是识梅真，弃实求花后世心。何似只如三代日，分甘投老万山深。寄来陆凯浑多事，说到林逋亦费吟。耿耿知音唯月在，无言相看古犹今。",
            "comment": ""
        },
        {
            "title": "梅花",
            "content": "城中忙失探梅期，初见僧窗一两枝。犹喜相逢那恨晚，故应更好半开时。今冬不雪何关事，值伴孤芳却欠伊。月落山空正幽独，慰存无酒且新诗。",
            "comment": ""
        }
    ]
}