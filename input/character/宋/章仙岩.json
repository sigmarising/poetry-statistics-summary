{
    "dynasty": "宋",
    "author": "章仙岩",
    "poems": [
        {
            "title": "寄刘易隐",
            "content": "着身尘世易遭魔，是是非非可奈何。心地一生如日月，人情千变自风波。但从正直天须见，到底关防事转多。所以古来真隐者，貂蝉不肯换渔蓑。",
            "comment": ""
        },
        {
            "title": "六和塔",
            "content": "六和塔上一登临，当景江山入兴深。云出云归天自在，潮来潮去水无心。东南船{左舟右览}风方顺，西北楼台日向阴。壮矣帝居吴越旧，未甘河洛久湮沉。",
            "comment": ""
        }
    ]
}