{
    "dynasty": "宋",
    "author": "周敦颐",
    "poems": [
        {
            "title": "游山上一道观三佛寺",
            "content": "琳宫金刹接林峦，一径潜通竹树寒。是处尘埃皆可息，时清终未忍辞官。",
            "comment": ""
        },
        {
            "title": "夜雨书窗",
            "content": "秋风拂尽热，半夜雨淋漓。绕屋是芭蕉，一枕万响围。恰似钓鱼船，篷底睡觉时。",
            "comment": ""
        },
        {
            "title": "按部至潮州题大颠堂壁",
            "content": "退之自谓如夫子，原道深排释老非。不识大颠何似者，数书珍重更留衣。",
            "comment": ""
        },
        {
            "title": "天池",
            "content": "斯须暮云合，白日无馀晖。金波从地涌，宝燄穿林飞。僧言自雄夸，俗骇无因依。安知本地灵，发见随天机。",
            "comment": ""
        },
        {
            "title": "宿崇圣",
            "content": "公程无暇日，暂得宿清幽。始觉空间客，不生浮世愁。温泉喧古洞，晚磬度危楼。彻晓都忘寐，心疑在沃洲。",
            "comment": ""
        },
        {
            "title": "题浩然阁",
            "content": "刘侯戴武弁，政则心吾儒。士茂先兴学，子贤勤读书。猷为莫不善，才力盖有馀。西北方求帅，浩然宁久居。",
            "comment": ""
        },
        {
            "title": "书舂陵门扉",
            "content": "有风还自掩，无事昼常关。开阖从方便，乾坤在此间。",
            "comment": ""
        },
        {
            "title": "思归旧隐",
            "content": "静思归旧隐，日出半山晴。醉榻云笼润，吟窗瀑泻清。闲方为达士，忙只是劳生。朝市谁头白，车输未晓鸣。",
            "comment": ""
        },
        {
            "title": "题酆都观·宿山房",
            "content": "久厌尘坌乐静元，俸微犹乏买山钱。徘徊真境不能去，且寄云房一榻眠。",
            "comment": ""
        },
        {
            "title": "剑门",
            "content": "剑立溪峰信险深，吾皇大道正天心。百年外户都无闭，空有关名点贡琛。",
            "comment": ""
        },
        {
            "title": "题酆都观·仙都观",
            "content": "山盘江上虬龙活，殿倚云中洞府深。钦想真风杳何在，偃松乔柏共萧森。",
            "comment": ""
        },
        {
            "title": "题惠州罗浮山",
            "content": "红尘白日无间人，况有鱼绯击此身。关上罗浮间送目，浩然心意复吾真。",
            "comment": ""
        },
        {
            "title": "喜同费君长官游",
            "content": "寻山寻水侣尤难，爱利爱名心少间。此亦有君吾茂乐，不辞高远共跻攀。",
            "comment": ""
        },
        {
            "title": "大林寺",
            "content": "三月僧房暖，林花互照明。路盘层顶上，人在半空行。水色云含白，禽声谷应清。天风拂襟袂，缥缈觉身轻。",
            "comment": ""
        },
        {
            "title": "题酆都观·读英真君丹诀",
            "content": "始观丹诀信希夷，盖得阴阳造化机。子自母生能致主，精神合后更知微。",
            "comment": ""
        },
        {
            "title": "忆江西提刑何仲容",
            "content": "兰自香为友，松何枯尚春。荣来天泽重，殁去绣衣新。尽作百年梦，终归一窖尘。痛心双泪下，无复见贤人。",
            "comment": ""
        },
        {
            "title": "同石寺游",
            "content": "朝市谁知世外游，杉松影里入吟幽。争名逐利千绳缚，度水登山万事休。野鸟不惊如得伴，白云无语似相留，傍人莫笑凭阑久，为恋林居作退谋。",
            "comment": ""
        },
        {
            "title": "赠虞部员外郎谭公昉致仕",
            "content": "清时望郎贵，白首故乡归。有子纡蓝绶，将孙著彩衣。松乔新道院，鹤老旧渔矶。知止自高德，宁为遁者肥。",
            "comment": ""
        },
        {
            "title": "读易象",
            "content": "书房兀坐万机休，日暖风和草色幽。谁道二千年远事，而今只在眼前头。",
            "comment": ""
        },
        {
            "title": "石塘桥晚钓",
            "content": "旧隐濂溪上，思归复思归。钓鱼船好睡，宠辱不相随。肯为爵禄重，白发犹羁縻。",
            "comment": ""
        },
        {
            "title": "行县至雩都邀馀杭钱建侯拓四明沈几圣希颜同",
            "content": "闻有山岩即去寻，亦跻云外入松阴。虽然未是洞中境，且异间名利心。",
            "comment": "【注释】【原题】：行县至雩都邀馀杭钱建侯拓四明沈几圣希颜同游罗岩"
        },
        {
            "title": "暮春即事",
            "content": "双双瓦雀行书案，点点杨花入砚池。间坐小窗读周易，不知春去几多时。",
            "comment": ""
        },
        {
            "title": "江上别石郎中",
            "content": "落叶蝉声古渡头，渡头人拥欲行舟。另离情似长江水，远亦随公日夜流。",
            "comment": ""
        },
        {
            "title": "书仙台观壁",
            "content": "到官处处须寻胜，惟此合阳无胜寻。赤水有山仙甚古，跻攀聊足到官心。",
            "comment": ""
        },
        {
            "title": "瀼溪书堂",
            "content": "元子溪曰瀼，诗传到于今。此俗良易化，不欺顾相饮。庐山我久爱，买田山之阴。田间有流水，清泚出山心。山心无尘土，白石磷磷沈。潺湲来数里，到此始澄深。有龙不可测，岸木寒森森。书堂构其上，隐几看云岑。倚梧或欹枕，风月盈中襟。或吟或冥默，或酒或鸣琴。数十黄卷轴，圣贤谈无音。窗前即畴囿，囿外桑麻林。芋蔬可卒岁，绢布足衣衾。饱煖大富贵，康宁无价金。吾乐盖易足，名濂朝暮箴。",
            "comment": ""
        },
        {
            "title": "春晚",
            "content": "花落柴门掩夕晖，昏鸦数点傍林飞。吟馀小立阑干外，遥见樵渔一路归。",
            "comment": ""
        },
        {
            "title": "牧童",
            "content": "东风放牧出长坡，谁识阿童乐趣多。归路转鞭牛背上，笛声吹老太平歌。",
            "comment": ""
        },
        {
            "title": "按部至春州",
            "content": "按部广东经数郡，若言岚瘴更无春。度山烟锁埋清昼，为国天终护吉人。万里诏音频降下，一方恩惠尽均匀。丈夫才略逢时展，仓廪皆无亟富民。",
            "comment": ""
        },
        {
            "title": "任所寄乡关故旧",
            "content": "老子生来骨性寒，宦情不改旧儒酸。停杯厌饮得醪味，举筋常餐淡菜盘。事冗不知筋力倦，官清赢得梦魂安。故人欲问吾何况，为道舂陵只一般。",
            "comment": ""
        },
        {
            "title": "和费君乐游山之什",
            "content": "云树岩泉景尽奇，登临深恨访寻迟。长楼未得于何记，犹有君能雅和诗。",
            "comment": ""
        },
        {
            "title": "治平乙巳暮春十四日同宋复古游山巅至大林寺",
            "content": "三月山方暖，林花互照明。路盘层顶上，人在半空行。水色云含白，禽声谷应清。天风拂襟袂，缥缈觉身轻。",
            "comment": "【注释】【原题】：治平乙巳暮春十四日同宋复古游山巅至大林寺书四十字"
        },
        {
            "title": "题清芬阁",
            "content": "风雅久沦落，哇淫肆自陈。波澜嗟已靡，汗漫□无津。纷葩混仙蕊，谁可识清真。先生李郑辈，□态非拟伦。后生不识事，愈非句愈珍。至今桐庐水，相与流清新。蝉联十一世，奕叶扶阳春。十年问御史，邂逅章江滨。自惭无所有，衰叹徒欣欣。樽酒发狂笑，微言入典坟。稍稍窥绪馀，每每露经纶。因知相有术，源委本清淳。",
            "comment": ""
        },
        {
            "title": "万安香城寺别虔守赵公",
            "content": "公暇频陪尘外游，朝天仍得送行舟。轩车更共入山脚，旌旆且从留渡头。精舍泉声清，{浮子换寸加虎}{浮子换寸加虎}，高林云色淡悠悠。谈终道奥愁言去，明日瞻思上郡楼。",
            "comment": ""
        },
        {
            "title": "题冠顺之道院壁",
            "content": "一日复一日，一杯复一杯。青山无限好，俗客不曾来。往事已如此，朱颜安在哉。寄语地上客，厉乱竟谁催。",
            "comment": ""
        }
    ]
}