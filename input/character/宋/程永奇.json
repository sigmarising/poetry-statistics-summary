{
    "dynasty": "宋",
    "author": "程永奇",
    "poems": [
        {
            "title": "闻考亭先师之讣时党禁方严",
            "content": "忽闻摧岱岳，吾党更何依。敛枕看炊黍，登楼送落晖。祥麟伤史笔，山鸟怪儒衣。此道终难绝，他年有是非。",
            "comment": ""
        },
        {
            "title": "与孙自修祝和甫读宛陵山谷诗",
            "content": "孙君出空陵，梅诗氏独不喜。祝黄世通家，於此更訾毁。暇日扣我门，相与求正始。敢述过庭闻，用告二三子。节拍贵详缓，言语戒浮靡。无因内金盘，遂厌古罍洗。无惑变徵声，雅乐成逆耳。譬如学书人，牵率宗二米。一观繇羲帖，弃走却千里。九方相神骏，肯与骊黄齿。纷纷稗官说，而昧洙泗理。世事难具陈，岂必在文士。不鼓无成亏，吾欲师昭氏。",
            "comment": ""
        },
        {
            "title": "题耕隐卷",
            "content": "山下巢云梦亦清，陇头耕雨绿蓑轻。时人共指庞居士，为借农书一到城。",
            "comment": ""
        },
        {
            "title": "屯溪访故人",
            "content": "主人溪上宅，乌几屡曾凭。山直西南向，田分上下层。池鲜熟锦鲤，塘果致青菱。此去重阳近，遥岑共一登。",
            "comment": ""
        }
    ]
}