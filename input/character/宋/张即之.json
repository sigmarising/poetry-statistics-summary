{
    "dynasty": "宋",
    "author": "张即之",
    "poems": [
        {
            "title": "腊八日早漫成",
            "content": "簿书方应接一身，减却新计上笔尖。愧我世无分雨补，为农忧有岁时占。客因年近思家切，人到心间饮水甜。昨夜一番乡屋梦，寒梅香处短筇拈。",
            "comment": ""
        },
        {
            "title": "自遣用鲁山老僧韵",
            "content": "心期万未一能偿，海角连宵梦帝乡。白发易生时序短，青云难致道途长。有方却病还吞药，无事消间只点香。谁首官居寥落甚，许多风月满诗囊。",
            "comment": ""
        },
        {
            "title": "怀保步寺镛公",
            "content": "华严阁上夜谈经，虎啸风生月正横。茶笋家常原有分，簪缨世路本无情。住间石屋容膝下，遇个诗翁便记名。",
            "comment": ""
        },
        {
            "title": "句",
            "content": "十载几番闲往返，镛公为我添眼青。",
            "comment": ""
        }
    ]
}