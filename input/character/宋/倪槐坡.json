{
    "dynasty": "宋",
    "author": "倪槐坡",
    "poems": [
        {
            "title": "扫苔",
            "content": "纸屏竹榻亦生涯，掩上柴扉不用推。人似春云离复合，愁如潮水去还来。壶头新酿今朝熟，篱脚寒梅昨夜开。岳顶高僧□有约，想携竹箒扫苍苔。",
            "comment": ""
        },
        {
            "title": "怀高履常",
            "content": "何处存吾道，行藏一草堂。贵虽人所欲，贫亦士之常。竹静鹤同住，山深兰自香。从渠笑疏懒，此兴自深长。",
            "comment": ""
        }
    ]
}