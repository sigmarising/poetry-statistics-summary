{
    "dynasty": "宋",
    "author": "唐介",
    "poems": [
        {
            "title": "谪官渡淮舟中遇风欲覆舟而作",
            "content": "圣宋非狂楚，清淮异汨罗。平生仗忠信，今日任风波。舟楫颠危甚，鼋鼍出没多。斜阳幸无事，沽酒听渔歌。",
            "comment": ""
        },
        {
            "title": "句",
            "content": "著要及春前后到，趁赋梅花庾岭东。",
            "comment": ""
        },
        {
            "title": "句",
            "content": "越林多蔽天，黄柑亲丹橘。",
            "comment": ""
        },
        {
            "title": "碧落洞",
            "content": "余生本孤拙，所志在云石。薄宦偶缠锁，未遂林泉适。迩来备台选，幸一当言责。狂愚抵罪辜，遽从遐徼谪。区区数千里，车马倦行役。浈阳颇善地，解辔喜安席。官散无所事，度日多闲隙。太守苏宣甫，邀我访奇迹。西山有石室，疑是灵仙宅。翛然烟径入，讶若天门闢。中泻一溪清，傍映千峰碧。万穴滴瑶乳，两岸张翠幕。爽气来先秋，昏岚生未夕。不知造化意，何为置穷僻。周生说到难，兹文不虚摭。怪容诚莫状，胜迹今始获。暂已莹耳目，久觉生虚白。拂拭缨上尘，回头谢朝客。虽非吾所乐，聊以慰奇只。圣恩未放还，屡游君莫惜。",
            "comment": ""
        },
        {
            "title": "九日赠僧",
            "content": "今日是重阳，劳师访野堂。相逢又无语，篱下菊花黄。",
            "comment": ""
        },
        {
            "title": "明王寺",
            "content": "日高霞散彩，松老鹤巢枝。坏壁诗犹在，纱笼何用之。",
            "comment": ""
        }
    ]
}