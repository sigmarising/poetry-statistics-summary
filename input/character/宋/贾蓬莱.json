{
    "dynasty": "宋",
    "author": "贾蓬莱",
    "poems": [
        {
            "title": "谢姊惠鞋",
            "content": "莲瓣娟娟远寄将，绣罗犹带指尖香。弓弯着上无行处，独立花阴看雁行。",
            "comment": ""
        },
        {
            "title": "闺怨",
            "content": "露颗珠团团，冰肌玉钏寒。杏梁栖只燕，菱镜掩孤鸾。残树枯黄遍，圆荷湿翠乾。绣帘生色画，窗下带羞看。",
            "comment": ""
        },
        {
            "title": "画绯桃题诗",
            "content": "朱砂颜色瓣重台，曾是刘郎旧看来。只好天台云里种，莫教移近俗人栽。",
            "comment": ""
        },
        {
            "title": "咏蝶",
            "content": "薄翅凝香粉，新衣染媚黄，风流谁得似，两两宿花房。",
            "comment": ""
        },
        {
            "title": "春晓",
            "content": "方池水影薄，曲槛鸟声娇。鸾镜红绵冷，蛾眉翠黛消。冶容舒嫩萼，幽思结柔条。纖指收花露，轻将雪粉调。",
            "comment": ""
        },
        {
            "title": "闺情",
            "content": "燕子南来雁北飞，远人何事竟忘归。一腔心病难形口，万斛愁情尽属眉。试掠金钗临晓镜，潜垂玉筹渍春衣。邻姬莫问容憔悴，只有西窗夜月知。",
            "comment": ""
        },
        {
            "title": "秋夜",
            "content": "幽兰露华重，罗幌凉风动。木匣掩香纨，绣衾谁与共。萤影度疏帘，兽炉寥寥烟。银缸芳焰灭，自脱翠花钿。",
            "comment": ""
        }
    ]
}