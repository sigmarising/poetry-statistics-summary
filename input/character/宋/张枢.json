{
    "dynasty": "宋",
    "author": "张枢",
    "poems": [
        {
            "title": "游大涤",
            "content": "一曲朱栏百尺余，仙人自是爱楼居。松风不动千山静，月满天坛人步虚。",
            "comment": ""
        },
        {
            "title": "宫词十首",
            "content": "紫阁深严邃殿西，书林飞白揭宸奎。黄封缴进升平奏，直笔夫人看内批。",
            "comment": ""
        },
        {
            "title": "宫词十首",
            "content": "翠枝斜插滴金花，特髻低蟠贴水荷。应奉人多宣唤少，海棠花下看飞梭。",
            "comment": ""
        },
        {
            "title": "木兰花慢",
            "content": "歌尘凝燕垒，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红绦孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。春妍尚如旧否，料啼痕、暗里浥红妆。须觅流莺寄语，为谁老却刘郎。",
            "comment": ""
        },
        {
            "title": "宫词十首",
            "content": "回廊隔树帘帘卷，曲水穿桥路路通。禁漏滴斜花外日，御香薰暖柳边风。",
            "comment": ""
        },
        {
            "title": "宫词十首",
            "content": "月笼梅影夜深时，白玉排箫索独吹。传得官家暗宣赐，黄金约臂翠花枝。",
            "comment": ""
        },
        {
            "title": "风入松",
            "content": "春寒懒下碧云楼。花事等闲休。红绵湿透秋千索，记伴仙、曾倚娇柔。重叠黄金约臂，玲珑翠玉搔头。薰炉谁熨暖衣篝。消遣酒醒愁。旧巢未著新来燕，任珠帘、不上琼钩。何处东风院宇，数声揭调甘州。",
            "comment": ""
        },
        {
            "title": "失调名",
            "content": "拥石池台，约花阑槛。",
            "comment": ""
        },
        {
            "title": "瑞鹤仙",
            "content": "卷帘人睡起。放燕子归来，商量春事。风光又能几。减芳菲、都在卖花声里。吟边眼底。被嫩绿、移红换紫。甚等闲、半委东风，半委小桥流水。还是。苔痕湔雨，竹影留云，待晴犹未。兰舟静舣。西湖上、多少歌吹。粉蝶儿、守定落花不去，湿重寻香两翅。怎知人、一点新愁，寸心万里。",
            "comment": "【注释】这是一首摹写春愁的作品。作者张枢，生活年代正值宋末，国家日益危殆，但张枢家道仍称殷实，园苑歌姬相伴，生活优裕，因而其所作也仅以表现个人感触为主 ，正如其词集之名“寄闲”。该词为其代表作。起头三句，从燕归带来“春”字。但作者无意叙述春色，却代以“风光又能几”。不涉及风雨、花信，却用“减芳菲”的卖花声抹去种种娇妍，流露了心中的惆怅之情，这样从听觉落笔，造成了虚实相参的意境 ，使春愁渐出。春，来也迟迟，去也匆匆，吟春、看春都尚未尽兴，娇艳花儿被嫩绿的叶子取代了，转瞬之间众花凋零，半被东风吹散，半落溪中与水相逐。下片进一步渲染和表现春愁 。春雨绵绵，“苔痕湔雨 ，竹影留云”，写出春雨幽清隽秀。随汉接“待晴犹未”一句。因雨，画船停泊于岸边，西湖上弦歌稍息。因雨，花间蝶儿粉湿翅重，眷恋花的余香而不去 。笔法婉转反复，写景清冷凄伤，写足连绵春雨，以寓春归 ，而引动春愁 。诸景物已带现愁情，最后 “怎知人 、一点新愁 ，寸心万里”，明点“愁”字，却从粉蝶儿守定落花 、欲留春住转出 。“怎知”字，表明人之痴胜于物之痴，以此结情，其情无尽。张枢这首《瑞鹤仙》除了写春愁之外又有“伤别”的意味？“刻意伤春复伤别”是词的传统题材，此词在伤春的基调上又有“怎知人、一点新愁，寸心万里”之叹，正是“复伤别”的况味。南宋风雅派词人最擅长于体物赋情，张枢虽非名家，但从此词看，亦非等闲之辈。姜夔、吴文英的作品以深婉查渺见长，然烹炼过度，粉饰尤甚，反缺少真趣，以至落于晦涩。此词明快、婉丽，取姜、吴之长而弃其短 。“吟边眼底 ”，虽注重修饰，却不显雕琢 。“移红换紫 ”较之“绿肥红瘦”（李清照《如梦令》），在雅致之外，一为动态，一为“定格”；“苔痕湔雨 ，竹影留云”则不似“ 宫粉雕痕，仙云堕影”（吴文英《高阳台》）那样令人难解 。虽未达到“字字刻画，字字天然”（彭孙遹《金粟词话》）之境，然琢炼而不失自然 ，亦足见匠心独用。至其赋情之处，情景交融互生，有深婉流美之致。"
        },
        {
            "title": "宫词十首",
            "content": "晚凉开院近中秋，香染金风倚桂楼。花月新篇初唱徹，内人传旨索歌头。",
            "comment": ""
        },
        {
            "title": "清平乐",
            "content": "凤楼人独。飞尽罗心烛。梦绕屏山三十六。依约水西云北。晓奁懒试脂铅。一�鸾髻微偏。留得宿妆眉在，要教知道孤眠�",
            "comment": ""
        },
        {
            "title": "惜花春起早",
            "content": "琐窗明。",
            "comment": ""
        },
        {
            "title": "茅山",
            "content": "今古茅山是胜游，秀峰突兀绕沧洲。云含老树迷还散，石拥甘泉咽复留。未见岩风晨下鹤，只闻涧月夜鸣蜩。道人不是悲秋客，黄菊丹枫相对愁。",
            "comment": ""
        },
        {
            "title": "谒金门",
            "content": "春梦怯。人静玉闺平帖。睡起眉心端正贴。绰枝双杏叶。重整金泥蹀躞。红皱石榴裙褶。款步花阴寻蛱蝶。玉纤和粉捻。",
            "comment": ""
        },
        {
            "title": "宫词十首",
            "content": "观堂钟响待催班，步入朱廊十二间。宣坐赐茶开讲席，花砖咫尺对天颜。",
            "comment": ""
        },
        {
            "title": "宫词十首",
            "content": "银簧乍靘参差竹，玉轴新调尺合弦。奏罢六么花十八，水晶帘底赐金钱。",
            "comment": ""
        },
        {
            "title": "失调名",
            "content": "金谷移春，玉壶贮暖。",
            "comment": ""
        },
        {
            "title": "宫词十首",
            "content": "尧殿融春天宴开，山呼才了乐声催。侍臣宣劝君恩重，宰相亲王对举杯。",
            "comment": ""
        },
        {
            "title": "宫词十首",
            "content": "笙歌散后归深院，花柳阴中过曲廊。静掩金铺三十六，黄昏处处爇衙香。",
            "comment": ""
        },
        {
            "title": "恋绣衾",
            "content": "屏绡裛润惹篆烟。小窗闲、人泥昼眠。正雪暖、荼架，奈愁春、尘锁雁弦。杨花做了香云梦，化池萍、犹泛翠钿。自不怨、东风老，怨东风、轻信杜鹃。",
            "comment": ""
        },
        {
            "title": "壶中天/念奴娇",
            "content": "雁横迥碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山眉锁暝，玉宇冰奁满。平波不动，桂华底印清浅。应是琼斧修成，铅霜捣就，舞霓裳曲遍。窈窕西窗谁弄影，红冷芙蓉深苑。赋雪词工，留云歌断，偏惹文箫怨。人归鹤唳，翠帘十二空卷。",
            "comment": ""
        },
        {
            "title": "宫词十首",
            "content": "灿锦堂西过夕阳，水风吹起芰荷香。内监催扫池边地，准备官家纳晚凉。",
            "comment": ""
        },
        {
            "title": "庆宫春/高阳台",
            "content": "斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何。彩云轻散，漫敲缺、铜壶浩歌。眉痕留怨，依约远峰，学敛双蛾。银床露洗凉柯。屏掩香销，忍扫裀罗。楚驿梅边，吴江枫畔，庾郎从此愁多。草蛩喧砌，料催织、回文凤棱。相思遥夜，帘卷翠楼，月冷星河。",
            "comment": ""
        }
    ]
}