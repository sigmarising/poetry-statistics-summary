{
    "dynasty": "宋",
    "author": "曹泾",
    "poems": [
        {
            "title": "次胡馀学同年四首",
            "content": "桃花柳絮及春敷，台是浮轻匪壮图。幸有田耕并井饮，犹胜身屦与妻纑。郎君竞爽贤声起，老子尊安道味腴。便是当年正考父，是间饘粥口堪糊。",
            "comment": ""
        },
        {
            "title": "次胡馀学同年四首",
            "content": "力田元不怵凶饥，瘠者为谁谁是肥。但得高堂翁媪健，定知奕世子孙宜。追风骐骤仍不蹶，览德鸾凤栖或飞。有酒急须频对月，桂枝香了到梅枝。",
            "comment": ""
        },
        {
            "title": "次胡济鼎同年三律",
            "content": "费却长吟复短吟，投瓜投李愧何深。吾人只记钱留纸，此老能令户作金。掷地有声知处处，如兰斯臭见心心。柏梁体后八仙赋，趾美重光未陆沉。",
            "comment": ""
        },
        {
            "title": "次胡济鼎同年三律",
            "content": "五经为笥腹便便，千佛名高此作缘。贵仕直堪梅和鼎，贫交猥为酒供钱。连章秋月雁回翅，贮袖天香龙吐涎。旧话新情如觌面，同年真是我同年。",
            "comment": ""
        },
        {
            "title": "次胡馀学同年四首",
            "content": "对看中秋是好天，健来欣为子分田。只消菽水叹无尽，况有经书腹可便。家事既传情思稳，吟篇谩写墨痕鲜。惟馀学课随年捱，共我艰劬知几员。",
            "comment": ""
        },
        {
            "title": "次胡济鼎同年三律",
            "content": "共是金明衣绿郎，梅仙风致压仇香。人如紫凤仪丹阁，谁则青蚨涴锦囊。洛社菜羹时不禁，雪堂斗酒夜宜良。至尊端肯怜芹曝，臣罪当诛自恐惶。",
            "comment": ""
        },
        {
            "title": "次胡馀学同年四首",
            "content": "金明池上共扬鞭，豪气宁求许祀田。不道福碑轰忒早，相逢颓景稳为便。牙牌刻处谩夸贵，蓝绶披来难敌鲜。千岁尽长公论在，于中定有好官员。",
            "comment": ""
        },
        {
            "title": "代柬济鼎同年约其早饭",
            "content": "小人难与作缘，恶食不妨志道。犹胜杜陵岳阳，一饭欲从人讨。",
            "comment": ""
        }
    ]
}