{
    "dynasty": "宋",
    "author": "范晞文",
    "poems": [
        {
            "title": "燕山闻鹃",
            "content": "燕山三月初三夜，听得啼鹃第一声。同是小楼孤烛下，主人熟睡客惊心。",
            "comment": ""
        },
        {
            "title": "题江湖伟观",
            "content": "西湖何处可消愁，快上人间百尺楼。千里山川浮王气，百年形势壮皇州。逋仙宅近梅应古，坡老祠空竹自秋。立徧阑干无限意，六桥歌舞懒回头。",
            "comment": ""
        },
        {
            "title": "意难忘",
            "content": "清泪如铅。叹咸阳送远，露冷铜仙。岩花粉堕雪，津柳暗生烟。寒食後，暮江边。草色更芊芊。四十年，留春意绪，不似今年。山阴欲棹归船。暂停杯雨外，舞剑灯前。重逢应未卜，此别转堪怜。凭急管，倩繁弦。思苦调难传。望故乡，都将往事，付与啼鹃。",
            "comment": ""
        },
        {
            "title": "湖上",
            "content": "湖边多少游湖者，半在断桥烟雨间，尽逐春风看歌舞，几人著眼到青山。",
            "comment": ""
        }
    ]
}