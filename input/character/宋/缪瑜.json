{
    "dynasty": "宋",
    "author": "缪瑜",
    "poems": [
        {
            "title": "句",
            "content": "野田流水溅溅白。",
            "comment": ""
        },
        {
            "title": "钓台二首",
            "content": "桐庐江中秋水清，富春山中秋月明。钓竿千尺无恙在，持竿我欲从先生。先生岂是傲当世，鄙夫患失滔滔是。狂澜既倒挽之回，持报故人惟此尔。衮衣不博一羊裘，事往台空江自流。遂令千古重名节，於乎先生真汉杰。",
            "comment": ""
        },
        {
            "title": "句",
            "content": "有客去游丞相阁，无人来问孝廉船。",
            "comment": ""
        },
        {
            "title": "句",
            "content": "勋业转悠悠。",
            "comment": ""
        },
        {
            "title": "愚实报诗",
            "content": "郁攸属者潜煽灾。蜚廉纵风相与偕。林林生齿七万户，连甍接栋烧成灰。如何老翁一区宅，间不以寸独不{左火右矣}。玉石俱焚势应尔，岂有幻术能然哉。闻这翁乃好善者，平时事佛经卷开。有馀必以济贫乏，不以利欲萦其怀。仓卒遂蒙鬼神护，万目注视感惊狂，厥初巨焰爇天起，左顾右盼如燔柴。翁知无脱免，委身甘作烬与煨。麾儿与妇令亟走，誓死死不去无违乖。全家酣寝越信宿，如闻大浪声喧豗。及其梦觉火亦息，依然一室当催嵬。微如蒲萄不熏灼，而况梁栋与桷榱。苍苍表善有如此，馀自作孽何足哀。作诗志往劝来者，勿以斯语同优徘。",
            "comment": ""
        },
        {
            "title": "句",
            "content": "亭台十二眼双明，一幅画图开水墨。",
            "comment": ""
        },
        {
            "title": "钓台二首",
            "content": "王阳在位贡公喜，何况故人作天子。掉头不肯从渠游，地把丝竿钓江水。欲将此意问遗灵，寂寞江山唤不应。至今桐江一拳石，留得人间千古名。",
            "comment": ""
        },
        {
            "title": "句",
            "content": "棲雅照日黄。",
            "comment": ""
        },
        {
            "title": "句",
            "content": "寒盟得问鸥。",
            "comment": ""
        },
        {
            "title": "句",
            "content": "解缆浙江头。",
            "comment": ""
        },
        {
            "title": "句",
            "content": "游人柳叶蹙鞦韆。",
            "comment": ""
        }
    ]
}