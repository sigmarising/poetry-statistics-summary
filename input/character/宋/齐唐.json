{
    "dynasty": "宋",
    "author": "齐唐",
    "poems": [
        {
            "title": "题上虞南塔院",
            "content": "雁级指高冥，登瞻地域灵。路寻沧海断，山带沃洲青。",
            "comment": ""
        },
        {
            "title": "石伞峰书堂",
            "content": "伞峰一片崎危石，枕在青冥绝壁间。人作临梅资世济，迹留岩岫兴云闪。露盘高出长年殿，羽盖斜临宛委山。藐矣诸孙愧前躅，但开三径掩柴关。",
            "comment": ""
        },
        {
            "title": "越州通判厅事后新凿方井",
            "content": "卧龙山脚寒岩底，沮洳泥涂不记年。疏引一朝逢智匠，坐令咫尺变璇渊。待时藏用怀灵德，济物施功假世贤。留作越人歌咏事，召棠阴下酌贪泉。",
            "comment": ""
        },
        {
            "title": "量葺圣寿寺",
            "content": "建中天子寄弥纶，筑隐商岩旧叶存。麟笔有文藏册府，驷车流庆属衡门。金绳实构新空界，剑树真游接古愿。藐矣诸孙愧前躅，脱身仍谢北山猿。",
            "comment": ""
        },
        {
            "title": "句",
            "content": "飞栋新成蘸碧轩，会稽山脚照湖边。",
            "comment": ""
        },
        {
            "title": "句",
            "content": "新筑隄成号杜塘，结茅深稳佔湖光。",
            "comment": ""
        },
        {
            "title": "句",
            "content": "独坐涧边听水落，却来洞口看云生。",
            "comment": ""
        },
        {
            "title": "句",
            "content": "剑水清凉梦笔山，戟衣照日启重关。",
            "comment": ""
        },
        {
            "title": "句",
            "content": "载水寒流对轩槛，桃源深径入渔樵。",
            "comment": ""
        },
        {
            "title": "句",
            "content": "楩柟非给燎，鱮鲂必施罛。",
            "comment": ""
        },
        {
            "title": "十咏",
            "content": "远适庐陵郡，重江去不穷。全家片帆底，三月怒涛中。",
            "comment": ""
        },
        {
            "title": "登狼山阁",
            "content": "海腹藏吴楚，天枢转斗牛。夜分惊日浴，潮落见鲸游。",
            "comment": ""
        },
        {
            "title": "句",
            "content": "扫拂渔蓬出泾来。",
            "comment": ""
        },
        {
            "title": "送张尊师监龙瑞宫",
            "content": "阳明洞天三月春，桃花艳艳迎笑人。仙官瑶裾翠羽裾，直上非烟骖紫麟。手把赤书秘玉文，朝谒太素三元君。琳房窈窕出青云，众真啸语林际闻。山精木魅知有主，敛戢鬼火摧飚轮。崇岩绝壑足清放，抗迹万里无埃尘。物不疵疠年穀熟，绰约曾潜姑射神。祈师努力学此道，下济泽国穷鳏民。",
            "comment": ""
        },
        {
            "title": "观潮",
            "content": "保意滔天苦作威，狂驱海若走冯夷。因看平地波翻起，知是沧浪鼎沸时。初似长平万瓦震。忽如圆峤六鳌移。直应待得澄如练，会有安流往济时。",
            "comment": ""
        },
        {
            "title": "题禹庙",
            "content": "削断龙门剑力间，遗祠终古鉴湖边。昆墟到海曾穷地，石穴藏书不记年。春色门墙花滴雨，晓光台殿水浮烟。涂山万国梯航集，告禅录坛岂偶然。",
            "comment": ""
        },
        {
            "title": "句",
            "content": "纖纶鱼罗尾，鸣镞雉摧班。",
            "comment": ""
        },
        {
            "title": "十咏",
            "content": "远适庐陵郡，经旬泛楚天。江山晴绕枕，星斗夜随船。",
            "comment": ""
        },
        {
            "title": "句",
            "content": "身间婚嫁毕，秋老蟹螯肥。",
            "comment": ""
        },
        {
            "title": "句",
            "content": "偃藩唯觉讼铃虚。",
            "comment": ""
        },
        {
            "title": "南雄城楼",
            "content": "汉初开郡出南夷，万壑千岩足崄巇。天上斗牛应共域，人间江岭自分岐。尉佗椎髻遗风俗，马援飞鸢堕水时。",
            "comment": ""
        },
        {
            "title": "句",
            "content": "唯有梅花报春早，雪中传信过江干。",
            "comment": ""
        },
        {
            "title": "仙茅",
            "content": "仙方上品夸灵种，忽怪灵芝拆紫苞。玉泽返婴看验术，少微山是小三茅。",
            "comment": ""
        },
        {
            "title": "句",
            "content": "岁贵波然素，时珍蟹有箱。",
            "comment": ""
        },
        {
            "title": "乌江庙",
            "content": "天意降时雨，山川潜出云。锄秦将授汉，嘴力半因君。",
            "comment": ""
        },
        {
            "title": "玉洞",
            "content": "白石洞间路，吾家在其中。琴窗与书阁，一半是云封。",
            "comment": ""
        },
        {
            "title": "披云楼",
            "content": "元和文物盛群贤，僧借蓬莱住列仙。画入帘栊烟外寺，鉴摇台榭水中天。",
            "comment": ""
        },
        {
            "title": "句",
            "content": "春波池上搘琴薦，秋月桐阴把蟹螯。",
            "comment": ""
        }
    ]
}