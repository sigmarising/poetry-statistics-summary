{
    "dynasty": "宋",
    "author": "朱诜",
    "poems": [
        {
            "title": "丁巳春劝农",
            "content": "劝农小队出东禅，春事平分花柳天。乱石藏云苍玉洞，小溪流水紫{下艹下缥}田。农忙处处扶犁雨，社近家家煮酒烟。野兴未厌归兴促，公馀犹拟一横鞭。",
            "comment": ""
        },
        {
            "title": "画不如亭",
            "content": "环绕皆山远胜滁，地无炎瘴气清虚。十亭留咏夸前辈，八景搜奇出故墟。拍岸惊涛通海道，插天峭壁壮侯居。烟云变态无穷极，百幅生绡画不如。",
            "comment": ""
        }
    ]
}