{
    "dynasty": "宋",
    "author": "李用",
    "poems": [
        {
            "title": "题画·冬景",
            "content": "冬岭秀孤松，松枝傲霜雪。不同桃李春，永抱岁寒节。",
            "comment": ""
        },
        {
            "title": "题画·夏景",
            "content": "夏云多奇峰，翠屏高列耸。瑞气负钟灵，群低皆仰供。",
            "comment": ""
        },
        {
            "title": "题画·秋景",
            "content": "秋月扬明辉，芙蓉开朵朵。卷起水晶帘，明月清风我。",
            "comment": ""
        },
        {
            "title": "题画·春景",
            "content": "春水满四泽，浪暖鱼龙化。呼吸成风云，霖雨遍天下。",
            "comment": ""
        }
    ]
}