{
    "dynasty": "宋",
    "author": "游师雄",
    "poems": [
        {
            "title": "着棋台",
            "content": "石桥跨两岫，野叟尝远跖。旁有枰棋处，云是仙人奕。",
            "comment": ""
        },
        {
            "title": "贺岷州守种谊破鬼章二首",
            "content": "王师一举疾於雷，顷刻俄闻破敌回。且喜将门还出将，槛车生致鬼章来。",
            "comment": ""
        },
        {
            "title": "贺岷州守种谊破鬼章二首",
            "content": "围合洮州敌未知，烟云初散见旌旗。忽惊汉将从天下，始恨羌酋送死迟。",
            "comment": ""
        },
        {
            "title": "过九成宫旧址二首",
            "content": "今古市朝已变，隋唐楼殿成空。惟有山头明月，夜来犹照荒宫。",
            "comment": ""
        },
        {
            "title": "过九成宫旧址二首",
            "content": "不见六龙驻跸，空余五栝阴森。当日宫前流水，潺湲直到如今。",
            "comment": ""
        },
        {
            "title": "汲泉烹茶寄叶君康直",
            "content": "清甘一派古祠边，昨日亲烹小凤团。却恨竟陵无品目，烦君粗鉴为尝看。",
            "comment": ""
        }
    ]
}