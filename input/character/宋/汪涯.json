{
    "dynasty": "宋",
    "author": "汪涯",
    "poems": [
        {
            "title": "江行",
            "content": "秋光荡漾满行色，邻舟吹笛不堪闻。洞庭濯足一樽酒，夫君不来空白云。",
            "comment": ""
        },
        {
            "title": "采石独酌",
            "content": "欲落不落月在手，百年岁何持钓纶。不知春色万象表，绿烟漠漠入江滨。天翻地覆有今夕，酒熟诗温无可人。向来谈笑成黄土，堕泪未了鸡司晨。",
            "comment": ""
        },
        {
            "title": "江帆",
            "content": "江帆去去可肠断，千古万古越王台。埽空黄叶晚风定，飞尽碧天晴鸟回。半生无成坐笔砚，万事不理问樽罍。年年看梅今白首，已矣英雄留七哀。",
            "comment": ""
        },
        {
            "title": "江行",
            "content": "江陵白鱼如斫玉，挂席独去风日寒。封题两瓮寄白发，儿涯不见作鱼官。",
            "comment": ""
        }
    ]
}