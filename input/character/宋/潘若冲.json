{
    "dynasty": "宋",
    "author": "潘若冲",
    "poems": [
        {
            "title": "哭廖融",
            "content": "天丧我良知，无言双泪垂。惟求相见梦，永绝寄来诗。应有异人吊，从兹雅道衰。春风古原上，新塚草离离。",
            "comment": ""
        },
        {
            "title": "留鹤赠廖融",
            "content": "峭格数年同野兴，一官才罢共船归。稻梁少饲教长瘦，羽翼无伤任远飞，侧耳听吟侵静烛，衔花作舞带斜晖。朝天万里不将去，留伴高人向钓矶。",
            "comment": ""
        },
        {
            "title": "赠王正己",
            "content": "两捧歌诗寄，化余即展开。无时惟北望，何日逐南来。梦里得芳草，笛中闻落梅。终朝一携手，江上有楼台。",
            "comment": ""
        },
        {
            "title": "寄南岳廖融",
            "content": "曾经别墅住行踪，春浪和烟撼钓筒。共步幽亭连石藓，寄眠静榻带松风。秋来频梦岳云白，别后应添鹤顶红。又泛汴舟随汴水，不堪南望思忡忡。",
            "comment": ""
        },
        {
            "title": "闻融与鹤相继而亡感赋绝句",
            "content": "南岳僧来共叹吁，风亭月榭已荒芜。先生去世未十日，留伴高吟鹤亦徂。",
            "comment": ""
        }
    ]
}