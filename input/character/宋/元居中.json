{
    "dynasty": "宋",
    "author": "元居中",
    "poems": [
        {
            "title": "上祖无择",
            "content": "洞蔽深云远俗尘，山中曾未识朱轮。自从白傅来游后，三百年间又一人。",
            "comment": ""
        },
        {
            "title": "风水洞",
            "content": "二洞标奇石，连岩葺宇新。凉生清桂晓，暖涨青桃春。闲拥东方骑，来寻北陇人。破云拖蜡屐，琢句写霜筠。谭剧频飞屑，歌长益落尘。为探琼巘胜，不记玉觞巡。下客惭长颖，高筵饮德醇。追随到峰顶，疑化九霄身。",
            "comment": ""
        },
        {
            "title": "临安石",
            "content": "人久众所僧，物久众所惜。为负磊落姿，不随寒暑易。",
            "comment": ""
        }
    ]
}