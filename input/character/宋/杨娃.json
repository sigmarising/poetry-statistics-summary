{
    "dynasty": "宋",
    "author": "杨娃",
    "poems": [
        {
            "title": "题马远画梅四幅",
            "content": "铢衣翠盖映朱颜，未识何年入帝关。默被画开傅写得，至今独似在衡山。",
            "comment": ""
        },
        {
            "title": "题马远画梅四幅",
            "content": "浑如冷蝶宿花房，拥抱檀心忆旧房。开到寒梢独可爱，此般必是汉宫妆。",
            "comment": ""
        },
        {
            "title": "题赵伯骕画",
            "content": "莲开宫沼年年盛，香染斑衣叶叶新。愿供琴音奏清雅，薰风凉殿寿双亲。",
            "comment": ""
        },
        {
            "title": "题马和之画四小景",
            "content": "人道中秋明月好，欲邀同赏意如何。华阳洞裹秋坛上，今夜清光此处多。",
            "comment": ""
        },
        {
            "title": "题马和之画四小景",
            "content": "雨洗东坡月色清，市人行尽野人行。莫嫌牵确坡头路，自爱铿然曳枝声。",
            "comment": ""
        },
        {
            "title": "题马和之画四小景",
            "content": "石楠叶落小池清，独下平桥弄扇行。倚日绿云无觅处，不知归去两三声。",
            "comment": ""
        },
        {
            "title": "题马远画梅四幅",
            "content": "夭桃艳杏岂相同，红润姿容冷淡中。披拂轻烟何所似，动人春色碧纱笼。",
            "comment": ""
        },
        {
            "title": "题马和之画四小景",
            "content": "清献先生无一钱，故应琴鹤是家傅。谁知默鼓无弦曲，时向珠宫舞幻仙。",
            "comment": ""
        },
        {
            "title": "题马远画梅四幅",
            "content": "重重叠叠染缃黄，此际春光已半芳。开处不禁风日暖，乱飞晴雪点衣裳。",
            "comment": ""
        }
    ]
}