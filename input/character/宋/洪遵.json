{
    "dynasty": "宋",
    "author": "洪遵",
    "poems": [
        {
            "title": "汉诏郡县行乡饮酒礼颂诗",
            "content": "天生蒸民，曷其有识。维圣摩励，规闲矩饬。",
            "comment": ""
        },
        {
            "title": "王世英秀才出示曾卿诗求和",
            "content": "投笔文章壮志休，鸟经鹤训漫心留。若为一见开青眼，解使三公出黑头。望陇自应知可否，折潮须信妙源流。夜光明月无虚售，可忍庸人按剑求。",
            "comment": ""
        },
        {
            "title": "次韵相兄航斋诗二首",
            "content": "长年三老漫良图，何用西风十幅蒲。四壁烟光长在眼，公知杖屨有江湖。",
            "comment": ""
        },
        {
            "title": "丁香",
            "content": "来自丁香国，还应世所稀。丛生盛枝叶，乱结罥中衣。冷艳琼为色，低枝翠作围。蔓连疑锁骨，时见玉尘飞。",
            "comment": ""
        },
        {
            "title": "汉诏郡县行乡饮酒礼颂诗",
            "content": "允哉帝德，侯其伟而。矢诗不多，维后之诒。",
            "comment": ""
        },
        {
            "title": "和弟景卢月台诗",
            "content": "筑台结阁两争华，便觉流涎过麴车。户小难禁竹叶酒，睡多须藉菊苗茶。",
            "comment": ""
        },
        {
            "title": "汉诏郡县行乡饮酒礼颂诗",
            "content": "先圣严严，拜跪荐祭。冠缨莘莘，鳞差栉比。",
            "comment": ""
        },
        {
            "title": "汉诏郡县行乡饮酒礼颂诗",
            "content": "爰勑方国，礼行于乡。稽经诹律，属民横堂。",
            "comment": ""
        },
        {
            "title": "汉诏郡县行乡饮酒礼颂诗",
            "content": "乃速庠门，乃洁东荣。宾主僎介，堪舆是程。",
            "comment": ""
        },
        {
            "title": "汉诏郡县行乡饮酒礼颂诗",
            "content": "绵蕝无传，莫克用人。孰播其馨，孝明是似。",
            "comment": ""
        },
        {
            "title": "汉诏郡县行乡饮酒礼颂诗",
            "content": "昔在建武，大圣载营。有臣曰湛，示我汉行。",
            "comment": ""
        },
        {
            "title": "汉诏郡县行乡饮酒礼颂诗",
            "content": "笙流觯扬，少长位辨。已事而竣，不诫用劝。",
            "comment": ""
        },
        {
            "title": "次韵相兄航斋诗二首",
            "content": "浮家泛宅古无多，只有高人张志和。心似虚舟元不系，泊然聊与世同波。",
            "comment": ""
        },
        {
            "title": "汉诏郡县行乡饮酒礼颂诗",
            "content": "阳礼教逊，诰誓上仪。降周迄秦，淟涊弗治。",
            "comment": ""
        },
        {
            "title": "汉诏郡县行乡饮酒礼颂诗",
            "content": "乾清坤夷，轩豁呈露。万祥毕溱，登三咸五。",
            "comment": ""
        },
        {
            "title": "汉诏郡县行乡饮酒礼颂诗",
            "content": "咏仁蹈德，骎骎措刑。舄弈千载，薰为太平。",
            "comment": ""
        },
        {
            "title": "汉诏郡县行乡饮酒礼颂诗",
            "content": "斤斤显宗，黼黻王度。三宫孔阳，精意治具。",
            "comment": ""
        },
        {
            "title": "洛花不望而至次相兄韵",
            "content": "多谢吴中客，移花五亩园。灰心劳远梦，茧足蹈前言。定是黄金蕊，真须白玉尊。从今付幽赏，不用赋招魂。",
            "comment": ""
        }
    ]
}