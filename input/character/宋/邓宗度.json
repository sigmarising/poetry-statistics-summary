{
    "dynasty": "宋",
    "author": "邓宗度",
    "poems": [
        {
            "title": "黄山杂咏·滴水岩",
            "content": "石壁碎寒流，行人暮已愁。更倾风月耳，无水不生秋。",
            "comment": ""
        },
        {
            "title": "黄山杂咏·祥符寺",
            "content": "云水最饶处，轮蹄无到时。夜蟾生佛面，春雪印僧眉。",
            "comment": ""
        },
        {
            "title": "黄山杂咏·苍豹",
            "content": "却隐他山雾，来眠此洞云。区区麛鹿辈，战栗敢子群。",
            "comment": ""
        },
        {
            "title": "黄山杂咏·石床峰",
            "content": "原非人力建，造化琢磨成。一枕游仙梦，蟾波白昼生。",
            "comment": ""
        },
        {
            "title": "黄山杂咏·石门峰",
            "content": "暮云无意锁，春草岂能关。何事栖霞客，从兹去不还。",
            "comment": ""
        },
        {
            "title": "黄山杂咏·桃花峰",
            "content": "刘阮辞世尘，桃花谁复主。无计殢春风，一夜零红雨。",
            "comment": ""
        },
        {
            "title": "黄山杂咏·丹霞峰",
            "content": "绮段堆青壁，点缀秋颜色。几使晓来风，纵横裁不得。",
            "comment": ""
        }
    ]
}