{
    "dynasty": "宋",
    "author": "赵必蒸",
    "poems": [
        {
            "title": "为子侄入宗学赋二首志喜",
            "content": "采芹今已入宫墙，不负平生志气昂。更拟来科应特奏，光荣宗室姓名香。",
            "comment": ""
        },
        {
            "title": "忆业师刘夫子",
            "content": "严风砭肌骨，{左木右术}然起遐思。哲人已久萎，谁可作圣仪。吾虞刘夫子，日维百世师。秉直疾邪佞，是非无所私。依归良有在，出处各以时。遭时复不偶，竟尔相睽违。四雇寂似阗，中心重凄其。",
            "comment": ""
        },
        {
            "title": "答资政赵庸斋",
            "content": "樗栎惭非梁栋材，自甘落拓困尘埃。明公终日垂青眼，皓首穷年志欲灰。",
            "comment": ""
        },
        {
            "title": "答贺文杏韵",
            "content": "文杏堂开华渡西，九天雨露正来肥。漫夸奕叶光先宅，却羡新裁出故知。千载暖回唐苑树，一时春足谢家枝。欲将俚语依金玉，把盏共论觉醉迟。",
            "comment": ""
        },
        {
            "title": "星渚赵侍郎霞城枉驾",
            "content": "高情潇洒出风尘，华毂传呼下士频。独愧迂疎无别技，鸿飞冥冥任吾夫。",
            "comment": ""
        },
        {
            "title": "为子侄入宗学赋二首志喜",
            "content": "月露才华锦绣章，麟经家学独夸长。笑谈鏖战联三捷，此是男儿立志强。",
            "comment": ""
        }
    ]
}