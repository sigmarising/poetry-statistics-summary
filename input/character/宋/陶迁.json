{
    "dynasty": "宋",
    "author": "陶迁",
    "poems": [
        {
            "title": "题清芬阁二首",
            "content": "卢茨源上风烟好，结架遥怜云水湄。曾是先生亲卜築，不妨相国细吟诗。山开两峡云来暝，滩急一江帆到迟。作意云孙真好事，清芬高继昔人□。",
            "comment": ""
        },
        {
            "title": "题清芬阁二首",
            "content": "平生无梦到班行，留得清名与世长。此老风流胜此谢，诸郎佳句似池塘。挂云出屋须临赋，卓笔名题信似狂。小泊便思安石渚，他年容我听鸣鴹。",
            "comment": ""
        }
    ]
}