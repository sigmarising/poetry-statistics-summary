{
    "dynasty": "宋",
    "author": "丁宥",
    "poems": [
        {
            "title": "水龙吟",
            "content": "雁风吹裂云痕，小楼一线斜阳影。残蝉抱柳，寒蛩入户，凄音忍听。愁不禁秋，梦还惊客，青灯孤枕。未更深，早是梧桐泫露，那更度、兰宵永。空叹银屏金井。醉乡醒、温柔乡冷。征尘倦扑，闲花谩舞，何心管领。葱指冰弦，蕙怀春锦，楚梅风韵。怅芙蓉城杳，蓝云依黯，锁巫峰暝。",
            "comment": ""
        },
        {
            "title": "法曲献仙音",
            "content": "蝉碧句花，雁红攒月。",
            "comment": ""
        },
        {
            "title": "失调名",
            "content": "疏绮笼寒，浅云栖月。",
            "comment": ""
        },
        {
            "title": "六么令",
            "content": "清阴一架，颗颗蒲萄醉花碧。",
            "comment": ""
        }
    ]
}