{
    "dynasty": "宋",
    "author": "李维",
    "poems": [
        {
            "title": "句",
            "content": "清朝纳禄犹强健，白首还家正太平。",
            "comment": ""
        },
        {
            "title": "休沐端居有怀希圣",
            "content": "银阙琳房视草馀，龙门岑寂断轩车。彩毫闲试金壶墨，青案时看玉字书。王令风流希谢傅，子云词赋敌相如。琼枝不见萧斋晚，蕙草烟微度绮疏。",
            "comment": ""
        },
        {
            "title": "句",
            "content": "谪去贾生身健否，秋来潘岳鬓斑无。",
            "comment": ""
        },
        {
            "title": "句",
            "content": "使梅和雪赏，僮橘过霜收。",
            "comment": ""
        },
        {
            "title": "句",
            "content": "故宫芳草在，往事暮江流。",
            "comment": ""
        },
        {
            "title": "句",
            "content": "昨日并今日，斋郎与挽郎。",
            "comment": ""
        },
        {
            "title": "霜月",
            "content": "银床叶暗飘，霜月夜迢迢。寒极犀难辟，忧多酒漫消。荀炉残更换，湘瑟罢仍调。谁道河流浅，盈盈万里遥。",
            "comment": ""
        },
        {
            "title": "句",
            "content": "转盼回岩电，分髯磔蝟毛。",
            "comment": ""
        },
        {
            "title": "王左丞新菊",
            "content": "青规前席暇，归沐兴何长。北第秋将晚，东篱菊正芳。幽丛霏薄雾，桂色艳轻霜。已近黄金印，兼临白玉堂。甘疑掩萍实，秀肯让芝房。有佞还应指，无忧可要忘。蕊浮丞相酒，气馥令君香。好固松椿寿，仙经识秘方。",
            "comment": ""
        },
        {
            "title": "送僧归护国寺",
            "content": "香刹隐霞标，斋房见落潮。归思海众绕，来应辅臣招。倚策吟云合，乘杯咒浪销。曹溪久得法，游戏自逍遥。",
            "comment": ""
        },
        {
            "title": "送张无梦归天台",
            "content": "金骨一何轻，瞳方鬓复青。楼居隐岩桂，飚驭别阶蓂。玉宇藏丹诀，琱觞泛绿醹。霞城中夕梦，悬想在彤庭。",
            "comment": ""
        },
        {
            "title": "送舒殿丞",
            "content": "读碑经岘首，贳酒过宜城。莫问依刘事，休伤吊屈情。",
            "comment": ""
        },
        {
            "title": "句",
            "content": "秋声和暮角，膏雨逐行轩。",
            "comment": ""
        }
    ]
}