{
    "dynasty": "宋",
    "author": "孙发",
    "poems": [
        {
            "title": "截臂行",
            "content": "吾闻两臂重於天下不可废，知之不必子华子。愚民气焚胸，一忿敢趋死。以死视四肢，截臂如去指。鸣呼巴陵之民何以有此风，疾痛利害人所同。甘心一臂捐糞壤，终身废卧闾阎中。前年截臂渠得理，今年截臂吾亦尔。村南截臂杀平人，村北炰咻还比拎。虺虺民，虺虺民，用心若此非吾人。有冤自可次第诉，毒人何必残其身。闻者莫惊喧，此弊吾能言。其初姑息吏，不与杜其源。嗟哉恶俗伤仁厚，明明有冤宜勿受。一奸不济百奸消，共致和平俾在宥。",
            "comment": ""
        },
        {
            "title": "绝句二首",
            "content": "林亭长夏爱浓阴，来引茶瓯一散襟。忽去却来蜂个个，自啼还住鸟深深。",
            "comment": ""
        },
        {
            "title": "绝句二首",
            "content": "山家一尺潇湘石，扫尽云腴齿颊清。警破午窗箕颍梦，转为风外小松声。",
            "comment": ""
        }
    ]
}