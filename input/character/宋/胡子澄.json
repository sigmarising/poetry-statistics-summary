{
    "dynasty": "宋",
    "author": "胡子澄",
    "poems": [
        {
            "title": "乳洞",
            "content": "古洞幽深处，萦回路几重。门开空寂寂，泉溜暗淙淙。断壑云连屋，奔流水激舂。桥横千丈石，岩挂万年松。鹤驾应重到，龟田必再逢。碧沙还错落，密篠自迷蒙。乳结银为树，浆凝雪作峰。仙人何处去，应想子乔踪。",
            "comment": ""
        },
        {
            "title": "游乳洞庵",
            "content": "结屋青山下，幽深不计年。泉声秋霁雨，钟响暮晴天。入洞寻僧伴，穿云见鹿眠。徘徊不忍去，夜宿佛堂前。",
            "comment": ""
        }
    ]
}