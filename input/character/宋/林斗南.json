{
    "dynasty": "宋",
    "author": "林斗南",
    "poems": [
        {
            "title": "白石山",
            "content": "路迥萦纡行木杪，脚力穷时山更好。苦吟转觉嘉句悭，远望方知众山小。登临自昔知几人，留题暗苔新事物。吁嗟开辟岁时久，名字湮没多无闻。细观天地无穷极，百岁浮生真一息。少和灵运纵垂名，俯仰之间亦陈迹。何如大人能达观，古今等视犹晨昏。朝菌灵芝皆死尔，彼有修短何足言。往来盘薄何为者，祗为幽怀未渠舍。恁阑一览万境空，辙迹何须遍天下。",
            "comment": ""
        }
    ]
}