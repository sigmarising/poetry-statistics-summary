{
    "dynasty": "宋",
    "author": "徐觐",
    "poems": [
        {
            "title": "与客登山",
            "content": "与客登山去，山阴路未乾。就暄分石坐，随处带书看。宿雨添溪阔，春风入袖寒。却因樵客引，寻得一丛兰。",
            "comment": ""
        },
        {
            "title": "秣陵秋望",
            "content": "诸史六朝事，同为望远空。几年无王气，今日但西风。客舍秦淮上，行宫夕照中。数株霜后叶，犹傍坏陵红。",
            "comment": ""
        },
        {
            "title": "送友人",
            "content": "高帆且莫张，月色满离觞。此夕一何短，去程如许长。落梅吹怨笛，微雪洒行装。去去深山里，因高莫望乡。",
            "comment": ""
        }
    ]
}