{
    "dynasty": "宋",
    "author": "储泳",
    "poems": [
        {
            "title": "觉来",
            "content": "西风吹梦过钱塘，独上孤山叩冷香。纸帐四垂灯影薄，觉来疑是月错黄。",
            "comment": ""
        },
        {
            "title": "寄兄玉老",
            "content": "雷阳路迢递，回首亦关心。重别因轻诺，远行多近吟。客怀秋色早，归梦岭云深。莫以书无益，人来惜万金。",
            "comment": ""
        },
        {
            "title": "送卢萍斋",
            "content": "当春雁北飞，之子独南归。寒暑本无定，去来应有机。柳烟迷客棹，花露湿征衣。明月人千里，相思消息稀。",
            "comment": ""
        },
        {
            "title": "送春",
            "content": "送春归去后，身支在天涯。有梦忘为客，见书如到家。楼空初入燕，柳暗欲藏鸦。故苑新桃李，闲开一度花。",
            "comment": ""
        },
        {
            "title": "殿山寺",
            "content": "无路接尘寰，中流拥翠鬟。望中疑有寺，游处若无山。过雨行云湿，冲风钓艇还。龟边旧鸥鹭，心事颇相关。",
            "comment": ""
        },
        {
            "title": "送兄潮举",
            "content": "老来偏惜别，此别更关情。水陆三千里，舟车一月程。雁声乡思远，茑影旅魂惊。杨柳凋零尽，无枝可赠行。",
            "comment": ""
        },
        {
            "title": "春日郊行",
            "content": "东风吹著便成花，妆点园林卖酒家。田野可栽闲草木，十分春色在桑麻。",
            "comment": ""
        },
        {
            "title": "登涟漪阁",
            "content": "杰阁枕平川，秋光淡远烟。窗开林外景，影占水中天。野色归吟笛，征帆过客船。危栏人徒倚，缥进十洲仙。",
            "comment": ""
        },
        {
            "title": "月岩",
            "content": "天然合成璧，落月透岩晖。不尽团圆影，应知晦蚀机。骑蟾人已去，捣药兔忘归。惟有婆娑桂，吹香度客衣。",
            "comment": ""
        },
        {
            "title": "送人",
            "content": "昨日含愁始送春，今朝又复送行人。江头杨柳不须折，那与愁眉替得颦。",
            "comment": ""
        },
        {
            "title": "题胡琴窗方径",
            "content": "诗穷推不去，终有恶圆心。楼倚风烟外，琴横星斗沉。行看花四面，坐对竹千寻。却笑陶彭法，归来荒草深。",
            "comment": ""
        },
        {
            "title": "红药",
            "content": "工药阶前半吐葩，露枝已入贵人家。不如庭下无名草，一度春风一度花。",
            "comment": ""
        },
        {
            "title": "齐天乐",
            "content": "东风一夜吹寒食，枝头片红犹恋。宿酒初醒，新吟未稳，凭久栏杆留暖。将春买断。恨苔径榆阶，翠钱难贯。陌上秋千，相逢谁认旧时伴。轻衫粉痕褪了，丝缘馀梦在，良宵偏短。柳线经烟，莺梭织雾，一片旧愁新怨。慵拈象管。待寄与深情，难凭双燕。不似杨花，解随人去远。",
            "comment": ""
        },
        {
            "title": "题梅坞画推蓬梅",
            "content": "冰魂销不尽，招得上南枝。依红横斜影，纱窗月上时。",
            "comment": ""
        },
        {
            "title": "柬藏一",
            "content": "灵竺山前满迳苔，游春车马可曾来。共君便欲携尊去，一树海棠花正开。",
            "comment": ""
        },
        {
            "title": "西江月",
            "content": "壁断何人旧字，炉寒隔岁残香。洞天人去海茫茫。玩世仙翁已往。西日长安道远，春风赵国台荒。行人谁不悟黄粮。依旧红尘陌上。",
            "comment": ""
        },
        {
            "title": "清必轩",
            "content": "万竹中央住，清心自爱持。不除伤砌笋，慵洗宿禽时。重泥新雪壁，留待客题诗。",
            "comment": ""
        },
        {
            "title": "小园",
            "content": "垦苇栽花柳，园林小小成。旋分黄菊本，新偏草堂名。池水通湖活，江风过竹清。不期车马到，足自称幽情。",
            "comment": ""
        },
        {
            "title": "胡定斋惠墨求诗",
            "content": "万杵玄霜玉兔魂，度窗蜂影去来忙。自从野菜花开后，一月熏炉不炷香。",
            "comment": ""
        },
        {
            "title": "题隐者所居",
            "content": "尽日掩柴门，何人得见君。只因喧寂异，似有圣凡分。漠近夜疑雨，山深晴亦云。传闻九霄翮，落羽正纷纷。",
            "comment": ""
        },
        {
            "title": "悼古镜果佛慧法师",
            "content": "霜毛垂半顶，说法国王前。定里修千劫，佛中添一员。諡本终后赐，真谤在时传。讲下诸徒弟，焚香石塔边。",
            "comment": ""
        },
        {
            "title": "光风霁月亭",
            "content": "一段风流出自然，中和气候嫩凉天。百年心事无人会，付茅亭半吕仙。",
            "comment": ""
        },
        {
            "title": "闻采石分司芸隐讣",
            "content": "忽闻千里讣，涕泪已交横。遽夺英难去，不教功业成。人疑藏六甲，天使伴长庚。惆怅青山梦，分明坐两楹。",
            "comment": ""
        },
        {
            "title": "思归",
            "content": "客楼高处望，独立对斜晖。负郭有田在。故山何日归。秋深杨柳薄，水阔鹭茑飞。风景正萧索，何堪闻捣衣。",
            "comment": ""
        },
        {
            "title": "亭下",
            "content": "亭下冷泉清，松深地绝尘。细看门外村，几换寺中人。别嶂孤猿晓，幽花百鸟春。坐来危石上，疑是比丘身。",
            "comment": ""
        },
        {
            "title": "秋夕怀友",
            "content": "楼高不敢眺，愁思满沧洲。有梦隔千里，无书过一秋。晴风吹野树，落日照寒流。客里添萧索，何时得共游。",
            "comment": ""
        },
        {
            "title": "送陈云崖",
            "content": "出门即远道，君去有谁令。诗价侯门贱，时情客路轻。晚云归独树，寒雨暗荒城。此地还相别，谁能不动情。",
            "comment": ""
        },
        {
            "title": "涵虚阁",
            "content": "菊秋梅腊百花春，过眼年华醉梦身。今日不因登此阁，不知人世是红尘。",
            "comment": ""
        },
        {
            "title": "送人游边",
            "content": "边风吹雁至，君却向边游。正立功名日，去防关塞秋。看雕因撚箭，调马试呈球。奏凯归时节，应须万户侯。",
            "comment": ""
        }
    ]
}