{
    "dynasty": "宋",
    "author": "释警玄",
    "poems": [
        {
            "title": "偈",
            "content": "夜半乌鸡抱鹄卵，天明起来生老鹳。鹤毛鹰觜鹭鸾身，却共乌鸦为侣伴。高入烟霄，低飞柳岸。向晚归来子细看，依稀恰似云中雁。",
            "comment": ""
        },
        {
            "title": "句",
            "content": "宝殿无人不侍立，不种梧桐免凤来。",
            "comment": ""
        },
        {
            "title": "句",
            "content": "白云覆青山，青山顶不露。",
            "comment": ""
        },
        {
            "title": "偈",
            "content": "我昔初机学道迷，万水千山觅见知。明今辨古终难会，直说无心转更疑。蒙师点出秦时镜，照见父母未生时。如今觉了何所得，夜放乌鸡带雪飞。",
            "comment": ""
        },
        {
            "title": "句",
            "content": "羸鹤老猿啼谷韵，瘦松寒竹锁青烟。",
            "comment": ""
        },
        {
            "title": "偈",
            "content": "撒手那边千圣外，祖堂少室长根芽。鹭倚雪巢犹自可，更看白马入芦花。",
            "comment": ""
        },
        {
            "title": "句",
            "content": "大洋少底红尘起，须弥顶上水横流。",
            "comment": ""
        },
        {
            "title": "寄浮山远禅师",
            "content": "杨广山头草，凭君待价焞。异苗翻茂处，深密固灵根。",
            "comment": ""
        },
        {
            "title": "寄侍郎王曙偈",
            "content": "吾年八十五，修因至於此。问我归何处，顶相终难睹。",
            "comment": ""
        },
        {
            "title": "句",
            "content": "白牛吐雪彩，黑马上乌鸡。",
            "comment": ""
        }
    ]
}