{
    "dynasty": "宋",
    "author": "钱亿年",
    "poems": [
        {
            "title": "和唐子固见寄初冬晚步韵",
            "content": "凄风满寒谷，广陌照落日。繁霜排岸草，尫瘁怯寒栗。块从阅残编，十日九不出。时为孤愤愤吟，嗟嗟类蟋蟀。歧路多阻艰，烟霞成个疾。保是千金躯，他慕无终毕。无览尘垢外，无得初无失。溺志胶扰间，一跧跽信匪一。阮生亦有言，何异褌中虱。呼童洗破觥，一醉真可必。耳热即呜呜，鄙野谁诃诘。浩歌莫予知，奚用聆清瑟。",
            "comment": ""
        },
        {
            "title": "次太守李侍郎和郡博士包丈芍药韵二首",
            "content": "栽花未免惜花残，忙里应须护小栏。何似长松与修竹，不妨耐久静中看。",
            "comment": ""
        },
        {
            "title": "次太守李侍郎和郡博士包丈芍药韵二首",
            "content": "艳草妖花理易残，无劳太息抚雕栏。终年费尽壅培力，能共樽前几日看。",
            "comment": ""
        },
        {
            "title": "重阳",
            "content": "商飚惊秀木，松桂不受秋。萸菊有光辉，芬芳满金瓯。古为贤达人，逢时聊解忧。龙山孟参军，帽落初不羞。东篱陶徵士，得酒更何求。若人不常有，至今称风流。节物自尔殊，生灭同一沤。浮世梦幻身，适意是良谋。山翁未尝乐，而亦未尝愁。吾独可奈何，任渠自悠悠。",
            "comment": ""
        },
        {
            "title": "呈盛逢时",
            "content": "倦翮知还心已休，无穷世事懒回头。是非不属闲人耳，月自当空水自流。",
            "comment": ""
        },
        {
            "title": "避暑椒山呈潘师清",
            "content": "凉风生层峦，炎日遮叠嶂。我来兹地游，主焉乐清旷。为吏即华颠，愧临士民上。老丑畏近人，筋骸非少壮。知止远卑辱，奚敢谓高尚。龊龊方自持，良心未容放。促柱有繁音，庞聒无清唱。却暑御絺綌，自修终弭谤。居闲无适莫，且免萦重恙。俯仰心不惭，无言亦疏畅。",
            "comment": ""
        },
        {
            "title": "次游玉虚洞韵",
            "content": "茂松修竹昼阴阴，涧水幽流一径深。未必山中无外事，须知静躁总因心。",
            "comment": ""
        }
    ]
}