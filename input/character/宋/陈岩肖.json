{
    "dynasty": "宋",
    "author": "陈岩肖",
    "poems": [
        {
            "title": "洗竹",
            "content": "直干解新箨，低枝蔽旧丛。芟繁留嫩绿，引月更添风。",
            "comment": ""
        },
        {
            "title": "甘露",
            "content": "负土筑新阡，松楸手亲艺。结庐居墓傍，猿鹤为垂涕。屈批几星霜，精诚动天帝。三宵神泽零，霏霏洒松盖。晓看岁寒枝，厌浥满苍翠。初含红日光，颗颗金珠缀。味分饴蜜甘，香夺芝兰气。亭午若凝脂，青丝系千穗。赤城千里传，冠盖日相继。",
            "comment": ""
        },
        {
            "title": "题巾子山广轩",
            "content": "屹立双峰入云表，登临聊为小迟留。四围山色搀天碧，一曲波光抱郭流。身世欲违尘俗态，生涯宜与水云谋。何当占断层峦顶，一室烟霞百虑休。",
            "comment": ""
        }
    ]
}