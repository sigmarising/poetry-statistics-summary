{
    "dynasty": "宋",
    "author": "刘辰翁",
    "poems": [
        {
            "title": "恋绣衾",
            "content": "胭脂不涴紫玉箫。认宫中、银字未销。但凤去、台空古，比落花、无第二朝。天涯流落哀声在，听乌乌、不似内娇。漫身似、商人妇，泣孤舟、长夜寂寥。",
            "comment": ""
        },
        {
            "title": "摸鱼儿",
            "content": "也何须、晴如那日，欣然且过江去。玄都纵有看花便，耿耿自羞前度。堪恨处。人道是，漫山先落坡翁句。东风绮语。但适意当前，来寻须赋，此土亦吾圃。海山石，犹记芙蓉城主。弹过飞种成土。是间便作仙客杏，谁与一栽千树。朝又暮。怅二十五年，临路花如故。人生自苦。只唤渡观桃，侵寻至此，世事奈何许。",
            "comment": ""
        },
        {
            "title": "促拍丑奴儿",
            "content": "送岁可无诗。得团栾、忍不开眉。不记去年今夕梦，江东怀抱，江西信息，舍北妻儿。五十扊扅炊。待五十、富贵成痴。百年苦乐乘除看，今年一半，明年一半，更似儿时。",
            "comment": ""
        },
        {
            "title": "临江仙",
            "content": "过雁天边信息，两宫池上心情。沉思海角愤难平。山风欺客梦，耿耿到天明。幸自不争名利，闲愁夜夜如惊。明朝鬓白两三茎。世人都不念，似汝复何成。",
            "comment": ""
        },
        {
            "title": "西江月 新秋写兴",
            "content": "天上低昂似旧，人间儿女成狂。夜来处处试新妆。却是人间天上。不觉新凉似水，相思两鬓如霜。梦从海底跨枯桑。阅尽银河风浪。",
            "comment": "【注释】这首词是作者借七夕来抒发自己寄寓故国之思。上片侧重写七夕儿女幸福欢快景象。“天上低昂似旧，人间儿女成狂”二句紧扣“新秋”，分写“天上”与“人间”七夕情景。低昂，是起伏升降的意思。上句说天上日落月升、斗转星移等天象变化，依然像从前一样。“似旧”二字，意在言外，暗示人间却与自然界的景象不同，发生了巨大变化。暗逗结尾两句。下句说人间儿女也象从前一样，狂欢欢度七夕。“成狂”即包“似旧”之意，言外有无限感慨。在词人看来，经历过人间沧桑巨变的人们，新秋七夕，本应深怀黍离之悲，但今天人们竟依旧狂欢。这种景象不免使词人感慨万千。“夜来处处试新妆，却是人间天上。”“处处试新妆”原是当时七夕风习，也是上文所说“儿女成狂”的一种突出表现。人们几乎误认为这种处处新妆的欢庆景象为人间的天堂了。正如上文“儿女成狂”寓有微意一样 ，这里的 “人间天上 ”也含有讽刺意味。“却是”二字，言外有意，沦陷后的故国山河，已成为人间地狱，而眼前的景象却竭然相反，仿佛人们早已忘却家国之痛，叫人无限悲痛。下片侧重直抒词人的感受。“不觉新凉似水，相思两鬓如霜。”时间飞逝，不经意间，感到新秋凉意，原来夜深了。由于“相思”——怀念故国，自己的两鬓已经如白梅一样。上句写出一位重重心事的老人久久坐着默默无语，几乎忘却外界事物，下句将长期怀念结果与一夕相思的现境联接在一起给人以时间飞逝的印象，用以突出表现作者深深的思虑。“梦从海底跨枯桑，阅尽银河风浪。”结拍写七夕之梦。上句暗用《神仙传》沧海屡变为桑田的典故，下句以“银河”切“新秋”。诗人梦见在海底超越枯桑 ，又梦见在天上看尽银河风浪。这里虽明为纪梦，实为借梦来表达对于世事苍桑与人事巨变的感受。这两句尤其突出全文寄意。结末二句起到了画龙点眼的作用。有此二句，不但上片“儿女成狂”的情景讽慨自深，就连过片的“新凉”、“相思”也都获得了特殊的含义。作者以自己作为独醒的爱国者与普通人相对照 ，抒发了自己眷怀故国的深沉悲壮的情感，是这首词构思和章法上的基本特点。"
        },
        {
            "title": "虞美人",
            "content": "天香国色辞脂粉。肯爱红衫嫩。然自取玉为衣。似是银河水皱、织成机。寒欺薄薄春无力。月浸霓裳湿。一窠香雪世间稀。可惜不教留到、布衣时。",
            "comment": ""
        },
        {
            "title": "乌夜啼",
            "content": "素娥醉语曾留。又中秋。待得重圆谁妒、两悠悠。向愁旱，今愁水，没中洲。看取明朝晴去、不须愁。",
            "comment": ""
        },
        {
            "title": "水调歌头",
            "content": "我有此客否，难作主人翁。小年自不相似，偶与大年同。见说东厢诸少，正拥家君胜会，二八舞歌钟。亦欲得公重，公在画堂中。笑青蒿，真小草，倚长松。典衣欲作汤饼，家酿愧瓶空。公有潭州百斛，公有秫田二顷，贺客万钱通。小大不相似，但可似公聋。",
            "comment": ""
        },
        {
            "title": "清平乐",
            "content": "深红半面。一似墙头见。草树池塘青一片。独倚阑干几遍。更谁绛袖朱唇。火云相对英英。笑杀牡丹正午，离披不任看承。",
            "comment": ""
        },
        {
            "title": "摸鱼儿 酒边留同年徐云屋",
            "content": "怎知他、春归何处，相逢且尽尊酒。少年袅袅天涯恨，长结西湖烟柳。休回首。但细雨断桥，憔悴人归後。东风似旧。问前度桃花，刘郎能记，花复认郎否。君且住，草草留君翦韭。前宵更恁时候。深杯欲共歌声滑，翻湿春衫半袖。空眉皱。看白发尊前，已似人人有。临分把手。叹一笑论文，清狂顾曲，此会几时又。",
            "comment": "【注释】这是一首送别友人的词作，作者送别的对象是与自己同榜中进士的友人徐云屋。该词不同于一般的送别词，除抒写离愁别绪以外，还将当时的世事与境遇融入其中，因而内容更为深广。上片写自己客中送客的愁思。“怎知他、春归何处”为首句，点明饯别时在暮春，同时渲染出的春光不再的惜春惆怅之感，为抒写离情作铺垫。此句与作者的名作《兰陵王·丙子送春》开端“送春去，春去人间无路”，一句相类。“相逢”句言饯别，而“相逢”两字，暗示两人同在客地邂逅，然而不久又要离去，不妨金樽流转，以遣离愁 。“少年嫋嫋天涯恨，长结西湖烟柳”两句入回忆。刘辰翁于理宗景定三年至临安赴进士试，因以结识同年徐云屋，当时正值而立之年，与今相较，可谓“少年”。“天涯恨”即是飘泊他乡之恨。自初识“西湖烟柳”至今，不觉已过多年，不料仍是飘泊天涯，仍逢西湖烟柳，故云天涯恨“长结”于“西湖烟柳”之上。两句关合双方前后情事，由一“长”字表时间跨度又转回目前。“休回首”三字，文情顿挫，令人嗟叹不已。二人共谓不要去观看那迷朦的烟柳，摆脱掉盘郁于怀的天涯沦落之感；接下又谓但又不能不看细雨迷迷中的断桥，憔悴之人却又旧地重归。“憔悴”反衬上文“少年”，昔日的 “少年”而今已至于“憔悴”，补足“天涯恨”之深。“东风”四句，用刘禹锡诗语。刘禹锡《再游玄都观》说：“种桃道士归何处？前度刘郎今又来。”这几句是讲作者自己。作者姓刘，古人用典常喜切姓，以收一语双关之效。从“花复认郎否”一句看，又是借用刘晨、阮肇入桃源遇仙子故事，追忆少年时优游闲适的生活，以感叹如今年华不再，不堪回首。周邦彦《瑞龙吟》词 ：“前度刘郎重到，访邻寻里，同时歌舞；惟有旧家秋娘，声价如故 ”，便是兼用刘禹锡“前度刘郎 ”诗语与刘晨遇仙故事以写游冶经历的先例 。对此，刘辰翁又出新意 ，以刘郎与桃花的痴问，体现昨是今非之慨和坎坷沦落之恨。下片写依依送客之情 ，同时又兼及自己 。“君且住”两句，表明挽留惜别之意。“剪韭 ”，源出杜诗，杜甫《赠卫八处士》诗：“夜雨剪春韭，新炊间黄粱”，写卫八处士用乡间家常饭菜招待杜甫，这里写刘辰翁没有珍馐以待客，但茶饭虽粗劣，但两人的关系却更显亲密。杜甫此诗主要抒发“别易会难”之慨 ，自然能引发起刘辰翁此时的共鸣同感。“前宵”三句，是追叙昨晚宴别的情景：豪饮放歌，酒湿春衫，狂放，慷慨中得见与友人情谊之深厚。既刻画出两人性格的豪放，又表现出心情的悲苦。恁，为宋时口语如此，这样之义。言昨晚同一时间已曾饯别，今朝依旧痛饮，足见两人友谊的深厚。“空眉皱”三句又转到今日酒宴：筵席上两人都已生白发，徒然浩叹伤怀。空，白白地，明知叹息无济于事仍不由得叹息年华的易逝 。人人，每一个人。此处指主客两人。“白发”承前 “少年”和“憔悴”，但一为反衬，一为正衬，如此笔法在于强调主客双方都已年华不再，而都又事业不成，怎不让人扼腕浩叹呢。“临分”四句，写宴散作别。临分，临别；把手，握手。这句说握手作别而又恋恋不舍，又道情谊之重。“论文”、“顾曲”用两个典故。“论文”，见杜甫《春日忆李白》“何时一樽酒，重与细论文”；“顾曲”指周瑜精于音乐之事。《三国志·吴志·周瑜传》：“瑜少精意于音乐，虽三爵（酒器）之后，其有阙误，瑜必知之，知之必顾。故时人谣曰‘曲有误，周郎顾。’”这里指在宴席上听曲，这几句一方面写临别时的感叹，重逢何期，道出分别的珍重；另一方面又补写宴会的内容，论文 、听曲 ，出生本色尽现 。特别需要指出的是，“叹”字以下是一个领字句，十三个字都是“叹”的内容。用这样长句煞尾，气脉通贯，令人读后感慨不已，思绪起伏。此词写别情，但并不仅仅停留在抒写友情之深，而是融注着作者深沉的人生感慨：飘泊异乡的“天涯恨”，又有功业无成、年华易逝，感伤。凡此种种怎能不让人慨叹哀愁。清末况周颐《蕙风词话》卷二说：“须溪（刘辰翁）词风格遒上似稼轩，情辞跌宕似遗山。”遒劲有力的风格和曲折顿挫的笔势与丰富复杂的内容融铸一体 ，相得益彰 ，此词即是一例。此外，善用典故也是此词的一个特点，这又与辛弃疾词风格相近。"
        },
        {
            "title": "水调歌头",
            "content": "此夕酹江月，犹记濯缨秋。濯缨又去如水，安得主人留。旧日登楼长笑，此日新亭对泣，秃鬓冷飕飕。木落下极浦，渔唱发中洲。芙蓉阙，鸳鸯阁，凤凰楼。夜深白露纷下，谁见湿萤流。自有此生有客，但恨有鱼无酒，不了一生浮。重省看潮去，今夕是杭州。",
            "comment": ""
        },
        {
            "title": "木兰花慢",
            "content": "自崆峒麦熟，耕犊满、桔槔闲。笑吾党清谈，长衣櫑具，更进贤冠。仓皇庇公宇下，便秋风、江上不惊寒。雪夜入三城易，槐阴护一家难。东山。零雨几时还。领客竹林间。看满座空尊，轻裘缓带，绿鬓朱颜。风流一笑余事，定碑金、无恙庾家完。又赋南烹初食，明朝餐玉何山。",
            "comment": ""
        },
        {
            "title": "望江南/忆江南",
            "content": "盘之所，春蝶舞晴暄。溪傍野梅根种玉，墙围修竹笋生鞭。深院待回仙。嘉熙好，四十二年前。犹记五星丁卯聚，更迟几岁甲申连。快活共千年。",
            "comment": ""
        },
        {
            "title": "大��",
            "content": "任琐窗深、重帘闭，春寒知有人处。常年笑花信，问东风情性，是娇是妒。冰柳成须，吹桃欲削，知更海堂堪否。相将燕归又，看香泥半雪，欲归还误。漫低回芳草，依稀寒食，朱门封絮。少年惯羁旅。乱山断，敧树唤船渡。正暗想、鸡声落月，梅影孤屏，更梦衾、千重似雾。相如倦游去。掩四壁、凄其春暮。休回首、都门路。几番行晓，个个阿娇深贮。而今断烟细雨。",
            "comment": ""
        },
        {
            "title": "鹧鸪天",
            "content": "自入孤山分外香。南枝不改旧时妆。为曾盘里承青眼，一见溪头道胜常。商山乐，又相羊。上方不复记传觞。橘中个个盘深窈，依倚东风局意长。",
            "comment": ""
        },
        {
            "title": "虞美人",
            "content": "情知是梦无凭了。好梦依然少。单于吹尽五更风。谁见梅花如泪、不言中。儿童问我今何在。烟雨楼台改。江山画出古今愁。人与落花何处、水空流。",
            "comment": ""
        },
        {
            "title": "金缕曲/贺新郎",
            "content": "昨醉君家酒。从今十万八千场，未疏老友。人道水仙标格俊，不许梅花殿後。但赢得、一年年瘦。迤逦聚星楼上雪，待天风、浩荡重携手。酌君酒，献君寿。年前春入燕台柳。看联翩、四辈金鞭，长楸承受。岂有中朝瓯覆久，更落闽山海口。端自有、玉堂金斗。我喜明年申又酉，但乞浆、所得皆醇酎。拚醉里，送行昼。",
            "comment": ""
        },
        {
            "title": "金缕曲/贺新郎",
            "content": "一笑披衣起。笑昨宵、东风似梦，韩张卢李。白发红云溪上叟，不记儿孙年齿。但回首、秦亡汉驶。苦苦渔郎留不住，约扁舟、後日重来此。吾已老，尚能俟。少年未解留人意。恍出山、红尘吹断，落花流水。天上玉堂人间改，漫欸乃声千里。更说似、玄都君子。闻道酿桃堪为酒，待酿桃、千石成千醉。春有尽，瓮无底。",
            "comment": ""
        },
        {
            "title": "鹊桥仙",
            "content": "天香吹下，烟霏成路。飒飒神光暗度。桥边犹记泛槎人，看赤岸、苔痕如古。长空皓月，小风斜露。寂寞江头独步。人间何处得飘然，归梦入、梨花春雨。",
            "comment": ""
        },
        {
            "title": "永遇乐",
            "content": "璧月初晴，黛云远澹，春事谁主。禁苑娇寒，湖堤倦暖，前度遽如许。香尘暗陌，华灯明昼，长是懒携手去。谁知道，断烟禁夜，满城似愁风雨。宣和旧日，临安南渡，芳景犹自如故。缃帙流离，风鬟三五，能赋词最苦。江南无路，鄜州今夜，此苦又谁知否。空相对，残釭无寐，满村社鼓。",
            "comment": "【注释】原序：余自乙亥上元诵李易安《永遇乐》，为之涕下。今三年矣，每闻此词，辄不自堪。遂依其声，又托之易安自喻。虽辞情不及，而悲苦过之。此词抒发了作者眷念故国故都的情怀。写于宋德宗景炎三年，即帝昺祥光元年。此时临安已沦陷，南宋政权也濒临灭亡，这首词是作者在旅途中写成。“璧月初晴，黛云远淡，春事谁主？”起首用景语渲染气氛，并点明词中景物所处的时日，着重之处在于“春事谁主”这个主题。“璧月”，有“满月如璧”句（宋何偃《月赋》），月如玉璧之洁白、晶莹、圆满，以璧玉咏元宵之月，极为生动传神；月明则云淡，天青云色一体难分，故曰“黛云”，炼字亦考究。这些都是元宵节时常见的景象，也是春夜里惹人爱怜的事物。但如今谁是这美好春天事物的主人呢？发此一问 ，字字千钧直截了当地楔入词的主题 ；紧接着“禁苑娇寒，湖堤倦暖，前度遽如许！”从“禁苑”、“湖堤”二词看，可知写的是南宋都城临安；从“前度”（源出刘禹锡“前度刘郎今又来”之典）一词看，可判断词人在故都沦亡后还重来过。“娇寒”、“倦暖”，词人主观感受的写照；似乎“禁苑”、“湖堤”在词人看来都只觉有娇弱、倦乏之感。“遽如许”三字，好像从词人心底喷涌而出，字字玑珠，表示了事态变化之速，词人每想到此便心情异常沉重，从字里行间可见词人自哀痛之情。写到这里，词人突然宕开一笔，追忆起都城临安往昔的繁华 ：“香尘暗陌 ，华灯明昼，长是懒携手去。”此处描绘出昔日上元之繁华，如今却总是懒于与友人携手同游。“谁知道，断烟禁夜，满城似愁风雨 ！”谁料今日上元 ，元军宵禁 ，想游也不可得。“风雨 ”两字前加一“愁”字表明担心其夕有风雨，尚未即有风雨也 ；再加“似”字，则竟是本无风雨，而灯夕却冷落不堪，是由于人事所致。今非昔比，主题进一步得到深化。接下去 ，又叙起李清照当年情事：“宣和旧日，临安南渡，芳景犹自如故。缃帙流离，风鬟三五，能赋词最苦。”写李清照南渡后，常忆起宣和年间的汴京旧事，每生物是人非，家国不在的感慨。她因国破、家亡、夫死而倦于梳妆，即使是逢元宵节，也是“风鬟霜鬓 ，怕见夜间出去”，只能以哀愁的小词自慰，这是人间最苦之事。刘辰翁时而写李清照，时而写自己，时而又叙起李清照当年。作者词中用清照身份、情事、心绪说明的正是他自己，“赋词最苦”，一语双绾，二人皆然。词的结尾，刘辰翁又写到自己：“江南无路，州今夜，此苦又谁知否？空相对，残釭无寐，满村社鼓。”当时 ，抗元战争仍在江南一带进行，词人家在庐陵，欲归不得。他怀念家中的亲人，不免要像杜甫身陷长安时那样低吟“今夜州月，闺中只独看”一类诗句，以抒郁闷之情，但不知亲人们是否知道？词人无法入睡 ，只好对着残灯发愁，此时满村传来社祭的鼓声。元宵夜之社鼓，是农村于新春祈求丰年举行的常例仪式。感慨良多！作者可以说是辛派词中的佼佼者。在这首词中作者融汇了种种复杂的感情，笔锋达间，情感真切，因此可以称之为宋词有力量的殿后之作。虽当时有人刘辰翁过份赞美，但总起来讲作者仍不失为一名宋词的佼佼者。"
        },
        {
            "title": "莺啼序",
            "content": "匆匆何须惊觉，唤草庐人起。算成败利钝，非臣逆睹，至死後已。又何似、采桑八百，看蚕夜织小窗里。漫二升自苦，教人吊卧龙里。别有佳人，追桃恨李。拥凝香绣被。争知道、壮士悲歌，萧萧正度寒水。问荆卿、田横古墓，更谁载酒为君酹。过霜桥落月，老人不见遗履。置之勿道，逝者如斯，甚矣衰久矣。君其为吾归计，为耕计。但问某所泉甘，何乡鱼美。此生不愿多才艺。功名马上兜鍪出，莫书生、误尽了人间事。昔年种柳江潭，攀枝折条，噫嘻树犹如此。登高一笑，把菊东篱，且复聊尔耳。试回首、龙山路断，走马台荒，渭水秋风，沙河夜市。休休莫莫，毋多酌我，我狂最喜高歌去，但高歌、不是番腔底。此时对影成三，呼娥起舞，为何人喜。",
            "comment": ""
        },
        {
            "title": "浣溪沙",
            "content": "春日春风掠鬓须。乱山相对拥寒炉。彩鞭金胜一时无。自缕青丝成细柳，更堆残雪当凝酥。儿童且莫唱皇都。",
            "comment": ""
        },
        {
            "title": "金缕曲/贺新郎",
            "content": "七十三年矣。记小人、四百四十，五番甲子。看到蓬莱水清浅，休说树犹日如此。但梦梦、昨非今是。一曲尊前离鸾操，抚铜仙、清泪如铅水。歌未断，我先醉。新来画得耆英似。似灞桥、风雪吟肩，水仙梅弟。里巷依稀灵光在，飞过劫灰如洗。笑少伴、乌衣馀几。老子平生何曾默，暮年诗、句句皆成史。个亥字，甲申起。",
            "comment": ""
        },
        {
            "title": "水龙吟",
            "content": "孤烟澹澹无情，角声正送层城暮。伤怀绝似，龙山罢後，骑台沉处。珠履三千，金人十二，五陵无树。叹岐王宅里，黄公垆下，空鼎鼎、记前度。几许英雄文武。酒不到、故人坟土。平生破帽，几番摇落，受西风侮。昨日如今，明年此会，俯然怀古。便东篱甲子，花开花谢，不堪重数。",
            "comment": ""
        },
        {
            "title": "江城梅花引",
            "content": "相思无处著春寒。傍阑干。湿阑干。似我情怀，处处忆临安。想见夜深村鼓静，灯晕碧，为傍人，说上元。是花是雪无意看。雨摧残。雨摧残。探春未还。到春还、似不如闲。感恨千般、憔悴做花难。不惜与君同一醉，君不见，铜雀台，望老瞒。",
            "comment": ""
        },
        {
            "title": "临江仙",
            "content": "我去就他甚易，他来认我良难。悟时到处是壶天。古诗寻一句，危坐看香烟。金玉满堂不守，菁华岁月空迁。从今饱饭更安眠。丹经都不看，闲坐一千年。",
            "comment": ""
        },
        {
            "title": "霜天晓角",
            "content": "□□□□。□□□□□。□□□□□□，□□□、□□□。治中心似佛。治中心似日。人祝治中千岁，似翁福、似翁德。",
            "comment": ""
        },
        {
            "title": "金缕曲/贺新郎",
            "content": "灯共墙檠语。记昨朝、芒鞋蓑笠，冷风斜雨。月入宫槐槐影澹，化作槐花无数。恍不记、鳌头压处。不恨扬州吾不梦，恨梦中、不醉琼花露。空耿耿，吊终古。千蜂万蝶春为主。怅何人、老忆江南，北朝开府。看取当年风景在，不待花奴催鼓。且未说、春丁分俎。一曲沧浪邀吾和，笑先生、尚是邯郸步。如秉苘，续残炬。",
            "comment": ""
        },
        {
            "title": "鹊桥仙",
            "content": "看人掷果，看人罢织。难得团栾七夕。蟠桃只在屋东头，庆西母、年开八。去年今日。今年今日。添个曾孙抱膝。人间乐事有多般，算此乐、人间第一。",
            "comment": ""
        },
        {
            "title": "金缕曲/贺新郎",
            "content": "何处从头说。但倾尊、淋漓醉墨，疏疏密密。看取两轮东西者，也是樊笼中物。这光景、年来都别。白发道人隆中像，笑相逢、对拥炉边雪。又过了，上元节。纸窗旋补寒穿穴。柳黏窗、青青过雨，劝君休折。睡不成酣酒先醒，花底东风又别。夜复夜、吟魂飞越。典却西湖东湖住，十三年不出今朝出。容易得，二三月。",
            "comment": ""
        },
        {
            "title": "水调歌头",
            "content": "不见古时月，何似汉时秋。朱陈村里新样，新妇又骑牛。欲脱参前氐後，又说河边河鼓，此会没来由。何处设瓜果，香动帻沟窭。郭郎老，谁为理，岂情流。人间□睡五日，五日复何悠。吾腹空虚久矣，子有满堂锦绣，犊鼻若为酬。玉友此时好，空负葛巾篘。",
            "comment": ""
        },
        {
            "title": "临江仙",
            "content": "过眼纷纷遥集，来归往往羝儿。草间塞口裤间啼。提携都不是，何似未生时。城上胡笳自怨，楼头画角休吹。谁人不动故乡思。江南秋尚可，塞外草先衰。",
            "comment": ""
        },
        {
            "title": "沁园春",
            "content": "刘子生时，当月下弦，输大半轮。记孤馆望云，朝饥讽午，寒炉拥雪，岁晚盘辛。比似先生，两壬相望，岂止参差一二旬。明年好，算乞浆得酒，酉胜如申。吾辰。定是雌辰。听穷鬼揶揄数得真。但鹤唳华亭，贵何似贱，珠沈金谷，富不如贫。明月清风，晴春暖日，出入千重云水身。吾老矣，叹臣之少也，已不如人。",
            "comment": ""
        },
        {
            "title": "法驾导引",
            "content": "儿童喜，儿童喜，献寿摘仙桃。篁峒鸣狐成鬼火，花村买犊卖蛮刀。惟有使君劳。燕山桂，燕山桂，犹带窦家香。月殿一枝金粟满，囊中玉屑捣成霜。和露入霞觞。",
            "comment": ""
        },
        {
            "title": "蝶恋花",
            "content": "过雨新荷生水气。高影参差，无谓思量睡。梦里不知轻别意。醒来竟是谁先起。去路夕阳芳草际。不论阑干，处处情怀似。记得分明羞掷蕊。自知不是天仙子。",
            "comment": ""
        },
        {
            "title": "减字木兰花",
            "content": "腊销三五。月向雪山云外吐。烟水黄昏。梅柳依稀笛断魂。今宵豫赏。便作香尘随步想。莫待元宵。灯火零星雨寂寥。",
            "comment": ""
        },
        {
            "title": "八声甘州",
            "content": "但秋风、年又一年深，不禁长年悲。自景阳钟断，馆娃宫闭，冷落心知。千树西湖杨柳，更管别人离。看取茂陵客，一去无归。都是旧时行乐，漫烟销日出，水绕山围。看人情荏苒，不似鹧鸪飞。听砧声、遥连塞外，问三衢、道上去人稀。销凝久，残阳短笛，似我歔欷。",
            "comment": ""
        },
        {
            "title": "摸鱼儿",
            "content": "待借留、几曾留得，来鸿空怨秋老。至今父老依依恨，犹说李将军好。东门草。早不为东风，遮却长安道。馀民如槁。愿金印重来，洪都开府，定复几时到。秋江鹭，尤记当年潦倒。沧洲无复华皓。朝饥堕泪荒田雨，洗忆窝蜂败扫。天能报。看凤烛亭亭，玉树宽人抱。风霜善保。但逢驿寄书，无书寄语，要说趋朝早。",
            "comment": ""
        },
        {
            "title": "虞美人",
            "content": "娟娟二八清明了。犹说淮阳早。钱欧陆谱遍花光。红到寿阳、也不说淮阳。此花地望元非薄。回首伤流落。洛阳闲岁断春风。怎不当时道是、洛阳红。",
            "comment": ""
        },
        {
            "title": "恋绣衾",
            "content": "当年三五舞太平。醉归来、花影满庭。办永夜、重开宴，笑姑苏、万眼未明。而今绕市歌儿马，客黄昏、细雨满城。十年事、去如水，想家人、村庙看灯。",
            "comment": ""
        },
        {
            "title": "金缕曲/贺新郎",
            "content": "晓殿龙光起。御香浓、新诗写就，云飞相第。一自骑箕承帝赉，千载君臣鱼水。端不负、当年弧矢。赤壁周郎神游处，料羞看、故垒斜阳里。今共看，更无比。尊前若说平生事。叹长江、几番风浪，几人胆碎。数载太平丰年瑞。三百年间又几。想皇揆、初心应喜。渐近中秋团团月，算人间天上、俱清美。祝千岁，似甲子。",
            "comment": ""
        },
        {
            "title": "忆秦娥",
            "content": "春如昨。晓风吹透胭脂阁。胭脂阁。满园茅草，冷烟城郭。青衫泪尽楼头角。佳人梦断花间约。花间约。黄昏细雨，一枝零落。",
            "comment": ""
        },
        {
            "title": "鹊桥仙",
            "content": "乘鸾著色，痴蝇误拂。不及羲之醉墨。偶然入手送东阳，便看取、薰时清适。清风去暑，闲题当日。宰相纱笼谁识。封丘门外定何人，这一点、瞒他不得。",
            "comment": ""
        },
        {
            "title": "南歌子",
            "content": "搔困麻仙爪，含暄忍客衣。夜长窗月露成帏。不说明朝风雨、自当归。",
            "comment": ""
        },
        {
            "title": "摸鱼儿",
            "content": "渐无多、诗朋酒伴，东林复几人许。旧时船子西湖柳，词与东风尘土。重记否。那月月下旬，且避何人疏。当朝自负。甚堕髻愁眉，滕韝短後，一往似伧父。当年事，伤心说庾开府。人生无百年虑。虎头燕颔人间肉，不是蜜翁翁做。今又古。是楚对凡亡，为是凡亡楚。朝朝暮暮。听画角楼头，呜咽未断，重数五更鼓。",
            "comment": ""
        },
        {
            "title": "南歌子",
            "content": "篘熟双投美，香飘一缕丝。霜前雁到蟹螯持。自试小窗醉墨、作新诗。",
            "comment": ""
        },
        {
            "title": "归朝歌",
            "content": "最是一人称好处。昨日小春留得住。梅花信信望东风，须待公归香满路。年时今已度。长是巴山深夜雨。宣又召，凯还簇簇，要见寿觞举。扫尽窝蜂闲绣斧。叠鼓春声欢岁暮。燕台剑履趣锋车，银信低低传好语。紫貂裘脱与。肘印累累映三组。但重省，西来斗水，忘却爱卿取。",
            "comment": ""
        },
        {
            "title": "宝鼎现 春月",
            "content": "红妆春骑。踏月影、竿旗穿市。望不尽、楼台歌舞，习习香尘莲步底。箫声断、约彩鸾归去，未怕金吾呵醉。甚辇路、喧阗且止。听得念奴歌起。父老犹记宣和事。抱铜仙、清泪如水。还转盼、沙河多丽。滉漾明光连邸第。帘影冻、散红光成绮。月浸葡萄十里。看往来、神仙才子。肯把菱花扑碎。肠断竹马儿童，空见说、三千乐指。等多时春不归来，到春时欲睡。又说向、灯前拥髻。暗滴鲛珠坠。便当日、亲见霓裳，天上人间梦里。",
            "comment": "【注释】这首词作于元成宗大德元年 （1297 年 ），在词中作者用大量篇幅回忆宋代元宵节繁华、热闹的景象，抒发了自己的亡国之痛和“故国不堪回首月明中”的感慨。《宝鼎现》是三叠的长调。这首词就分三段分别写北宋、南宋及作词当时的元宵节场景。因此形成强烈的对比。以现作者悼念恨怅之情。一阕写北宋年间东京汴梁元宵灯节的盛况。着重写仕女的游乐，来衬托昔日的繁荣景象。旧时女子难得抛头露面，写她们的游乐也最能反映其时繁华喧闹的游众之乐。“红妆春骑，踏月影、竿旗穿市”三句写贵妇盛妆出游，到处是香车宝马；官员或军人也出来巡行，街上旌旗遍布。这里略用诗句“南陌青丝骑，东邻红粉妆”（沈佺期《游夜》）及“牙旗穿夜市”（苏轼《上元夜 》）的字面，化用自然，贴切无痕。接着便写市街楼台上的文艺表演，是“望不尽楼台歌舞”，台下则观众云集，美人过处，尘土也香气盈盈（“习习香尘莲步底”）。钟情怀春的青年男女在此良宵美景之中，恋爱时有发生。钟陵西山游帷观，每至中秋，游众甚多。大和末年，有一叫彩鸾的绝代女子和一前观中的书生相恋，结为夫妇。“箫声断，约彩鸾归去”即用此事来摹写男女恋爱情事。古代京城有执金吾（执金吾）禁夜制度 ，“唯正月十五日夜，敕许金吾弛禁，前后各一日。”“未怕金吾呵醉”写出元夕夜禁令不张，自由欢乐的氛围。紧接着“甚辇路喧阗且止，听得念奴歌起”一句，写在皇家车骑行经的道路（“辇路”）人声嘈杂 ，突然又鸦雀无声，原来是著名歌手开始演唱了。“念奴”本是唐天宝中名倡，此借用以说明唱技之精。以上写北宋元夕 ，真给人以富贵奢华的感觉。之后“父老犹记宣和事”一句启下，转入南宋时代。“抱铜仙 、清泪如水 ”用了一个典故，魏明帝时诏宫官牵牛西取汉武帝时所造的铜人，铜人竟潸然泪下，用这典故寄寓作者亡国之痛。南宋时，元夕的情景不能与先前盛时相比，但也有百来年的“承平”，因此南宋都城杭州元夜的情景，仍颇为值得怀念。沙河塘在杭州南五里 ，繁盛之时 ，笙歌不绝。故词中谓之“多丽” 。然后词人写到月下西湖水的幽深和碧绿。方圆十里的金波形成一道奇丽景色 ，在湖船长堤上，士女如云，则构成另一种繁华景观 。灯红酒绿之中，那些“神仙才子”，有没有人象南朝徐德言那样预料到将有国破家亡之祸，而预先将菱花镜打破，与妻子各执一半，以作他日团圆的凭证。“肯把菱花扑碎”一句，寓有词人刻骨铭心的亡国之痛，故在三阕一开始就是“肠断竹马儿童，空见说、三千乐指”，总收前面两段，发往事如烟，江山不再的感慨。三天乐指宋时旧例，教坊乐队由三百人组成，一人十指，故称 “三千乐指”。入元以后，前朝遗老固然知道前朝故事 ，而骑竹马的儿童，则只能从老人口中略知一二，可惜已无缘得见了。季节轮回依旧，人们依旧盼着春天，盼着元夕，但蒙古统治下，使元夕，不免萧条。“等多时、春不归来，到春时欲睡”，于轻描淡写中写尽无限的哀愁。元宵是灯节，“红妆春骑”、“辇路喧阗 ”的热闹场面已成为遥远的过去已今非昔比。汉人与南人，只能对着室内孤灯，追忆旧事，泪湿襟巾。“灯前拥髻”诸句“顾视烛影，以手拥髻（愁苦状《飞燕外传》）凄然泣下，不胜其悲”语意。专写妇女的情态，与一阕形成鲜明对照。年青的人们因为生不逢辰，无缘窥见往日元夕盛况而“肠断”；而老人们呢，“便当日亲见《霓裳》”，又该如何？还不是春梦易醒，恨恨空余而已，“天上人间梦里”用李后主 《浪淘沙》“流水落花春去也，天上人间”语，辞气悲凉亡国之痛。跃然纸上，读之令人抚膺大恸。这首词颇具艺术特色，三叠的结构布局分别写出三个时代的元宵节场景。内在逻辑性强，结构错落有致，自然贴切，因为词人将回忆痛苦感慨种种情感糅合起来，所以极其亲切地表达了昔日遗民的心情，因此杨慎说这首词“词意凄婉，与《麦秀》何殊。”"
        },
        {
            "title": "如梦令",
            "content": "落叶西风满地。独宿琼楼丹桂。孤影抱蟾寒，寄与月明千里。休寄。休寄。粟粟蕊珠心碎。",
            "comment": ""
        },
        {
            "title": "摸鱼儿",
            "content": "醉与君、狂歌又笑，不知当日何调。孤山梅下吟魂冷，说甚那时苏小。沧波眇。奈此岛，累累竟是谁家表。归欤白鸟。看四圣飘香，朱门金榜，化作竺飞峤。衰也久，旧游梦翠禽绕。坱兮轧、皎兮窈。相思一夜窗前白，谁识余怀渺渺。残年了。听画角，悲凉又是霜天晓。馀音杳缈。叹五十之年，我加八九，君隔几科诏。",
            "comment": ""
        },
        {
            "title": "乌夜啼",
            "content": "犹疑薰透帘栊。是东风。不分榴花更胜、一春红。新雨过，绿连空。蝶飞慵。间过绿阴深院、小花浓。",
            "comment": ""
        },
        {
            "title": "长相思",
            "content": "上元晴。上元晴。待得晴时坐触屏。山禽三两声。欲归城。未归城。见说城中处处灯。明年处处行。",
            "comment": ""
        },
        {
            "title": "水调歌头",
            "content": "寂寂复寂寂，此月古时明。银河也变成陆，灰劫断槎横。历落英雄孺子，灭没龙光牛斗，胜败黯然平。玉笛叫空阔，终有故人情。雁南飞，乌绕树，鹤归城。问君有酒，何不鼓瑟更吹笙。我饮呜呜起舞，我舞僛僛白发，顾影可怜生。旧日中秋客，几处几回晴。",
            "comment": ""
        },
        {
            "title": "昭君怨",
            "content": "月出东山之上。长忆御街人唱。恨我不能琴。有琴心。徙倚秋波平莹。渐久玉肌清冷。待更下阑干。起来看。",
            "comment": ""
        },
        {
            "title": "摸鱼儿",
            "content": "是疑他、春来倏忽，是疑岁别人去。古今守岁言无说，长是酒阑情绪。堪恨处。曾亲见都人，户户银花树。星河未曙。听朝马笼街，火城簇仗，御笔已题露。人间事，空忆桃符旧句。三茅钟自朝暮。严城夜禁故如鬼，况敢凭陵大呼。冬冬鼓。但画角声残，已是新人故。休思前度。叹五十加三，明朝领取，闲看五星聚。",
            "comment": ""
        },
        {
            "title": "摸鱼儿",
            "content": "懒能看、海桑世界，风花过眼如传。月明昨夜庭流水，天色朝来都变。尘石烂。铢衣坏，和衣减尽谁能怨。秦亡楚倦。但翦烛西窗，秋声入竹，点点已如霰。当年事，本是泗亭沛县。却教绵蕝成殿。暮年八阵那曾用，付与江流石转。前楚辩。今哨遍，是乌乌者灯前劝。乾坤较健。叹君已归休，吾方俯仰，种种未曾见。",
            "comment": ""
        },
        {
            "title": "虞美人",
            "content": "空明一朵扬州白。红紫无□色。是谁唤作水晶球。惹起高烧银烛、上元愁。去年一捧飞来雪。不似渠千叶。狂风一蹴过秋千。憔悴玉人和泪、望婵娟。",
            "comment": ""
        },
        {
            "title": "酹江月/念奴娇",
            "content": "棹歌齐发，江云暮、吹得湘愁成雨。小酌千年，知他是、阿那年时沈午。日落长沙，风回极浦，黯不堪延伫。吴头楚尾，非关四面为楚。几度唤起醒累，淋漓痛饮，不学愁余句。踏鲤从鼋胥涛上，怎不化成龙去。越女吴船，燕歌赵舞，世世悠悠许。明朝寂寂，双双飞下鸣鹭。",
            "comment": ""
        },
        {
            "title": "点绛唇",
            "content": "一雪蹉跎，蹇驴不载吟鞭去。夜听春雨。踏雪差无苦。待得花晴，总是游人处。梅应许。小桥延伫。蜂蝶先成路。",
            "comment": ""
        },
        {
            "title": "霜天晓角",
            "content": "臞然如竹。自是天仙福。小小画堂锦样，听人唱、鹤飞曲。橙橘黄又绿。蟹到新篘熟。便做月三十斛，饮不尽、菊潭菊。",
            "comment": ""
        },
        {
            "title": "浣溪沙",
            "content": "高卧何须说打乖。小篱过雨翠长街。缃桃定有踏青鞋。晴日又思花处所，东风绝似柳情怀。人间安得酒如淮。",
            "comment": ""
        },
        {
            "title": "霜天晓角",
            "content": "归来把菊。春瓮今朝熟。苦苦留君不得，携孺子、到汾曲。庐山真面目。冰清还映玉。长笑欧公老懒，君且住，饮螺绿。",
            "comment": ""
        },
        {
            "title": "疏影",
            "content": "香篝素被。听花犯低低，瑶花开未。长记那时，炽炭围炉，瘦妻换酒行试。当家人在销金帐，约莫是、打围归际。又谁知、别忆烹茶，冷落故家愁思。闻道滕骄巽懒，今朝待檄与，翻云须易。白白不成，又不教晴，做尽黄昏情味。银河本是冰冰底。怎忍向、东风成水。待满城、玉宇琼楼，却报卧庐人起。",
            "comment": ""
        },
        {
            "title": "菩萨蛮",
            "content": "芭蕉叶上三更雨。人生只合随他去。便不到天涯。天涯也是家。屏山三五叠。处处飞胡蝶。正是菊堪看。东篱独自寒。",
            "comment": ""
        },
        {
            "title": "虞美人",
            "content": "黄柑擘破传春雾。新酒如清露。城中也是几分灯。自爱城山堂上、两三星。枝头未便风和雨。寂寞无歌舞。天公肯放上元晴。自是六街三市、少人行。",
            "comment": ""
        },
        {
            "title": "虞美人 用李后主韵二首",
            "content": "梅梢腊尽春归了。毕竟春寒少。乱山残烛雪和风。犹胜阴山海上、窖群中。年光老去才情在。惟有华风改。醉中幸自不曾愁。谁唱春花秋叶、泪偷流。",
            "comment": "【注释】刘辰翁词的风格遒劲有力 ，这二首词也不例外。作于宋亡后，同样抒发作者的亡国之悲，这二首词颇能体现作者的风格。题云用李后主韵，就是步李后主《虞美人》的原韵。“梅梢腊尽春归了。毕竟春寒少。”枝头梅花将尽，冬去春又来。春寒比之冬寒还要好多了。起笔和从容，读者可能以为已是春暖时节。实际上并非如此。“乱山残烛雪和风 。犹胜阴山海上窖群中。”乱山，写出周围的环境。残烛，描摹所居室内之情物。雪和风，词境复推向天地。上句是写实。宋亡后，辰翁飘零隐匿于深山。下句跳宕翻跌，意境无比高远。阴山，匈奴世居之地。北海，匈奴极北之地。窖指地窖，群者羊群。此句典出《汉书·苏武传》：“单于愈益欲降之，乃幽武置大窖中，绝不饮食。天雨雪，武卧啮雪，与旃毛并咽之，数日不死。匈奴以为神，乃徙武北海上无人处 ，使牧羝，羝乳乃得归。武既至海上，廪食不至，掘野鼠去实而食之。杖汉节牧羊，卧起操持，节旄尽落。”词人引苏武故事，表现其对他民族气节的无限景仰。“乱山残烛雪和风。犹胜阴山海上窖群中”言自己即使身在山中，遭受风雨摧残，但境遇也好过被拘匈奴、幽囚大窖 、牧羊北海之苏武。襟怀之高尚，读之令人叹然。只有如此襟抱，才能身冒风雪交加而从容道出毕竟春寒少的诗句 。此二句，乱山、残烛、风雪与阴山、海上、窖群相互对应，具见词人以古人为师友，砥砺志节，故国之思不忘。作者另有词句云：“想关塞无烟，时动衰草。苏郎卧处愁难扫。”“闲说那回，海上苏李。雪深夜如被。想携手、汉天不语，叫□不应疑水。”宋朝不少大臣在宋亡之时被掳北去，辰翁同乡同学挚友文天祥就是其中之一。通过列举的这两句词，可以证明阴山海上寓指被掳北上之宋臣，禅为尚友古人表明心志之意。“年光老去才情在 。唯有华风改。”此二句，由江郎才尽点化而来。但另有新意。“淹少以文章显，晚年才思微退”，其后“文章踬矣”，以至“尔后为诗，绝无美句。时人谓之才尽。”年光老去才情仍在，词人颇具自信之心。此二句忽然写至自己之词作，并非偶然。词人言老来才情未改，只是改变了过去绚丽的风格，寄寓了深沉的亡国之悲。才情仍在，隐约透露出自己不改初衷之意。华风变尽 ，寓示亡国之后，心灵怀有万千悲痛。词风为之大变。寓亡国之悲于词风之变，与李后主词之“雕栏玉砌应犹在，只是朱颜改”，可谓异曲同工“醉中幸自不曾愁。谁唱春花秋叶泪偷流。”醉中本想可逃愁。却忽听得有人唱起了李后主词“春花秋月何时了”，不禁让词人潸然垂泪。只希望醉中能解千愁，逃脱忧愁，谁料得醉中也无可逃愁 ，反触起无限伤心，则遗民生涯之，忧伤愁恨，牢不可破，不言而喻。再看第二首。“情知是梦无凭了。好梦依然少。”好梦，指故国之梦。李后主原词云：“小楼昨夜又东风。故国不堪回首月明中。”可为参注。虽也知梦境为空，可是连做一场好梦也很难，悲苦至极之情溢于言表，“单于吹尽五更风。谁见梅花如泪不言中。”诗人因笛谱有《梅花落》曲，而想象吹笛惊梅，使其惊落 ，这在前人诗词中亦常见 。此二句言凄厉的笛声，在风雨交加长夜响彻着，有谁看见梅花飘零如堕泪，而默默无言呵。谁见一语，无异词人自言。此二句是写眼前情景，虽看似写景，实当有所寄托。包括辰翁在内，宋季词人常用春象征故国，以花喻民。“单于吹尽五更风”句中的“单于”当指蒙元统治者。故在词人之潜伏意识中，此二句所描写之兴象，象征着国土沦亡的悲痛之情。 “儿童问我今何在。烟雨楼台改。”孩儿寄书相问，问我今在何方？此句是写实，因宋亡后，辰翁长期过着漂泊的生活。下句言烟雨茫茫，楼台尽改。所改者何？词未明言，但亡国之悲寄托极显，读者自可判度，“改”之一字，意境全赖焉。李后主原词尚云“雕栏玉砌应犹在 ”，辰翁此词则更云烟雨楼台改，这是由于悲苦之极所致。后主之悲，亡国（亡于异姓）之悲耳。辰翁之悲，实亡天下之悲也，所以说悲苦过之。上言儿童之问，下言楼台之改 ，似乎语气不连，其实其间自有深意。“江山画出古今愁。人与落花何处水空流。”上句，极言江山之美。画出，犹言江山在其无限美丽之呈现中，亦托出无限哀愁。古今愁即今昔恨 ，愈增岁月悠邈之感，沧桑变化，其悲更甚。词人凝视着江山，觉得江山也凝聚着忧愁。江山与我同恨，此句确是奇笔。下句从“流水落花春去也，天上人间”（李煜《浪淘沙》）化出，可见词人对后主词体味之深。若问我今在何处，则我就象落化随流水飘流，不知所向，所归，唯有飘流而已。结笔著一空字，无所归依之失落感描摹的生动传神。然此失落之感决非一般，而是遗民亡国之恨。返观过片写出儿童问我今何在，中间突接烟雨楼台改，江山画出古今愁，直至结算才答以人与落花何处水空流，深意何在？论笔法，此正突接之法。论意味，则词情经此一段迂回曲折，遂自然呈露出词人深切的亡国悲恸国之家又何在的心态，体现出先天下后其家之胸襟。此二词系联章体，形式上都步李后主《虞美人》词原韵，内容上都抒发亡国亡天下之悲愤，故实为一有机整体。词中将遗民生涯及心态等一系列片断组接起来，营造出亡国破家的悲剧性意境。笔姿跳宕而又浑化无痕，写意性强，得后主词之神。词作委婉沉郁而有情致，纯然为辰翁学养襟怀之写照。第一首上言春归了、春寒少，下言才情仍在，华风已改，言冀逃愁醉中，反闻歌流泪；第二首言情知是梦，好梦仍少，言梅花飘落而无言，言江山画出古今愁，毕极其曲折委婉，沉郁伤怀。至其所体现出之高致，则第一首言乱山风雪比起北海牧羊便无足道，俨然有古之圣贤之气质节操 。第二首言儿童问我今何在，而我已亡国，无所归依，亦有国已亡，何为家，与文天祥诗“满地芦花和我老，旧家燕子傍谁飞”，皆同一境界。此等高远情致，都是中国文化精神之生动体现。辰翁与天祥同出欧阳守道（巽斋）之门，从辰翁之词，又可以见宋词与学术之间的密切关系，此二词可作证明。"
        },
        {
            "title": "归国遥",
            "content": "初雨歇。照水绿腰裙带熟。杨花不做人情雪。风流欲过前村蝶。羞成别。回头却恨春三月。",
            "comment": ""
        },
        {
            "title": "临江仙",
            "content": "海日轻红通似脸，小窗明丽新晴。满怀著甚是真情。不知春睡美，为爱晓寒轻。说似吴山楼万叠，雪销未尽宫城。湖边柳色渐啼莺。才听朝马动，一巷卖花声。",
            "comment": ""
        },
        {
            "title": "行香子",
            "content": "海水成尘。河水无银。恨幽明、我与公分。青山独往，回首伤神。叹魏阙心，磻石魄，汨罗身。除却相思，四海无亲。识风流、还贺季真。而今天上，笑谪仙人。但病伤春，愁厌雨，泪看云。",
            "comment": ""
        },
        {
            "title": "行香子",
            "content": "月露吾痕。雪得吾神。更荒寒、不傍人温。山人去後，车马来勤。但梦朝云，愁暮雨，怨阳春。说著东昏。记著南巡。泪盈盈、檀板金尊。怜君素素，念我真真。叹古来言，新样客，旧时人。",
            "comment": ""
        },
        {
            "title": "声声慢",
            "content": "西风坠绿。唤起春娇，嫣然困倚修竹。落帽人来，花艳乍惊郎目。相思尚带旧子，甚凄凉、未忺妆束。吟鬓底，伴寒香一朵，并簪黄菊。却待金盘华屋。园林静、多情怎禁幽独。蛱蝶应愁，明日落红难触。那堪雁霜渐重，怕黄昏、欲睡未足。翠袖冷，且莫辞、花下秉烛。",
            "comment": ""
        },
        {
            "title": "虞美人",
            "content": "轻衫倚望春晴稳。雨压青梅损。皱绡池影泛红蔫。看取断云来去、似炉烟。愁春来暮仍愁暮。受却寒无数。年来无地卖花栽。向道明年花信、莫须来。",
            "comment": ""
        },
        {
            "title": "水调歌头",
            "content": "落日半亭榭，山影没壶中。苍然欲不可极，迢递未归鸿。锦织家人何在，春寄故人不到，寂寞听疏钟。木末见江去，无雪著渔翁。词舂容，歌慷慨，语玲珑。岁云暮矣相见，明日是东风。远想使君台上，携手与人同乐，中夜说元龙。世事无足语，且看烛花红。",
            "comment": ""
        },
        {
            "title": "忆秦娥",
            "content": "收灯节。霖铃又似龟山雪。龟山雪。今宵清绝，今宵愁绝。老人似少终然别。痴痴更望春三月。春三月。花如人面，自羞余发。",
            "comment": ""
        },
        {
            "title": "太常引",
            "content": "此公去暑似新秋。吏毒一句句。行县胜监州。觉甘雨、随车应求。鹭清为酒，螺清为寿，起舞祝君侯。急召也须留。廿四考、中书到头。",
            "comment": ""
        },
        {
            "title": "谒金门",
            "content": "游赏竞。看取落红阵阵。花睡不成娇似病。春寒空受尽。旧日不知繁盛。欲饮如今无兴。恨满东风无绿鬓。东风还自恨。",
            "comment": ""
        },
        {
            "title": "夜飞鹊/夜飞鹊慢",
            "content": "何曾见飞渡，年又年痴。今古相望犹疑。朱颜一去似流水，断桥魂梦参差。何堪更嗟迟暮，听旁人说与，此夕佳期。深深代籍，盼悠悠、北地胭脂。谁寄扬州破镜，遍海角天涯，空待人归。自小秦楼望巧，吴机回锦，歌舞为谁。星萍耿耿，算欢娱，未省流离。但秋衾梦浅，云闲曲远，薄命同时。",
            "comment": ""
        },
        {
            "title": "清平乐",
            "content": "君词为寿。绝妙孙辛妇。但恨杯无露添酒。空等待梅花久。喜君白首还玄。人间合信天缘。如此相从至老，我亦何倦馀年。",
            "comment": ""
        },
        {
            "title": "青玉案",
            "content": "里中上大人谁大。人上大、仁难作。八十六翁闲处坐。小生懒惰。近来高卧。忘却今朝贺。甲申还是连珠麽。胜有老人星一个。白发朱颜堪婆娑。灵光殿火。昆明劫过。角绮园黄我。",
            "comment": ""
        },
        {
            "title": "沁园春 送春",
            "content": "春汝归欤，风雨蔽江，烟尘暗天。况雁门厄塞，龙沙渺莽，东连吴会，西至秦川。芳草迷津，飞花拥道，小为蓬壶借百年。江南好，问夫君何事，不少留连。江南正是堪怜。但满眼杨花化白毡。看兔葵燕麦，华清宫里，蜂黄蝶粉，凝碧池边。我已无家，君归何里，中路徘徊七宝鞭。风回处，寄一声珍重，两地潸然。",
            "comment": "【注释】这首词作于南宋亡后，用其他词一样，此词也反映了作者的亡国之悲。在这首词中，作者借送春来抒发自己的无限悲恸，饱含着自己深切挽留之意。上片可分为四层。起句“春，汝归欤？”以提问语气统领全词。这种散文句法，显然是学自辛词。两者句式极似 ，当非巧合。词人向春天提出这句问话，表面之意是向春是否要走，坚强扣题目“送春”，但言外之意却说：“你走不得啊！”词人只因“风雨蔽江，烟尘暗天。”这里的“风雨”表面上是自然界的风雨，而实际上是政治风雨；“烟尘”也是战争烟尘。元军几十万攻占了临安，宋室沦亡，山河变色，春啊春 ，你能往哪里去呢？下边推进一层，“雁门阨塞，龙沙渺莽，东连吴会，西至秦川。”意思是说，从北到西，从东南到西北，几万里的大好河山，已完全沦陷，春啊春 ，你无处可去。这几句既承接上边之意，又下启下片“君归何里”。第四层：“芳草迷津，飞花拥道，小为蓬壶借百年。”“芳草”、“飞花”是晚春景象 “迷津”、“拥道”极言花草盛开的景象，江南如此之好 ，就象“蓬壶”一般 ，应是托身之地了，为什么你还要离开，“不少留连”呢？江南已经破败不堪，却说“江南好”这是一种反激法，以此来引出了下片的词意，正是全词的主旨所在。词的下片，也可分为四层。前几句是春的答话。名山胜水，美脍吴娃，可爱之处难以尽数，“江南正是堪怜！”江南然而早已逝去。却风光不再。“但”字陡转，回到现实中来：“满眼杨花化白毡”。这是化用杜甫“满眼杨花铺白毡”句意，意思是说江南春天虽好，但到了春残花谢的时候，隐喻山河破败，家国不全 。下边再推进一层 ，描绘了江南的衰败景象“兔葵燕麦，华清宫里；蜂黄蝶粉，凝碧池边。”兔葵即葵菜，燕麦即野麦。这句词语出自刘禹锡《再游玄都观》诗序。华清宫这里借指临安凤凰山下的宋朝宫殿。这两句表明宋宫的荒凉颓败。凝碧池在唐朝东都洛阳。天宝十五载（756 年）安禄山叛军攻下长安，将所获梨园子弟数百人集中在凝碧池演奏歌曲，安禄山在这里大宴伪官。诗人王维被叛军拘禁于长安菩提寺，听了这个消息，愤而写诗以寄怀，有“秋槐叶落空宫里 ，凝碧池头奏管弦”之句，这里也借指宋宫。“蜂黄蝶粉”本是春天常见的景物，但和凝碧池联系起来，使人联想起宋朝的降臣，在宋宫里和元朝贵族吃喝玩乐，奴颜婢膝之态。“蜂黄蝶粉”是群魔乱舞的形象。词人的亡国之痛，在这几句中反映地淋漓尽致。下边再次抒写：“我已无家，君归何里？中路徘徊七宝鞭。”写上面词意呼应。“七宝鞭”是借用晋明帝用七宝鞭迷惑敌人的典故。这里只是指代贵重之物，意思说春天和七宝鞭一起走了未被挽留过。“风回处，寄一声珍重，两地潸然！”转到第四层，向春天告别 。结拍几句凄婉动人，摧人泪下，春天已去，国家已亡，空留一腔悲愤，却又无可奈何！近人况周颐评刘辰翁的词说：“须溪词多真率语，满心而发，不假追琢，有掉臂游行之乐。其词笔多用中锋，风格遒上，略与稼轩旗鼓相当。”指出了刘词的基本风格。“中锋”是指直抒胸臆。但这首词，表现手法有所不同，不是直接抒写，而是借物寓情可谓弃中锋而用偏锋。他运用传统的比兴手法把春天拟化，赋予它主观的感情色彩，全词并非信笔所作，而是作了精细的安排 ，上片层层展开，引出下片词意，下片写宋宫的荒凉，与之相对，此词布局严谨，脉胳分明，并且运用多种手法，此词可以说发展了原有的豪放词之风格，这在作者词中并不多见。"
        },
        {
            "title": "恋绣衾",
            "content": "困如宿酒犹未销。满华堂、羞见目招。忽折向、西邻去，教旁人、看上马娇。肉色似花难可得，但花如、肉色妖娆。谁说汉宫飞燕，到而今、犹带脸潮。",
            "comment": ""
        },
        {
            "title": "酹江月/念奴娇",
            "content": "四无谁语，待推窗、初见江南风物。索笑巡檐无奈处，悄隔东邻一壁。有酒如船，招呼满载，只欠枝头雪。疏花冷眼，坐中都是词杰。堪恨几日西郊，寻消问息，肯向吟边发。著意相看，又恐是、六出幻成还灭。恼恨儿童，攀翻顶戴，不到先生发。明朝重省，初三知属谁月。",
            "comment": ""
        },
        {
            "title": "望江南/忆江南",
            "content": "齐眉举，彩侍紫霞卮。天上九朝凫冉冉，尊前一笑玉差差。人唱自家词。篱下菊，醉把一枝枝。花水乞君三十斛，秋风记我一联诗。留看晚香时。",
            "comment": ""
        },
        {
            "title": "南乡子",
            "content": "宽处略从容。华水华山自不同。旧日诸贤携手恨，匆匆。只说明年甚处重。几岁避辽东。茅竹秋风一并空。欲望辽东何处是，濛濛。也似秦楼一梦中。",
            "comment": ""
        },
        {
            "title": "水调歌头",
            "content": "两声深院里，歌扇小楼中。当时飞燕马上，妖艳为谁容。娇颤须扶未稳，腰袅轻笼小驻，玉女最愁峰。掠鬓过车骤，回首意冲冲。宝钗斜，云鬓乱，几曾逢。谁知去三步远，此痛与君同。玉箸残妆谁见，獭髓轻痕妙补，粉黛不须浓。重见为低诉，馀恨更匆匆。",
            "comment": ""
        },
        {
            "title": "烛影摇红",
            "content": "明月如冰，乱云飞下斜河去。旋呼艇子载箫声，风景还如故。袅袅余怀何许。听尊前、呜呜似诉。近年潮信，万里阴晴，和天无据。有客秋风，去时留下金盘露。少年终夜奏胡笳，谁料归无路。同是江南倦旅。封婵娟、君歌我舞。醉中休问，明月明年，人在何处。",
            "comment": ""
        },
        {
            "title": "念奴娇",
            "content": "沧洲一叶，待借君、回我炉亭春意。突兀灵光无立壁，八面江风寒齿。乡屐廊深，笼门槛赤，数月才几。千年未论，岂无数十年计。我本高卧墙东，何知人事，推枕为君起。憔悴庚寅何足记，不觉联翩宾戏。白雪阳春，黄鸡唱日，绝少澄心纸。我歌草草，和章有例还例。",
            "comment": ""
        },
        {
            "title": "青玉案",
            "content": "稠塘旧是花千树。曾泛入、溪深误。前度刘郎重唤渡。漫山寂寂，年时花下，往往无寻处。一年一度相思苦。恨不抛人过江去。及至来时春未暮。兔葵燕麦，冷风斜雨，长恨稠塘路。",
            "comment": ""
        },
        {
            "title": "谒金门",
            "content": "娇点点。困倚春光欲软。滴尽守宫难可染。浓欺红烛艳。寂寂露珠啼脸。翠袖不禁风颭。芳径相逢惊笑靥。日长初睡转。",
            "comment": ""
        },
        {
            "title": "水调歌头",
            "content": "明月几万里，与子共中秋。古今良夜如此，寂寂几时留。何处胡笳三弄，尚有南楼馀兴，风起木飕飕。白石四山立，玉露下平洲。醉青州，歌赤壁，赋黄楼。人间安得十客，谭笑发中流。看取横江皓彩，犹似沈河白璧，光气彻天浮。举首快哉去，灯火见神州。",
            "comment": ""
        },
        {
            "title": "柳梢青 春感",
            "content": "铁马蒙毡，银花洒泪，春入愁城。笛里番腔，街头戏鼓，不是歌声。那堪独坐青灯，想故国，高台月明。辇下风光，山中岁月，海上心情。",
            "comment": "【注释】[1]:指临安繁盛是热闹繁华的风光。[2]:指作者在山中度过的寂寞隐居岁月。[3]:引忠臣苏武牧羊海上不忘故国之典。作者以之自况。对作者来说，大宋被蒙古灭亡后，故国重游，已物是人非，别是一番愁苦在心头。“山中岁月”是其身之所在；“辇下风光”是其心之所系。；“海上心情”是其志之所向。作者对故国的忠诚，虽死未悔，令人击节赞叹不已。------------------------------------------------[创作背景]南宋末叶，经三代二帝开创、汉唐帝国不断开辟的广袤国土终于第一次沦为了异族的牧场。本词的作者刘辰翁亲历了这一国家的最后灭亡，亡国之恸该是何等深重！词题为春感，实是借题发挥，以抒发邦宗沦覆，物事皆非的感受。 [内容评析]词以一对句起，上句写战马披着铁甲，蒙着毛毡，怪模怪样，一种异域情调，让人感到沉重而别扭。下句果然就接以「银花洒泪」，银花指花灯，以蜡烛照明，烛油下滴犹如落泪。正是移情于物的写法。第三句明白告诉虽是春天到来，但陷入元蒙军队占领的城中，只会引发忧愁伤感。然而究竟是元宵灯节，故耳中听到了笛声鼓声，而这些声音已非昔时所闻的那种熟悉亲切悦耳之声，故诗人愤激地斥为「不是歌声」。这一句以散文句法脱口而出，干脆利落，耐人寻思，表现了诗人的厌恶之情。下片集中笔力抒情。「那堪独坐青灯」，极写失去故国之人的寂寥和心绪低沉。一个「独」字，一个「青」字，凄惨悲凉，令人不寒而栗。「想故国，高台月明」，化用了亡国之君南唐李后主的词句「故国不堪回首月明中」。最后三句，一写故都景色不知何模样，一写诗人隐居山中空掷岁月，一写名存实亡，漂流海上的南宋皇帝及陆秀夫等忠臣该是何种心情。全词到此收尾，言虽尽了，却留下了意无穷。 词短而意丰，体约而情稠，正是刘辰翁词与众不同的特点之一。 [难词注释]①铁马：披有铁甲的战马，此指元朝南下的骑兵。蒙毡：冬天在战马身上披上保暖的毡子。②银花：指元宵节的花灯。③愁城：指已沦陷的南宋都城临安（今杭州）。④番腔：泛指少数民族吹唱的腔调。⑤辇下：在皇帝车驾之下。代指京师。 http://www.china10k.com/simp/history/这首词是作者晚年隐居山中的作名，题名“春感”，实际上是元宵节有感而作。此词笔调苍凉，抒发作者亡国之痛和故国之思的深沉感情，作者刘辰翁曾入文天祥幕府，参加过抗元斗争，宋亡后多年漂泊，晚年才隐居山中，从事著述。上片写想象中今年临安元宵灯节的凄凉情景。开头“铁马蒙毡，银花洒泪，春入愁城。”三句，写元统治下的临安一片凄凉悲愁的气氛。“铁马”，指元军的铁骑；“银花”，指元宵的花灯，“愁城”，借指临安。头一句“铁马蒙毡”，不仅点明整个临安已经处于元军铁蹄的蹂躏之下，而且渲染出一种凄惨阴森，与元宵灯节的喜庆气氛形成大相径庭的氛围。开篇就揭示出了全篇的时代特征。元宵佳节，原是最热闹而且最富国泰民安气氛的，而现实的景象却将种种承平气象一扫而光。在元军的铁马践踏之下，广大人民心情凄惨悲凉。加之阴冷森严气氛的包围，竟连往常那火树银花不夜天的光明璀灿景象也似乎是“银花洒泪”了。这一句将客观景象的主观化、拟人化，使银灯似有人的形象和感情。这种想象看似无理，实则入情。“银花洒泪”的形象给这座曾经是繁华热闹的城市带来了一种哀伤而肃穆的凄凉氛围。紧接着，又用 “春入愁城”对上两句作一形象的概括。“愁城”一词 ，源出“攻许愁城终不破。”一句，出自瘐信《愁赋》，本指人内心深处的忧闷愁思，此时借指充满哀愁的临安城。春天不管兴亡，依然来到人间，但它所进入的竟是这样一座 “铁马蒙毡，银花洒泪”，充满人间的哀愁的愁城”！“春”与“愁”，自然与人间的鲜明对照，给人以强烈感受。“笛里番腔，街头戏鼓，不是歌声。”三句接着写想象中临安元宵鼓吹弹唱的情景：横笛中吹奏出来的不是汉家的故音 ，而是带有北方游牧民族情调的“番腔 ”，街头上演出的也不再是熟悉的故国戏鼓，而是是异族的鼓吹杂戏，一片呕哑之声，身为忠于故国的南宋遗民，听来根本不能称为“歌声”。这几句对元统治者表现了义愤，感情由前面的悲郁苍凉转为激烈高亢，笔势劲直；激愤直率，可以想见作者其时填膺的义愤。“那堪独坐青灯，想故国高台月明。”这两句承上启下，用“想故国”三字点明上片所写都是自己对故都临安的遥想。“故国高台月明”化用南唐后主李煜《虞美人》词“故国不堪回首月明中”的情境，表达了作者对故都临安和南宋故国的深沉怀念和无限眷恋之情。“独坐青灯”，指自己在故乡庐陵山中，独自面对青灯。故国旧都、高台宫殿，如今都笼罩在一片惨淡的明月之下，繁华散尽，都已化成无边的寂寞与悲凉，这本已使人不能忍受。更何况独又居于寂寞的深山，夜阑人静，遥想沦亡之故都，不但无力恢复故国，连再见到故都临安的机会也很难有，苦闷之情那堪禁受啊 。荧荧青灯与故国苍凉明月，相互映照，更显出情深挚无比凄凉。这两句文势由陡急转为舒缓，而感情则变得更加沉郁。接下来是三个并列的四字句：“辇下风光，山中岁月，海上心情。”辇下风光，指故都临安的美丽风光。作者所指的“风光”应是宋亡前临安城元宵节的繁闹场景，以及亡国前的升平岁月。山中岁月，指自己隐居山中的寂寞岁月。海上心情，一般都指宋朝一部分爱国志士，在临安失守后在福建、广东一带继续进行抗元斗争的事情 ，以及作者对他们的挂念之情因为这首词作于归隐“山中”的时期，那时离宋室彻底覆亡已不远了，因此不再存在“海上”的抗元斗争。吴熊和说：“‘海上心情’，用苏武在北海矢志守节事 。这个理解非常正确，符合词人思想感情的实际。这三句表现的内涵深远，层层推进，“山中岁月”指自己身之所在；“辇下风光”指自己心之所系；“海上心情 ”则是自己志之所向。作者之志向跃然于兹，隐居不仕，甘愿在山中度过悠悠岁月，保持遗民身份，时时挂念故国旧都，这就是他的“海上心情”即表现了他的民族气节。因此，以“海上心情”作结，不仅点出了“山中岁月”、“辇下风光”的实质，而且是对全篇思想感情的一个总概括。我们甚至可以说，作者写此词的目的正是为了表明自己的这种“海上心情”。然而，在故国沦亡以后，除了感怀心伤，愤慨填膺之外，再没有别的行动。这种“心情”表现了刘辰翁这一类知识分子的特点和弱点。从想家落笔，虚中见真意，正是这首词在艺术表现上一个显著的特点。词的上片，全是想象故都元宵节的凄凉景象，词中的“铁马”、“银花”、“笛里番腔”、“街头戏鼓”都不是具体细致也可以说并不是真实情状的描绘 ，而是着重于表露主观感情 ，如“春入愁城”这样的叙写则更完全是虚空涵盖。下片则更尽虚涵概括之意，“想故国、高台月明”，只表现出故都临安的宫殿楼台在淡淡月光照射下的暗影 ，其中蕴含了作者的种种感慨结尾三句作者只是用虚笔轻轻带过，而并细细描写其中的景象和内容，留给读者想象和体味的空间。这种想象落笔，虚处见意的写法更有欲说还体之意。全词节奏明快，更加强了作者的苍凉悲郁之情。"
        },
        {
            "title": "酹江月/念奴娇",
            "content": "团团桂影，怕人道、大地山河里许。旧日影娥池未缺，惊断霓裳歌舞。雪白长城，金明古驿，尽是乘槎路。少年白发，自无八骏能去。犹记流落荒滨，故人相过，共吹箫前度。无酒无鱼空此客，昨夜留之不住。睡起披衣，行吟坐对，又有重圆处。不知今夕，那人有甚佳句。",
            "comment": ""
        },
        {
            "title": "水调歌头",
            "content": "先生岂我辈，造物乃其徒。荷衣自放林壑，亦未弃银鱼。留得东篱晚节，笑倒龙山秃帽，一醉插茱萸。天下有大老，携手盍归乎。别头经，三昼梦，一编书。向之麟者止矣，且看老溪图。历遍後天既未，依约明朝三五，乾体适当符。还以奉公寿，不是讲鹅湖。",
            "comment": ""
        },
        {
            "title": "六丑",
            "content": "看东风海底，送落日、飞空如掷。醉游暮归，怕西州堕策。归路偏失。记上元时节，千门立马，望金坡残雪。素娥推下团栾辙。塞草惊尘，河水渡楫。悠悠雨丝风拂。但相随断雁，时度荒泽。回头紫陌。梦归归未得。憔悴江南，秋风旧客。去年说著今日。漫故人相命，玳筵鸣瑟。愁汗漫、全林杯窄。况飘泊相遇，当时老叟，梨园歌籍。高歌为我几回阕。似子规、落月啼乌悄，傍人泪滴。",
            "comment": ""
        },
        {
            "title": "好事近",
            "content": "□後百年闲，元度自伤来暮。打破虚空无碍，共乘龙飞去。更参末後句如何，此事未能付。前遇小桥风雪，是君诗成处。",
            "comment": ""
        },
        {
            "title": "促拍丑奴儿",
            "content": "世事莫寻思。待说来、天也应悲。百年已是中年後，西州垂泪，东山携手，几个斜晖。也莫苦吟诗。苦吟诗，待有谁知。多□不是无才气，文时不遇，武时不遇，更说今时。",
            "comment": ""
        },
        {
            "title": "点绛唇",
            "content": "醉里瞢腾，昨宵不记归时候。自疑中酒。耿耿还依旧。恨不能言，只是天相负。天知否。卷中人瘦。一似章台柳。",
            "comment": ""
        },
        {
            "title": "忆秦娥",
            "content": "烧灯节。朝京道上风和雪。风和雪。江山如旧，朝京人绝。百年短短兴亡别。与君犹对当时月。当时月。照人烛泪，照人梅发。",
            "comment": "【注释】原序：中斋上元客散感旧，赋《忆秦娥》见属，一读凄然。随韵寄情，不觉悲甚。这首词是作者赋邓剡《忆秦娥》而作，邓剡是庐陵人，作者同乡，字光荐，号中斋，曾加入文天祥幕府，参加过抗元斗争，宋亡后一直未仕。《忆秦娥》这个词牌，用入声韵，音节急促悲凉，适宜于表现凄苦的感情 ，这个词牌只有四十六个字，因此必须精选题材，才能写出感人的作品。刘辰翁这首《忆秦娥》开头两句“烧灯节，朝京道上风和雪”，看似平淡 ，却蕴意深远 ，“烧灯节”，就是上元节（俗名元宵节）。南宋的上元节，都城临安热闹非凡。公子王孙，五陵年少，更以纱笼喝道，带领着佳人美女，遍地游赏。人们都说玉漏频催，金鸡屡唱，意犹未尽。甚至饮酒醺醺，倩人扶著，堕翠遗簪，不胜枚举。”由此可以想见昔日的繁华景象。而今日通往古都临安的大道上风雪交加，一片严寒凄清的荒凉景象。“朝京”，即到京城去，这里“朝京”二字词人和当时一般人民对京都的仰慕之情。下边“风和雪，江山如旧，朝京人绝。”头三字，叠上句。风依旧是昔日的风，雪依旧是昔日的雪，江山并无太多的改变。这是在为下句铺奠，可是现在的上元节，“朝京人绝”，无法再回到昔日的繁华景象。然而在昔日的繁盛，词人依旧记忆犹新，无法忘怀；因而词人未加实笔铺叙，只是以 “如旧”二字一点。但于眼前这幅风雪载道、路途人绝的画面中，已令人凄然地想到往昔的繁盛已不复再现了。上片从今日的实写中，反衬出昔日的繁盛景象 ，实际上是将临安上元节昔盛今衰作了对比，反映出政治形势的重大变化 ：宋朝灭亡，胡元据鼎。在惨淡的词意中，词人的眷念故国的浓烈感情喷涌而出。上片写上元朝京，下边转到了自己和友人邓剡。“百年短短兴亡别”，感慨自己在短短的一生中经历了国家兴亡两个时期，现在处于元人的统治之下，悠悠岁月 ，不亡待尽 ，令人欣慰的是“与君犹对当时月”，自己和友人都是宋朝的遗民，仍然对着昔日的月亮 。这一句里作者聊以自慰的意思 。下边转折 ：“当时月，照人烛泪，照人梅。”“当时月”叠上句，点往昔的峥嵘岁月和少年意气，为下两句作铺写，月色依然如旧照射人间，而人间却惟见红泪白而已。烛泪，象征着遗民泣血；梅，烈士暮年。红白相映，意境凄凉。下片通过宋朝兴亡两个时期情怀、容颜的暗暗对比，显现出一位孤臣义士的孤苦形象。作者在这首词中用了古今对比手法，但侧重写今，反映了宋亡以后的变化 ，表达词人凄婉哀苦之心情，是一首凄苦的小令。读者不仅在词中领略到作者深厚的艺术功底，而且还可感觉到他忠于故国的深沉情感。"
        },
        {
            "title": "忆秦娥",
            "content": "惊雷节。梅花冉冉销成雪。销成雪。一年一度，为君肠绝。古人长恨中年别。馀年又过新正月。新正月。不堪临镜，不堪垂发。",
            "comment": ""
        },
        {
            "title": "朝中措",
            "content": "炼花为露玉为瓶。佳客为频倾。耐得风霜满鬓，此身合是金茎。墙头竹外，洞房初就，画阁新成。嚼得梅花透骨，何愁不会长生。",
            "comment": ""
        },
        {
            "title": "宴春台",
            "content": "五十三年，韶华刚度，今年夏五十三。瑞鹤朝来，待公弥月重探。人生贵寿多男。看斓斑室，添个荷衫。□□□，亭亭八面，醉倚红酣。承平故事，暇日清谈。云龙风虎，塞北江南。午桥午枕，羲皇白日如惔。手种蟠桃，明年看取，实大如柑。奈何堪。天妒人睡美，趣趁朝参。",
            "comment": ""
        },
        {
            "title": "金缕曲/贺新郎",
            "content": "世事如何说。似举鞍、回头笑问，并州儿葛。手障尘埃黄花路，千里龙沙如雪。著破帽、萧萧馀发。行过故人柴桑里，抚长松、老倒山间月。聊共舞，命相瑟。春风五老多年别。看使君、神交意气，依然晚合。袖有玉龙提携去，满眼黄金台骨。说不尽、古人痴绝。我醉看天天看我，听秋风、吹动檐间铁。长啸起，两山裂。",
            "comment": ""
        },
        {
            "title": "忆江南",
            "content": "花几许，已报八分催。却问主人何处去，且容老子个中来。花外主人回。年时客，如今安在哉。正喜锦宫城烂漫，忽惊花鸟使摧颓。世事只添杯。",
            "comment": ""
        },
        {
            "title": "浣溪沙",
            "content": "身是高人欲寝冰。引年可待进豨苓。无忧无患也身轻。雪里放囚天亦喜，平安骑鹤到家庭。今年春早为长生。",
            "comment": ""
        },
        {
            "title": "金缕曲/贺新郎",
            "content": "我误留公住。看人间、犹是重阳，满城风雨。父老堂阴携孺子，记得元宵歌舞。但稽首、乌乌无语。我有桓筝千年恨，为谢公、目送还云抚。公不乐，尚何苦。吾侬心事凭谁诉。有谁知、闭户穷愁，欲从之去。闻道明朝生申也，满酌一杯螺浦。又知复、明年何处。天若有情西江者，便使君、骢马来当路。香瓣起，胜金缕。",
            "comment": ""
        },
        {
            "title": "踏莎行",
            "content": "壁彩笼尘，金吾掠路。海风吹断楼台雾，无人知是上元时，一夜月明无著处。早是禁烟，朝来冻雨。东风自放银花树。雪晴须有踏青时，不成也待明年去。",
            "comment": ""
        },
        {
            "title": "酹江月/念奴娇",
            "content": "遥怜儿女，未解忆长安、十年前月。徙倚桂枝空延伫，无物同心堪结。冷落江湖，萧条门巷，犹著西楼客。恨无铁笛，一声吹裂山石。休说起舞登楼，那人已先我，渡江横楫。圆缺不销青冢恨，漠漠风沙如雪。西母长生，素娥好在，何皓当时发。山河如此，月中定是何物。",
            "comment": ""
        },
        {
            "title": "菩萨蛮",
            "content": "八仙名姓当时少。污尊牛饮同倾倒。惟有我公荣。旁人笑独醒。多年村落走。泥饮无升斗。入了玉门关。人生一醉难。",
            "comment": ""
        },
        {
            "title": "南乡子",
            "content": "去似赏花移。处处开尊亦不辞。梨栗又空醅又尽，方知。旧日骊驹劝客归。归路月相随。儿子门生个个迟。坐久不知无可待，堪疑。向道儿痴直是痴。",
            "comment": ""
        },
        {
            "title": "水调歌头",
            "content": "群动各已息，在汝梦中游。尘埃大地如水，儿女不堪愁。寂寂古人安在，冉冉吾年如此，何处有高楼。客有洞箫者，泪下不能收。庾楼坠，秦楼渺，楚楼休。知公所恨何事，不是为封侯。自有此山此月，说甚何年何处，重泛木兰舟。起舞酹英魄，馀愤海西流。",
            "comment": ""
        },
        {
            "title": "沁园春",
            "content": "笑贡生狂，日日弹冠，西望王阳。待泥封屡下，蒲轮不至，卖琅琊产，办舍人装。厚绿故人，黄金有术，何不分伊肘後方。他年老，三千里外，八十思乡。何如吾寿华堂。在丞相东山旧第旁。任王人亲至，不妨高枕，吾州盛事，更短邻墙。我学希夷，邀公共坐，游戏壶中日月长。山僧道，成仙未晚，救火须忙。",
            "comment": ""
        },
        {
            "title": "法驾导引",
            "content": "春小小，春小小，梅见著些些。未必神仙无白发，依然林下有黄花。潭影浸流霞。冬十十，冬十十，亥字雁斜斜。不用瑶池偷碧实，不须句漏博丹砂。阴德遍人家。",
            "comment": ""
        },
        {
            "title": "卜算子",
            "content": "不是重看灯，重见河边女。长是蛾儿作队行，路转风吹去。十载废元宵，满耳番腔鼓。欲识尊前太守谁，起向尊前舞。",
            "comment": ""
        },
        {
            "title": "法驾导引",
            "content": "蟠桃熟，蟠桃熟，一熟一千年。比似相公正年少，朱颜绿鬓锦蝉连。肉色更光鲜。西江好，西江好，春雨碧黏天。见说内家消息近，佳人拜舞寿觞前。扶醉起金鞭。",
            "comment": ""
        },
        {
            "title": "鹊桥仙 自寿二首",
            "content": "轻风澹月，年年去路。谁识小年初度。桥边曾弄碧莲花，悄不记、人间今古。吹箫江上，沾衣微露。依约凌波曾步。寒机何意待人归，但寂历、小窗斜雨。",
            "comment": "【注释】这是刘辰翁两首可以称之为佳作的寿词。作者写寿词很多，因为受当时时代风气的感染，宋南渡以后，人们竟相写寿词，因此作者也不例外。当然他的一些寿词仍不奂落入俗套，但是总起来看他的寿词仍能抒发自己的心志和胸怀。此词就是其中之代表。词人生于宋理宗绍定五年（1232）十二月二十四日。“谁识小年初度”，说明了他的出生月日。初度，出自“皇览揆余初度兮”（屈原《离骚》）后人以此为生日的代名词。小年，指农历十二月二十四日，诗：“ 春节前三日，江乡正小年（文天详《二十四诗》）可兹证明。”词人的诞辰正巧临近年底，因此，每年生日之际，又是辞旧迎新之时，具有双重意义。“轻风澹月 ，年年去路”，巧妙地表达词人此时的心境，时光易逝，每值此日，作者不禁要感慨万千。该写些什么来为自己祝愿一下呢？在第一首词中 ，意在阐发词人追溯对昔日生涯：在月胧风轻的夜晚，忆想着已逝的岁月，不由不令人神往。曾在桥边抚弄青青碧莲，忘怀人世间的一切烦忧。也曾泛舟在茫茫的澄江里，洞箫呜呜，神游驰往，任晨露沾湿衣裳，想象之际，凌波微步的少女依稀而至。我更不会忘记贤惠的夫人，独自寂寞地守在寒机旁，听那沁雨敲打小窗的声音。第二首词中，词人写出自己的忧闷和求索，我飞速度过灿烂银河，仿佛进入了神奇的世界。来到鹊桥边，当年那个闯进天河来的泛槎人，依稀徜徉在脑海中；赤岸边苔痕斑斑，述说着年代久远。我心情寂聊沉重回到人间，独自在江头踯躅。人间何处有超尘绝俗的地方？只有梦中那梨花带雨的景色，才是我人生的归依。这两首词，描写了一系列超离脱现实的人和物，桥边曾遇到过曾银河泣舟的“泛槎人”江上隐约见到了“凌波曾步”的仙女；有“苔痕如古”的“赤岸”（此指有“碧莲花”）。词人任意遐想，描绘出一幅的幽独超绝而又飘颻迷离的图画，编织出一幅仙气盎然的理想云锦，创造了一个超脱世俗的艺术境界，以表达自己对美好世界的向往之情。写寿词“尽言神仙则迂阔虚诞”，须溪深识其中的奥秘，因而，他写寿词，以神仙之境，写现实人生，通过自己澹泊超脱的人生，态度表达自己对神的世界美好向往，“吹箫江上，沾衣微露”，从苏轼《前赤壁赋》泛舟江上、有客吹箫倚歌的意境中化来，表现词人的宽广放达胸怀 。“人间何处得飘然，归梦入、梨花春雨”，借用白居易《长恨歌》“梨花一枝春带雨”之意境，表现词人的超脱世俗心情。然而，世事纷所，词人又怎能忘怀？值逢佳期，他不由自主地想到了夫人萧氏，她对自己学业的支持和鼓励令词人毕业难忘。在自寿曲里，词人运用东汉乐羊子妻断织劝夫的典故，赞扬自己妻子的贤惠：“寒机何意待人归，但寂历、小窗斜雨。”正是贤妻年复一年，月复一月的操持家务，自己才能完成学业。词人又想起了国事：“长空皓月，小风斜露，寂寞江头独步。”词的意境，“少陵野老吞声哭，春日潜行曲江曲”（杜甫《哀江头》）脱化出来。《哀江头》是杜甫在安史之乱时被围在长安城而写下的表达了自己对家国遭难的悲痛之情，时地虽异，而两位爱国文人的心却是相通的，须溪从杜诗中找到了灵感借以表达自己的哀伤心境。想要羽化登仙 ，却又不得不在现实生活中徜徉；想要超尘脱俗，却又世事难抛，超现实的仙境和现实人生，糅合在同一首词里。这一切，看似矛盾，然而却充分反映出须溪思想感情的复杂面貌。因此真堪称是抒写真性情的佳作。这两首词关系相连，不可分割，当是同时写成的，可谓是“联章词”，它们具有共同特点，如下：首先，意象跳跃，词意跌宕起伏。两词均驰骋艺术的想象幻化成神仙境界，随即转到词人过去的生活和目前的生活琐事，从而构成一个艺术整体，“轻风澹月 ”一首的下片，突出表现了萧氏夫人独守寒机； “天香吹下”一首的下片，则侧重地表现词人独步江头，从两个不同侧面，分别表现了全体总体情思。由于全词迅速地交替描写想象情景、记忆情景和眼前情景，从而形成全词跳跃、词意转折的特点，更增强了词作扑朔迷离、超绝尘世的色彩和情调。其次，本词运用了写景点染的艺术手法。“轻风澹月”句，描写自己追忆往事时的心境，欣喜点点，哀怨微微 ，贴切动人，渲染了艺术氛围。“但寂历、小窗斜雨”句，与“寒机何意待人归”扣合，表现了寂寞静谧的环境，烘托萧氏夫人勤勉持家的贤惠品格。“天香吹下 ，烟霏成路。”二句，渲染出馨香馥郁、烟霞迷漫的仙境 ，表现出词人驰骋银河之中的景象，非常真切。虽笔调轻淡 ，但点染得法，景中的情致、意蕴、跃然纸上。再次，词人采用了透过一层的写情手段。以看似超脱的语调来写难忘世事的纷烦心境，“人间何处得飘然，归梦入、梨花春雨”一句，使人感到无处得飘然 ，纷怀之情倍添，以宽解语来写殷忧，“悄不记、人间今古”事实上是时刻不忘今古，忧愁难消。笔法轻灵宛转，表现了国难深重时期忧怀难遣的沉痛心情，其具有很强的艺术感染力。"
        },
        {
            "title": "梅花引",
            "content": "酒熟未。梅开未。去年迟待重来醉。笑当筵。舞当筵。惟有今年。八十是开年。参差野袂成归鹤。石鼎未开容剥啄。岁开尊。岁添孙。孙又开尊。福曜萃高门。",
            "comment": ""
        },
        {
            "title": "绮寮怨",
            "content": "漫道十年前事，闷怀天又阴。何须恨、典了西湖，更笑君、宴罢琼林。闲时数声啼鸟，凄然似、上阳宫女心。记断桥、急管危弦，歌声远，玉树金缕沈。看万年枝上禽。徊徨落月，断肠理绝弦琴。魂梦追寻。挥泪赋白头吟。当年未知行乐，无日夜、望乡音。何期至今。绿杨外、芳草庭院深。",
            "comment": ""
        },
        {
            "title": "水调歌头",
            "content": "明月隔千里，风动帐纹开。故人锦字如梦，梦转雁初来。倚遍西山朝爽，行过石头旧渡，久别忽经怀。不得与之语，日夕独持杯。调绿水，歌白雪，有心哉。也知尻高啄俯，无计脱尘埃。狗尾貂蝉满座，贝带鵕鸃弄粉，一舆一臣台。岁晚不如愿，谁更忿灰堆。",
            "comment": ""
        },
        {
            "title": "沁园春",
            "content": "十八年间，黄公垆下，崔九堂前。叹人生何似，飘花陌上，妾身难托，卖镜桥边。隔幔云深，绕梁声彻，不负杨枝旧日传。主人好，但留髡一石，空恼彭宣。不因浩叹明年。也不为青衫怆四筵。念故人何在，旧游如梦，清风明月，野草荒田。俯仰无情，高歌有恨，四壁萧条久绝弦。秋江晚，但一声河满，我自潸然。",
            "comment": ""
        },
        {
            "title": "酹江月/念奴娇",
            "content": "五朝寿俊，算生平占得、淳熙四四。三万六千三万了，剩有一千饶底。三百年间，和风丽日，几个能销此。约山山笑，先生不负山矣。今岁甲子重阳，待重数，五百十三甲子。吟万首诗更自和，岁岁寿诗自喜。若比潞公，如今年纪，犹是平章事。先生抚掌，问他闲日能几。",
            "comment": ""
        },
        {
            "title": "浪淘沙",
            "content": "无叶著秋声。凉鬓堪惊。满城明月半窗横。惟有老人心似醉，未晓偏醒。起舞故无成。此恨难平。正襟危坐二三更。除却故人曹孟德，更与谁争。",
            "comment": ""
        },
        {
            "title": "临江仙",
            "content": "睡过花阴一丈，愁深酒力千锺。梦魂不得似游蜂。瓶花无密约，到处自神通。天上西湖似锦，人间骄马如龙。今年不与去年同。飘零终不恨，难与故人逢。",
            "comment": ""
        },
        {
            "title": "水龙吟",
            "content": "闲思十八年前，依稀正是公年纪。铜驼陌上，乌衣巷口，臣清如水。是处风筝，满城昼锦，儿郎俊伟。但幅巾藜杖，低垂白鬓，用与绮、问何里。最忆他年甘旨。也曾经、三仕三已。至今结习，馀年未了，业多生绮。安得滕廛，移将近市，长薰晋鄙。望福星炯炯，西江千里，待公来社。",
            "comment": ""
        },
        {
            "title": "减字木兰花",
            "content": "何须翦纸。依旧一团圆照水。莫倚空寒。柳下池边也只般。君何忽忽。宇宙人生都是客。月在云端。人自愁人不解看。",
            "comment": ""
        },
        {
            "title": "霓裳中序第一",
            "content": "银河下若木。暖涨一川春雾绿。白凤徘徊清淑。似沉水无烟，礜汤千斛。柔肌暗粟。想临流、娇喷轻触。空恨恨，何人热恼，却忆冷泉掬。酥玉。未谙汤沐。深又浅、荡摇心目。云蒸雨渍翻覆。泛影浮红，飘飘相逐。裳衣还未欲。蓦自怪、野鸳双浴。华清远，寒猿夜绕，落月可能漉。",
            "comment": ""
        },
        {
            "title": "八声甘州",
            "content": "看飘飘、万里去东流，道伊去如风。便锦缆危潮，青山御宿，烟雨啼红。愁是明朝酒醒，听著返魂钟。留得春如故，了不关侬。春亦去人远矣，是别情何薄，归兴何浓。但江南好□，未便到芙蓉。念今夜、初程何处，有何人、垂袖舞行宫。青青柳，留君如此，如此匆匆。",
            "comment": ""
        },
        {
            "title": "望江南/忆江南",
            "content": "梧桐子，看到月西楼。醋酽橙黄分蟹壳，麝香荷叶剥鸡头。人在御街游。",
            "comment": ""
        },
        {
            "title": "临江仙",
            "content": "老去尚呼张丈，醉中自惜熊儿。越王台上鹧鸪啼。三朝臣不遇，无复好文时。情绪幽幽似结，鬓丝索索禁吹。病来魂不到相思。散人腰已散，倚杖叹吾衰。",
            "comment": ""
        },
        {
            "title": "摸鱼儿",
            "content": "记歌头、辛壬癸甲，乌乌能知谁晓。梅花不待元宵好，雪月交光独照。愁未老。更老似渠□，冷面迎相笑。君词定峭。但减十年前，偎桃傍李，肯独为梅好。山中好。可但一枝春早。道边无限花草。米嘉荣共何戡在，还忆永新娇小。明年了。又唤起流莺，又自愁鹃叫。东皇太昊。更不是琼花，香无半点，一笑使人倒。",
            "comment": ""
        },
        {
            "title": "沁园春",
            "content": "成佛生天，自是两途，任祖生先。看二三大老，依稀吾榜，几多新进，小少齐年。紫陌相逢，青山独往，倚杖鹤鸣听布泉。百年里，但儿时难得，老後依然。吾牛已不耕田。更雨滑泥深自在鞭。叹十年波浪，悠悠何补，三生石上，种种无缘。白发来呵，朱颜去也，一曲狂歌落酒边。谁似我，似官奴出籍，散圣安禅。",
            "comment": ""
        },
        {
            "title": "品令",
            "content": "满庭芳草。更昨日、落红如扫。绿阴正似人怀抱。一声睍睆，春色何曾老。幸自不须人起早。寂寞如相恼。旧时闻处青门道。禁烟时候，柳下人家好。",
            "comment": ""
        },
        {
            "title": "金缕曲/贺新郎",
            "content": "绝北寒声动。渺黄昏、叶满长安，云迷章贡。最苦周公千年後，正与莽新同梦。五十国、纷纷入中。摇颺都人歌郿坞，问何如、昨日菘高颂。胪九锡，竟谁风。当初共道擎天重。奈天教、垓下风寒，滹沱兵冻。寂寞放翁南园记，带得园柑进奉。怅回首、何人修凤。寄语权门趋炎者，这朝廷、不是邦昌宋。真与赝，可能共。",
            "comment": ""
        },
        {
            "title": "兰陵王 丙子送春",
            "content": "送春去，春去人间无路。秋千外，芳草连天，谁遣风沙暗南浦？依依甚意绪，漫忆海门飞絮。乱鸦过，斗转城荒，不见来时试灯处。春去，最谁苦？但箭雁沉边，梁燕无主，杜鹃声里长门暮。想玉树凋土，泪盘如露。咸阳送客屡回顾，斜日未能度。春去，尚来否？正江令恨别，庾信愁赋，苏堤尽日风和雨。叹神游故国，花记前度。人生流落，顾孺子，共夜语。",
            "comment": "【注释】这首词题为“丙子送春”丙子指的是宋恭帝德祐二年（1276）元军在这年攻入临安，掳去恭帝和太后、宰相及部分宗室在福州拥立端宗赵是继续与抗元。这首词从表面上来看，是写春天，实际上却象征着南宋，“送春”就是哀悼南宋的灭亡。在词中作者描绘故国沦陷后的衰败景象，反映南宋遗民所经历的种种苦难，和作者的无限悲痛之情。《兰陵王》是词中的长调，共分三段。第一段写临安失陷后的衰败景象及词人的感受。“春去人间无路 ”是全词的主题句，词中各段发端，均以“春去”领起，并围绕这一中心从不同方面加以发挥。“秋千外，芳草连天，谁遣风沙暗南浦”，用对比手法写出临安失陷前后的不同画面，“芳草”、“秋千”，写出元军陷城前的景况。“芳草”，又暗喻送别。这首词的“芳草”却不是隐喻一般的离情，而是送别一个朝代，汉家王朝仓皇南奔，故国何在？凄苦之情，怎能自己。“风沙暗南浦”，则意味着元军攻陷临安后的摧残践踏，又象征着南逃群臣们的危厄前景。“南浦 ”本指分别之地 ，此处却暗指南宋故土，补充了 “春去人间无路”“慢忆海门飞絮”写词人挂念着的宋室君臣，想象他们如柳絮一般飘泊无处归依。作者首先着笔于“海门” ，说明他寄希望于南逃的端宗，也反映了作者有随端宗南行之愿 ，但却因风沙隔阻，无路可通。“乱鸦过，斗转城荒，不见来时试灯处。”三句转写眼前的现实，临安一派残破衰败之象：狂噪的鸦君在颓城上空掠过，北斗失向，城池颓圮；元宵前夕本应是华灯照耀的都城，到此时已黑暗一片寻不到灯的踪迹。“乱鸦”，暗喻元军，“斗转”，暗示南宋王朝的陨落。“试灯”，元宵前的张灯预赏。临安失陷于二月，春来时尚可见元宵灯景，至三月春归，则南宋已亡，所以说“不见来时试灯处”。第二段写春天归去以后，南宋君臣与庶民百姓所遭受的亡国之痛 。“春去 ，最谁苦？”以设问句过渡，“苦”字用得醒目尖锐。下面连用三个分句，分写三个方面形象回答：“箭雁沉边”，写被掳北去的君臣，如同被射中的大雁，坠落到遥远北方，永无归日，“梁燕无主”，以“无主”的“梁燕”喻南宋臣民，大厦将倾，凄惶天依“杜鹃声里长门暮”，写临安宫苑凄惨悲凉景象，暮色之中，“长门”闭锁，唯有杜鹃啼血而已。三个分句，用“但”字领起，一气呵成。“玉树”三句，紧承前三句的意韵。摹写亡国的悲痛之情。“玉树”本指汉宫中之物 ，王朝倾覆，故“玉树凋土”，就连那金铜仙人也不免有辞离故国的悲伤。“想玉树凋土，泪盘如露”二句，用“衰兰送客咸阳道 ”诗意。（李贺：《金铜仙人辞汉歌》）“玉树”、“泪盘”，都用来喻宋。“斜日未能度”，指“铜仙”，依依不舍，行动缓慢，标志着被迫北去的君臣对故国的无限留恋，与词题“送春”之意。第三段写故国之思。仍以设问总起：“春去，尚来否？”“来”字重如千钧，怀有深深眷念之情。下面接着以江总、庾信之事来抒写亡国之痛。江总在陈后主时仕至尚书令，故称“江令”；陈亡后，他入隋北去。庾信本仕梁，曾出使西魏梁亡，被留长安，北周代魏，又不予放还；著有《愁赋》，以抒郁抑之情。词人此时此刻的忧恨之情与古人相同 ，因此以“正”字领出 “江令恨别，庾信愁赋”两四字对句。同时，借风雨尽日袭击苏堤来渲染气氛，与第一段“斗转城荒”相绾合，使临安的景色更加凄迷荒凉。苏堤在杭州西湖外湖与里湖之间，堤上有六桥，桃柳成荫。此处以苏堤在风雨中飘摇之态，来暗指沦陷后的临安亦如苏堤一样，陷于风雨飘摇之中 。在“送春”之际，作者只能“神游故国”，此二句扣紧“送春”，并对“尚来否”作了回答，说明故国的新春只能梦里依稀得见了。“花记前度”，由“种桃道士归何处，前度刘郎今又来。”（刘禹锡《再游玄都观》）诗意仅来表示对故国的怀念之情。最后，“人生流落，顾孺子，共夜语”一句，表示“人间无路”，以只能跟“孺子”共话亡国之痛结尾。“孺子”，指作者的儿子刘将孙。这首词写在元军攻破临安之后，表达了作者的亡国之痛与故国之爱的感情，许多词句如“春去人间无路 ”“谁遣风沙暗南浦”等，爱憎分明，显而易见。作者在词中运用借代和象征手法来表达自己的思想 。例如，“春”象征着南宋王朝；“飞絮”暗喻南渡的君臣；“乱鸦”指代占领临安的元军等等。作者将这些日常所见的感受赋予主观的感情色彩。因此充分烘托出南宋灭亡的悲剧氛围 。词的现实性和认识意义，也是通过这种气氛体现出来，为了强调这种氛围，词人运用了某些典故，因此送到了很高的艺术效果。本篇是专主寄托的成功之作。作者把南宋灭亡的伤痛哀悼之情和词中的艺术形象巧妙地融合在一起，达到了交融浑化“浑化”的高水平，使读者也产生种种感慨。"
        },
        {
            "title": "酹江月/念奴娇",
            "content": "岁寒相命，算人间、除了梅花无物。窥宋三年又不是，草草东邻凿壁。偃蹇风前，沉吟竹外，直待天骄雪。白家人至，一枝横出终杰。寂寞小小疏篱，探花使断，知复何时发。北驿不来春又远，只向窗前埋灭。好在冰花，著些风筱，怎不清余发。补之去後，墨梅又有明月。",
            "comment": ""
        },
        {
            "title": "唐多令",
            "content": "日落紫霞洲。兰舟稳放流。玉虹仙、如在黄楼。何必锦袍吹玉笛，听欸乃、数声秋。赤壁舞涛头。周郎还到不。倚西风、袅袅余愁。唤起横江飞道士，来伴我、月中游。",
            "comment": ""
        },
        {
            "title": "摸鱼儿",
            "content": "正何须、阳关肠断，吴姬苦劝人酒。中年怀抱萦萦处，看取伴烟和柳。柳摇首。笑飞到家山，已是酴醿後。留连话旧。问溪上儿童，颇曾见我，有此故人否。相逢地，还忆今宵三韭。青山知了迎候。东风自送归帆去，吹得乱红沾袖。暮云皱。听杜宇高高，啼向无何有。江花垂手。任春色重来，江花更好，难可少年又。",
            "comment": ""
        },
        {
            "title": "水调歌头",
            "content": "鹤会正阳後，又为此公来。向时圯上，不似魁梧出尘埃。少日河东赋手，醉里新丰对草，谈笑上金台。太子少灵气，马客岂仙才。紫貂裘，骇犀剑，鹦鹉杯。龙涎沈水是浅，薄命有人猜。闻说老仙清健，想见风姿皓伟，天语快行催。凫舄看双去，槐第似亲栽。",
            "comment": ""
        },
        {
            "title": "摘红英",
            "content": "花朝月。朦胧别。朦胧也胜檐声咽。亲曾说。令人悦。落花情绪，上坟时节。花阴雪。花阴灭。柳风一似秋千掣。晴未决。晴还缺。一番寒食，满村啼鴂。",
            "comment": ""
        },
        {
            "title": "烛影摇红",
            "content": "春日江郊，素娥吹下银幡舞。东风点点乱茶烟，留到明朝否。掩袖凝寒不语。漫粘酥、枝枝缕缕。断肠何似，飞絮多时，落梅深处。仙掌擎来，翠眉敛半看成露。惊沙马上面帘轻，谁贵毡庐主。多少高阳伴侣。到如今、沉冥几许。乘槎相问，万里银河，欲归无路。",
            "comment": ""
        },
        {
            "title": "玉楼春",
            "content": "霜风不动晴明好。探梅有约城东道。桥边失却老仙期，城门落日人归早。野田一望迷芳草。除是腾空君後到。立马三周黛佛头，参差中路令人老。",
            "comment": ""
        },
        {
            "title": "水龙吟",
            "content": "多年袖瓣心香，重新拈出为公寿。唤起老龙，如今正是，欠伸时候。弱语闻莺，轻阴转柳，弦薰未透。信江南，自有真孺未用，须待见、衮和绣。闻说锋车在道，更四辈、传宣来骤。蟠胸何限，天门夜对，春宫晨奏。梅子阴浓，菖蒲花老，枯槔闲後。但北关下泽，遗民社在，贺公归昼。",
            "comment": ""
        },
        {
            "title": "齐天乐",
            "content": "蒋陵故是簪花路。风烟奈何秋暑。候馆凋梧，宫墙断柳，谁识当年倦旅。余怀何许。想上马人扶，翠眉愁聚。旧日方回，而今能赋断肠语。登高能赋最苦。叹高高难问，欲望迷处。蝶绕东篱，鸿翻上苑，那更画梁辞主。来今往古。漫湛辈同来，远公回去。我醉安归，黄花扶路舞。",
            "comment": ""
        },
        {
            "title": "摸鱼儿",
            "content": "渺斜阳、村烟酒市，独教王谢如此。渔翁梦入江头絮，寂寂平安西子。东风起。东风起。种桃千树皆流水。桥边万里。甚老子情锺，明朝後日，又洒送春泪。春过雨，历历远山如洗。暮云堪共谁倚。诸贤洛下风流散，轻薄纷纷馀几。聊尔尔。问世事。何如自嗅残花蕊。金铜剑履。但陌上相逢，摩挲一笑，铸此几时矣。",
            "comment": ""
        },
        {
            "title": "菩萨蛮",
            "content": "江波何似西湖曲。村烟相对峰南北。何处不青青。青青是汉茔。长亭芳草路。寒食谁家墓。旧日厌残红。人行九里松。",
            "comment": ""
        },
        {
            "title": "临江仙",
            "content": "二十年前此日，女兄庆我生儿。簪萱弄彩听孙啼。典衣沽美酒，数待冠昏时。乱後飘零独在，紫荆墓棘风吹。尊前万事莫寻思。儿童看有子，白发故应衰。",
            "comment": ""
        },
        {
            "title": "琐窗寒",
            "content": "嫩绿如新，娇莺似旧，今吾非故。空山过雨，睍睆留春春去。似尊前曲曲阳关，行人回首江南处。漫停云低黯，征衫憔悴，酒痕犹污。欲语。浑未住。记匹马经行，风林烟树。家山何在，想见绿窗啼雾。又何堪满目凄凉，故园梦里能归否。但数声、惊觉行云，重省佳期误。",
            "comment": ""
        },
        {
            "title": "山花子",
            "content": "此处情怀欲问天。相期相就复何年。行过章江三十里，泪依然。早宿半程芳草路，犹寒欲雨暮春天。小小桃花三两处，得人怜。",
            "comment": "【注释】这首词或许是作者离家远行途中所作，细腻地写出作者的所见所感。词中的章江就是章水，作者刘辰翁是庐陵人，庐陵滨临赣江。该词上片主以抒情，可分两层意思。“此处情怀欲问天，相期相就复何年。”二句写出情人分别后不知何时再能欢会的激情呼喊。“此处情怀欲问天”句，突兀而起激情顿现。“此处”，即此时。何以有此一问？“相期相就复何年”句作了回答。别时两人相与誓约，必当重会，而实在又不知，何时可成，苦心焦虑至极，难免要呼天而问了。“相就”一词，取“兰袂褪香，罗帐褰红，绣枕旋移相就”（周邦彦《花心词》）之义，谓男女之间的幽期欢会。“复何年”即更在何年，以反问语气，意指相会之遥遥无期，故而才如此激动。“行过章江三十里，泪依然”，在感情上是余哀未尽 ，在词情上是明转暗连 。“行过”之“行 ”，又补道出是在别后。此泪中饱含离别之思，失望之恨，总上三句之情而结于此一“泪”字，字似轻巧，而所承极重。词似淡而极悲，语似直而意深令人低徊不尽，唏吁感叹。下片以写景为主，笔调明丽淡雅。“早宿半程芳草路，犹寒欲雨暮春天”一句，写暮春沿途所见。笔用对仗，曲折动人。上句谓为求早宿因只走了一半路程。诚如方夔诗中所云：“客怕远行催早宿”，早宿是由于怕远行；然则这半程旅途却只见了两岸的萋妻芳草。下句写暮春时的风雨，暮春时有风雨，寒意犹存。两句互相缀合，颇具跌宕纡曲之趣。“芳草”是我国古代诗文中表达乡思离情的传统意象，早在淮南小山的《招隐士》之中即有“王孙游兮不归，春草生兮萋萋”之句。暮春时节，芳草遍野，离人目睹，更添无限惆怅之情。暮春天气，犹寒欲雨，更使行人的离恨倍添。显而易见，词人所用的客观景物，正是突出其与他主观心态相关联乃至相通的那些特点。经过感情的染色，景语也就成了情语，从而与全词的抒情相互协调，组成统一完整的情境。结尾“小小桃花三两处，得人怜”二句，用是舟中偶见。“小小”极小之义。词中所用，又含有亲昵的意味。刘辰翁词中常用此语，如“花日穿窗梅小小”（《望江南·晚晴》）“池塘小小水漫漫”（《浪淘沙·有感》），等都是。此句还使人想起苏轼《惠崇春江晓景》其一的“竹外桃花三两枝”之句。但苏诗强调的是早春，与该诗的“春江水暖鸭先知”等句都表示作者对春天到来的敏感和喜悦 ；这首词却不然，他写的是晚春桃花的凋谢，花期已过仅存残枝。含有美人迟暮的明显寓意，因而下句紧承说：“得人怜。”可见，桃花是他意中人的化身。刘辰翁另有一首《浣溪沙感别》中有一句“为伊憔悴得人怜 ”，此词“小小桃花三两处，得人怜”，意思相同，但用笔不同，前者用的是直笔，后者用的是曲笔，情景结合，既写景又寓人。"
        },
        {
            "title": "点绛唇",
            "content": "韝指春寒，陇禽一片飞来雪。无言可说。暗啄相思结。双影年深，也作关山别。翻成拙。落花时节。倩子规声绝。",
            "comment": ""
        },
        {
            "title": "虞美人",
            "content": "犹疑绿萼花微甚。难与青莲并。青莲朵朵是天人。又向天人想见、洛阳春。多情素质尘生步。况被潘妃污。此花仍是□微赬。却似娇波波外、两眉青。",
            "comment": ""
        },
        {
            "title": "摊破浣溪沙/山花子",
            "content": "醉里微寒著面醒。天风不展帽敧倾。行过溪深松雪下，夜三更。白白野田铺似月，瑽瑽沙路踏如冰。不见剡溪三百曲，一舟横。",
            "comment": ""
        },
        {
            "title": "虞美人",
            "content": "魏家品是君王后。岂比昭容袖。风吹满院绣囊香。谁赐大师师号、退昭阳。飞霞一落无根蒂。空坠重华泪。离披正午盛时休。闲为思王重赋、洛神愁。",
            "comment": ""
        },
        {
            "title": "酹江月/念奴娇",
            "content": "西风处士，例一枝团月，咸平印印。千古诗宗传不绝，至竟被渠道尽。雪返香魂，霜吹晓怨，肯受东君聘。罗浮梦转，兔环知是谁孕。未说烟雨江南，垂垂青子，须要调金鼎。愁绝西山明秀处，依旧鹤南飞影。我白君元，君词我和，各自为长庆。後来桃李，遥遥别是花信。",
            "comment": ""
        },
        {
            "title": "西江月",
            "content": "玉帐传心如镜，青龙绕指成轮。尘中多少白头人。乾里寻壬难认。世事说来都了，鬼神见也须瞋。迷槎问我是何津。向道先生昼困。",
            "comment": ""
        },
        {
            "title": "唐多令",
            "content": "风露小瀛洲。斜河倒海流。人间尘、不到琼楼。错向五陵陵上望，几回月、几回秋。落日太湖头。垂虹今是不。醉尊前、往往成愁。便有扁舟西子在，无汗漫、与君游。",
            "comment": ""
        },
        {
            "title": "虞美人",
            "content": "楼台烟雨朱门悄。乔木芳云杪。半窗天晓又闻莺。比似当年春尽、最关情。客中自被啼鹃恼。况落春归道。满怀憔悴有谁知。犹记涌金门外、送人时。",
            "comment": ""
        },
        {
            "title": "踏莎行",
            "content": "珠压相於，胭脂同傅。樊家更共谁家语。梢头结取一番愁，玉箫不会双双侣。风送流莺，前歌後舞。并桃欲吐含来往。双飞燕子自相衔，会教唇舌调鹦鹉。",
            "comment": ""
        },
        {
            "title": "水调歌头",
            "content": "似似不常似，似我一生徒。画工自画龙种，忽近海飞鱼。大笑北宫称弟，遂使西河疑女，同气自椒萸。且谓杜公者，即是老君乎。日给华，芎蓏本，薛羊书。马师真只这是，可是躄浮图。大小卢同马异，天下使君与操，但欠虎铜符。说甚左眼痣，已过洞庭湖。",
            "comment": ""
        },
        {
            "title": "虞美人",
            "content": "徐家破镜昏如雾。半面人间露。等闲相约是看灯。谁料人间天上、似流星。朱门帘影深深雨。憔悴新人舞。天涯海角赏新晴。惟有桥边卖镜、是闲行。",
            "comment": ""
        },
        {
            "title": "念奴娇",
            "content": "先生自寿，拥衾寒，重赋凌云游意。我有大儿孔文举，弱冠駸駸暮齿。桃已三偷，树犹如此，前度花开几。蓬莱可塞，还童却老无计。为此授笔翩翩，大江东去，好似歌头起。寄与两家孙又子，长看以文为戏。某所某公，同年同月，谁翦招魂纸。前三例好，不须举後三例。",
            "comment": ""
        },
        {
            "title": "金缕曲/贺新郎",
            "content": "拍瓮春醅动。洞庭霜、压绿堆黄，林苞堪贡。况有老人潭边菊，摇落赏心入梦。数百岁、半来许中。儿女牵衣团栾处，绕公公、愿献生申颂。公性歰，待重风。人生一笑何时重。奈今朝、有客无鱼，有鱼留冻。何似尊前斑斓起，低唱浅斟齐奉。也不待、烹龙炰凤。此会明年知谁健，说边愁、望断先生宋。醒最苦，醉聊共。",
            "comment": ""
        },
        {
            "title": "金缕曲/贺新郎",
            "content": "叶叶跳珠雨。里湖通、十里红香，画桡齐举。昨梦天风高黄鹄，下俯人间何许。但动地、潮声如鼓。竹阁楼台青青草，问木棉、羁客魂归否。盘泣露，寺钟语。梦回酷似灵均苦。叹神游、前度都非，明朝重五。满眼离骚无人赋，忘却君愁吊古。任醉里、乌乌缕缕。渺渺茂陵安期叟，共鄗池、夜别还于楚。采涧绿，久延伫。",
            "comment": ""
        },
        {
            "title": "水龙吟",
            "content": "何须银烛红妆，菜花总是曾留处。流觞事远，绕梁歌断，题红人去。绕蝶东墙，啼莺修竹，疏蝉高树。叹一春风雨，归来抱膝，怀往昔、自凄楚。遥望东门柳下，梦参差、欲归幽路。断红芳草，连空积水，凭高坠雾。水洗铜驼，天清华表，升平重遇。但相如老去，江淹才尽，有何人赋。",
            "comment": ""
        },
        {
            "title": "一翦梅",
            "content": "人生总受业风吹。三岁儿儿。八十儿儿。深闺空谷把还持。啼看人知。啼怕人知。客中自种绿猗猗。月下横枝。雪下横枝。尊前百岁且开眉。今岁今时。前岁今时。",
            "comment": ""
        },
        {
            "title": "临江仙",
            "content": "昔走都门终夜雨，明朝泥淖堪惊。疏疏点点忽难鸣。数峰青似染，快活早来晴。十五年间春梦断，乱山寒食清明。无人挑菜踏青行。青鸠啼雨外，闲听寺中声。",
            "comment": ""
        },
        {
            "title": "如梦令",
            "content": "比似寻芳娇困。不是弓弯拍衮。无物倚春慵，三寸袜痕新紧。羞褪。羞褪。忽忽心情未稳。",
            "comment": ""
        },
        {
            "title": "蝶恋花",
            "content": "八九十翁嬉入市。把菊簪萸，共说新篘美。何以祝公千百岁。寿潭自酌花间水。白鹭沉沉飞复起。杜老江头，不恨秋风里。欲种蟠根天上李。三千年看青青子。",
            "comment": ""
        },
        {
            "title": "水龙吟",
            "content": "征衫春雨纵横，可曾湿得飞花透。知君念我，溪南徙倚，谁家红袖。藉草成眠，簪花倚醉，狂歌扶手。叹故人何处，闻鹃堕泪，春去也、到家否。说与东风情事，怕东风、似人眉皱。乱山华屋，残邻废里，不堪回首。寒食江村，牛羊丘陇，茅檐酤酒。笑周秦来往，与谁同梦，说开元旧。",
            "comment": ""
        },
        {
            "title": "花犯",
            "content": "海山昏，寒云欲下，低低压吹帽。平沙浩浩。想关塞无烟，时动衰草。苏郎卧处愁难扫。江南春不到。但怅望、雪花夜白，人间憔悴好。谁知广寒梦无憀，丁宁白玉炼，不关怀抱。看清浅、桑田外，尘生热恼。待说与、天公知道。期腊尽春来事宜早。更几日、银河信断，梅花容易老。",
            "comment": ""
        },
        {
            "title": "霜天晓角",
            "content": "朝来微雪。又近长生节。造就一枝清绝，梅与雪、怎分别。两年心似月。除是天知得。手种春风千树，一颗颗、待儿摘。",
            "comment": ""
        },
        {
            "title": "唐多令",
            "content": "残日下瓜洲。平安火又流。月高高、挂古城楼。回首少年真可笑，无一事、又悲秋。天在海边头。天风有意不。结桂枝、袅袅余愁。不是银河无去路，先不去、後难游。",
            "comment": ""
        },
        {
            "title": "一翦梅",
            "content": "万事如花不可期。花不堪持。酒不堪持。江天雪意使人迷。翦一枝枝。歌一枝枝。歌者不来今几时。姜影无词。张影无词。不歌不醉不成诗。歌也迟迟。雪也迟迟。",
            "comment": ""
        },
        {
            "title": "如梦令",
            "content": "睡眼青阴欲午。当户小风轻暑。倦近碧阑干，斜影却扶人去。无绪。无绪。落落一襟轻举。",
            "comment": ""
        },
        {
            "title": "法驾导引",
            "content": "棠阴日，棠阴日，清美近花朝。共喜治中持福笔，春当霄汉布宽条。兰蕙雪初销。和气满，和气满，生意到渔樵。清彻已倾螺子水，黑头宜著侍中貂。天马拟归朝。",
            "comment": ""
        },
        {
            "title": "浣溪沙 春日即事",
            "content": "远远游蜂不记家。数行新柳自啼鸦。寻思旧事即天涯。睡起有情和画卷，燕归无语傍人斜。晚风吹落小瓶花。",
            "comment": "【注释】这首词从表面上看每句都是独立的，好似并不相关，但逻辑紧密，情理之中已构成一幅完整的春日乡思图，令人回味无穷。开头“远远游蜂不记家，数行新柳自啼鸦。”二句即目写景：蜂、柳、鸦。蜂为“游蜂”，越飞越远，不知回巢。“不记家，已表明词人“记家”的内心情结 ，表明本篇的主旨是写思乡情怀。柳为“新柳”，鸦为“啼鸦”，这是春天景物，柳、鸦是我国古代诗文中表示离愁乡思的传统意象。如“巫山巫峡长，垂柳复垂杨。&#8943;&#8943;寒夜猿声彻，游子泪沾裳。”（梁元帝萧绎《折杨柳》）上句写“游蜂”，言“不记家”，已表现词人心曲；下句写“柳”“鸦”，却是暗示衷肠。于是才有后面的“寻思旧事即天涯”。“即”，是“便是”的意思，盖“事”已“旧”矣，一“寻思”，便“天涯”之隔。刘辰翁另有《山花子·春暮》词说：“东风解手即天涯，曲曲青山不可遮”，也是说春风中一分手，便是天涯相隔，即使所距咫尺之隔，也不相见，写空间距离如此，写时间距离也是如此。过片承上往往不堪回忆之意 ，转入抒情。“睡起”句为倒卷法 。“有情”，即指上句“寻思旧事”而言。所以知“寻思旧事”是午睡初醒时的心理活动。为此睡起后心情厌烦，无心赏画，于是卷起了画，而“情”也连同画一齐被卷起来了。这里的“和”字有“连同”之意。“情和画卷”，“卷”字兼管“情”与“画 ”。“情”也称“卷”，是情不得舒展之意。蕉心可卷，诗词中常用蕉心喻指人的情感，故情也是可卷的。“我情似画，可以卷也。”不很是富有情致。“燕归无语傍人斜”在句型上是与“睡起有情和画卷”构成对仗，上句人事，下句景物，以景物反映人的心态；但从写景来说，又与“晚风”句并列对称。这两个写景句子的重点都在“无语”，其手法都是用动态突出静态。燕子归来，依傍着人飞翔，似乎有情但却又默默无语；晚风习习，瓶花凋落，也好象默默无言。刘辰翁另有《占绛唇·瓶梅》词，说瓶梅“春堪恋，自羞片片，更逐东风转”，也写瓶花在晚春中被风吹落，不由自主，象征着美人飘泊不定的不幸命运。本篇则主要写美好事物不能青春长驻。更增添乡思的无比惆怅之情。诗词中常用“无言”，实际是以无言衬托内心深处的感情波澜 。如“ 天言匀睡脸”（温庭筠《菩萨蛮》），写伤春女子的冷落寂寞情愫；“无言谁会凭栏意”，（柳永《凤栖梧》）写倚楼怀远的离人的复杂心绪。刘辰翁此词则借景物（燕子、落花）来写词人“无言”，手法独特，抒情的效果却达到异曲同工之妙。本篇以首尾四句写景，中间两句写人。所写的是思乡之情，又不全是乡思，全词的基调淡雅，别有情致。"
        },
        {
            "title": "浣溪沙 感别",
            "content": "点点疏林欲雪天。竹篱斜闭自清妍。为伊憔悴得人怜。欲与那人携素手，粉香和泪落君前。相逢恨恨总无言。",
            "comment": "【注释】这首词是抒写男妇情别的词。“点点疏林欲雪天，竹篱斜闭自清妍”两句点明离别时间和地点，时间是“欲雪天”的寒冬季节。地点是“竹篱斜闭”的乡野居处，周围是疏落点点的树林，描绘出一幅冬季万木凋谢的萧飒景象。树林、雪天、竹篱，对客体的单纯描绘，“自清妍”，则是带有感情色彩的主体审美观照。苏轼有诗句云：“江云有态清自媚”，刘辰翁词的“自清妍”似乎受到了苏诗的影响。妍，即美的意思。但苏轼诗句是用来衬托他贬官黄州时的狂放态度，而刘词却是为反衬出离别时的心绪 ：居处清者自清，妍者自妍，但都不管人间离别，作者以此无情反衬出有情之悲。而且这两句还用轻淡的笔墨画出疏丽的画面，为离别设景，这在其他离别词中还不多见，格调很是高远。时间、地点表明以后，主角出现了。“为伊”句妙在一篇双关，男女之情思共述。主语虽自然是女方，但“ 伊”与“人”实际上又皆指男方。“为伊憔悴”一句显然是从柳永“衣带渐宽终不悔，为伊消得人憔悴”这句千古名句中（《蝶恋花》）变化而来。这句表明：女子因男方离别而悲哀伤身，形容憔悴，然而却更引起男方的无限爱怜之情。“欲与那人携素手 ，粉香和泪落君前，”两句，上句主语为男方，下句主语为女方。“欲与”虽然换笔写男方，但仍绾合女子，“那人”、“素手”即是素手者，女子洁白晶莹之手也。而且两句与上片文气衔接 ：何以“欲与携手”？正是紧承上片“得人怜”的具体表现；眼看就要分“手”，这里却偏偏写紧握素手，依依眷恋之情，溢于言表。“粉泪”低垂的是女子，“君”则指男方。泪洒情人之前，一则承接上两句，感其怜爱与楔手的情思，二则开启结句离情的表达。总之，“欲与那人携素手，粉香和泪落君前，相逢恨恨总无言”三句，主语在男女方交转换，错落有致，笔法多变，但每句都一笔双绾，兼写对方；同时，文情层层推进，因果相连，细密完备：因憔悴而得怜，因得怜而携手 ，因携手而粉泪低垂。词句直率朴实，非但不觉粗糙，反而显出感情的深沉与细腻。结尾“相逢”一句，才知这次离别，原是男女双方别后重逢而又告别在即，他们心理上经历了由长期离之恨，转而重逢之喜，即又跌入更长离别的无限痛苦。重逢之喜反而加深了重别之悲 。“恨恨总无言”一句，正是这一心境的生动写照。无言之恨正是恨的极致，正所谓“此时无声胜有声”了。这首词的特色在于：以通俗白描的语言，写出细腻委婉的离别心绪，以淡雅简练的笔调，写出深沉真挚的男女情愫，这代表了刘辰翁一部分词作的共同特点：即善用于运用、淡语、轻语写出情致宛然的意境。"
        },
        {
            "title": "水调歌头",
            "content": "夫子惠收我，谓我古心徒。闲居有客无酒，有酒又无鱼。报道犀兵远坠，问讯陈人何似，陈似隔年萸。天壤亦大矣，知有孔融乎。白雪歌，丹元赞，赫蹄书。洪崖何自过我，便作授经图。教我天根骑月，规我扶摇去意，餐我白芝符。从此须溪里，更著赤松湖。",
            "comment": ""
        },
        {
            "title": "如梦令",
            "content": "寂历柳风斜倚。错莫梦云难记。花影为谁重，一握鲛人丝泪。何事。何事。历历脸潮羞起。",
            "comment": ""
        },
        {
            "title": "瑞鹤仙",
            "content": "正丹翁初度。对花满江城，晓莺欲语。崆峒在何处。渐雨过农郊，劝耕问路。州人争观。问坡老、重来是否。把看灯、传说风流，八境尽图新句。如许。老子文章，挥毫立马，脱靴嫌污。太平易作。听父老，歌襦裤。愿使君小住，五风十雨。重见一麸三黍。又天边、飞诏殷勤，说相将去。",
            "comment": ""
        },
        {
            "title": "水调歌头",
            "content": "夜看二星度，高会列群英。苍颜白发乌帽，风入古槐清。客有羽衣来者，仍是寻常百姓，坐觉孟公惊。且勿多酌我，未压我狂醒。金瓯启，银信喜，衮衣新。向来淮浙草木，隐隐有馀声。闻说井阑沙语，感念石壕村事，倾耳发惊霆。举酒奉公寿，天意厚苍生。",
            "comment": ""
        },
        {
            "title": "摸鱼儿",
            "content": "醒复醒、行吟泽畔，焉能忍此终古。招魂过海枫林暝，招得魂归无处。朝又暮。但依旧，禁街人静冬冬鼓。画船沈雨。听欸乃渔歌，兴亡事远，咽咽未能句。君且住。能歌吾不如汝。悠悠鼓枻而去。沧洲揽结芳成艾，唤作张三李五。羌自苦。更闲却，玉堂端帖多多许。无人自语。把画扇鸾边，香罗雪底，题作午年午。",
            "comment": ""
        },
        {
            "title": "扫花游/扫地游",
            "content": "春台路古，想店月潭云，鸡鸣关候。巾车尔久。记湘累降日，留词劝酒。不是行边，待与持杯论斗。算吾寿。已待得河清，万古晴昼。京国事转手。漫宫粉堆黄，髻妆啼旧。瑶池在否。自刘郎去後，宴期重负。解事天公，道是全无又有。浯溪友。笑浯溪、至今聱叟。",
            "comment": ""
        },
        {
            "title": "八声甘州",
            "content": "看团团、一物大如杯，时复几何秋。俯天涯海角，今来古往，人物如流。想见霓裳歌罢，无物与浇愁。惟有当时树，香满琼楼。谁念南楼老子，倚西风尘满，心事悠悠。便班姬袖里，明月一时休。叹年年、吹箫有约，又一番、鹤梦雪堂舟。池上久，满身风露，还索衣裘。",
            "comment": ""
        },
        {
            "title": "江城子",
            "content": "涌金门外上船场。湖山堂。众贤堂。到几凄凉，城角夜吹霜。谁识两峰相对语，天惨惨，水茫茫。月移疏影傍人墙。怕昏黄。又昏黄。旧日朱门，四圣暗飘香。驿使不来春又老，南共北，断人肠。",
            "comment": ""
        },
        {
            "title": "摸鱼儿",
            "content": "又非他、今年晴少，海棠也恁空过。清羸欲与花同梦，不似蝶深深卧。春怜我。我又自、怜伊不见侬赓和。已无可奈。但愁满清漳，君归何处，无泪与君堕。春去也，尚欲留春可可。问公一醉能颇。锺情剩有词千首，待写大招招些。休阿那。阿那看、荒荒得似江南麽。老夫婆娑。问篱下闲花，残红有在，容我更簪朵。",
            "comment": ""
        },
        {
            "title": "金缕曲/贺新郎",
            "content": "吾鬓如霜蕊。自江南、西风尘起，倒骑秃尾。旧日汾阳中书令，何限门生儿子。到今也、陆沈草昧。醉里不行西州路，但斗间、看望成龙气。聊寂寞，自相慰。夫君自是人间瑞。叹生儿、当如异日，孙仲谋耳。健笔风云蛟龙起，人物山川形势。犹有封、狼居胥意。伐木嘤嘤出幽谷，问天之将丧斯文未。吾待子，望如岁。",
            "comment": ""
        },
        {
            "title": "行香子",
            "content": "雪履无痕。溪影传神。著坡诗、请自清温。朝朝不去，夕夕空勤。似梦中云，云外雪，雪中春。四野昏昏。匹马巡巡。拣一枝、寄与芳尊。更谁兴到，於我情真。是白家宾，江南路，陇头人。",
            "comment": ""
        },
        {
            "title": "临江仙",
            "content": "丞相衮衣朝戏彩，年年庆事如新。尊前一笑共儿孙。人间传寿酒，天上送麒麟。缥缈祥烟连北阙，天颜有喜生春。蓬莱清浅海光平。今年初甲子，重试碧桃根。",
            "comment": ""
        },
        {
            "title": "摊破浣溪沙/山花子",
            "content": "澹澹胭脂浅著梅。温柔不上避风台。若比杏桃真未识，夺银胎。汗面试来慵传粉，酒香浓後暗潮腮。娇嫩不应醒似醉，倩谁猜。",
            "comment": ""
        },
        {
            "title": "水调歌头",
            "content": "造物反乎覆，白首困耆英。吟风赏月石上，一笑再河清。一百八盘道路，二十四桥歌舞，身世梦堪惊。独酌未能醉，已醉蓦然醒。别与老，惊相见，几回新。来时燕栖未稳，满耳又蝉声。闲忆钱塘江上，两点青山欲白，血石起鞭霆。此事复安在，相对说平生。",
            "comment": ""
        },
        {
            "title": "酹江月/念奴娇",
            "content": "城中十万，有何人、和我乌乌鸣瑟。对影姮娥成三处，谁料尊中无月。翦纸吹成，长梯摘取，儿戏那堪惜。洞庭夜白，一声聊破空阔。休说二十四桥，便一分无赖，有谁谁识。一枕秋衾南北梦，好好娟娟成雪。旧日少游，锦袍玉笛，醉卧藤阴石。萧然今夕，无鱼无酒无客。",
            "comment": ""
        },
        {
            "title": "兰陵王",
            "content": "雁归北。渺渺茫茫似客。春湖里，曾见去帆，谁遣江头絮风息。千年记当日。难得。宽闲抱膝。兴亡事，马上飞花，看取残阳照亭驿。哀拍。愿归骨。怅毡帐何匹，湩酪何食。相思青冢头应白。想荒坟酹酒，过车回首，香魂携手抱相泣。但青草无色。语绝。更愁极。漫一番青青，一番陈迹。瑶池黄竹哀离席。约八骏犹到，露桃重摘。金铜知道，忍去国，忍去国。",
            "comment": ""
        },
        {
            "title": "金缕曲/贺新郎",
            "content": "锦岸吴船鼓。问沙鸥、当日沈湘，是何端午。长恨青青朱门艾，结束腰身似虎。空泪落、婵媛嬃女。我醉招累清醒否，算平生、清又醒还误。累笑我，醉中语。黄头舞棹临江处。向人间、独竞南风，叫云激楚。笑倒两崖人如蚁，不管颓波千屡。忽惊抱、汨罗无柱。欸乃渔歌斜阳外，几书生、能办投湘赋。歌此恨，泪如缕。",
            "comment": ""
        },
        {
            "title": "摸鱼儿",
            "content": "是他家、绛唇翠袖，可容卿有功否。相思不到胭脂井，只隔东林烟柳。春去又。漫一夜东风，吹得花成旧。无人举酒。但照影堤流，图他红泪，飘洒到襟袖。人间事，大半归谋诸妇。不如意十八九。敲门夜半窥园李，赤脚玉川惊走。何处有。更炙烛风流，看到人归後。休休回首。笑旧日园林，佺巢蜀锦，处处可携手。",
            "comment": ""
        },
        {
            "title": "浣溪沙",
            "content": "身是去年人尚健。心知十日事如常。眼前杯酒是重阳。破帽簪萸携素手，长歌藉草慰寒香。儿童怪我老来狂。",
            "comment": ""
        },
        {
            "title": "高阳台",
            "content": "雨枕莺啼，露班烛散，御街人卖花窠。过眼无情，而今魂梦年多。百钱曳杖桥边去，问几时、重到明河。便人问，无了东风，此恨难磨。落红点点入颓波。任归春到海，海又成涡。江上儿童，抱茅笑我重过。蓬莱不涨枯鱼泪，但荒村、败壁悬梭。对残阳，往往无成，似我蹉跎。",
            "comment": ""
        },
        {
            "title": "满江红",
            "content": "十岁儿童，看骑竹、花阴满城。与新第、桐乡孙子，高下齐生。倚枕不寻柯下梦，举头自爱橘中名。但有时、米价问如何，公助平。东西塾，听书声。长短卷，和诗成。总神仙清福，前辈家庭。试问凌烟图相国，何如洛寺写耆英。甚天公、属意富民侯，银信青。",
            "comment": ""
        },
        {
            "title": "八声甘州",
            "content": "问海棠花下，又何如、玄都观中游。叹佺巢蜀锦，常时不数，前度何稠。谁见宣华故事，歌舞簇遨头。共是西江水，不解西流。在处繁华如梦，梦占人年少，生死堪羞。任倾城倾国，风雨一春休。醉逢君、何须有约，醉留君、系不住扁舟。空又失，花前一笑，绿尽芳洲。",
            "comment": ""
        },
        {
            "title": "水调歌头",
            "content": "仙掌下驰道，清露滴芙蓉。无憀似酒初醒，身世笑颦中。万朵花灯夜宴，一叶扁舟海岛，寂寂五更风。误赏明妆靓，愁思满青铜。陂六六，三十六，渺何穷。江南曲曲烟雨，谁是醉施翁。但恨才情都老，无复风流曾梦，缥缈赋惊鸿。寄语清净社，小饮合相容。",
            "comment": ""
        },
        {
            "title": "金缕曲/贺新郎",
            "content": "春入番江雨。满湖山、莺啼燕雨，前歌後舞。闻道行骢行且止，却听谯楼更鼓。正未卜，阴晴同否。老子胸中高小范，这精神、堪更开封府。新治足，旧民苦。扁舟浩荡乘风去。看莱衣、思贤堂上，寿觞朝举。六十二三前度者，敢望香山老傅。又过了、午年端午。采采菖蒲三三节，寄我公、矫矫扶天路。重归衮，到相圃。",
            "comment": ""
        },
        {
            "title": "菩萨蛮",
            "content": "殷勤欲送春归去。白首题将断肠句。春去自依依。欲归无处归。天涯同是寓。握手留春住。小住碧桃枝。桃根不属谁。",
            "comment": ""
        },
        {
            "title": "卜算子",
            "content": "早已是三年，父老依依借。顾与天公借几年，保我鸡豚社。□□□□□，□□□□□。□□□□□□□，□□□□□。",
            "comment": ""
        },
        {
            "title": "霜天晓角",
            "content": "乌云汗漫。浊浪翻河汉。过尽千重魔障，堂堂地、一轮满。秋光还又半。檐声初漏断。不管满身花露，已办著、二更看。",
            "comment": ""
        },
        {
            "title": "减字木兰花",
            "content": "旧游山路。落在秋阴最深处。风雨重阳。无蝶无花更断肠。天知老矣。莫累门生与儿子。不用登高。高处风吹帽不牢。",
            "comment": ""
        },
        {
            "title": "百字令/念奴娇",
            "content": "少微星小。抚剑气横空，隐见林杪。夜来宋都如雨，更长得奇哉懰皎。与汝三龄，览余初度，一语占先兆。暮年喜见，甲申聚五星照。堪叹亡国馀民，老人孺子，尔汝霜桥晓。骑马听鸡朝寂寞，梦入南枝三绕。洛社耆英，行窝真率，著我真堪笑。与公试数，开禧嘉定宝绍。",
            "comment": ""
        },
        {
            "title": "玉楼春",
            "content": "龙山歌舞无人道。只说先生狂落帽。秋风亦是可怜人，要令天意知人老。菊花不为重阳早。自爱古人诗句恼。与君郑重说□□，残年惟有重阳好。",
            "comment": ""
        },
        {
            "title": "木兰花慢",
            "content": "午桥清夜饮，花露重、烛光寒。约处处行歌，朝朝买酒，典却朝衫。尊前自堪一醉，但落红、枝上不堪安。归去柳阴行月，酒醒画角声残。王宫。难得似君闲。闲我见君难。记李陌看花，光阴冉冉，风雨番番。相逢故人又别，送君归、斜日万重山。江上愁思满目，离离芳草平阑。",
            "comment": ""
        },
        {
            "title": "浣溪沙",
            "content": "十日千机可复谐。郭郎感运岂仙才。人间自是少行媒。直上扶摇须九万，满前星斗共昭回。又传贾客向曾来。",
            "comment": ""
        },
        {
            "title": "减字木兰花",
            "content": "脾神喜乐。寿酒一杯胜服药。过却明朝。顶上新霜也合销。小春三日。便觉春暄梅影出。醉把梅看。比似茱萸更耐寒。",
            "comment": ""
        },
        {
            "title": "最高楼",
            "content": "银河水，洗得世间清。山色雨馀青。老子纶巾棋别墅，人家鼾睡柝秋城。定谁劳，定谁福，定谁能。常恨著、景升儿不似。又恨著、景升牛小耳。空相望，愧平生。我欲临风扶玉树，自攀承露酌金茎。看昆明，鳞石长，海桑晴。",
            "comment": ""
        },
        {
            "title": "乳燕飞/贺新郎",
            "content": "赤壁之游乐。但古今、风清月白，更无坡作。矫首中洲公何许，共我横江孤鹤。把手笑、孙刘寂寞。颇有使君如今否，看青山、似我多前却。几见我、伴清酌。江心旧岂非城郭。抚千年、桑田海水，神游非昨。对影三人成六客，更倚归舟夜泊。尚听得、江城愁角。渺渺美人兮南浦，耿余怀、感泪伤离索。天正北，绕飞鹊。",
            "comment": ""
        },
        {
            "title": "内家娇",
            "content": "结客少年场。携高李、闻笛赋游梁。看汉水淮山，高楼共卧，融尊郑驿，飞盖相望。春风里，种他红与白，笑我懒中忙。供奉後来，玄都桃改，佳人好在，庾岭梅香。何处最难忘。会稽归鬓晚，空带吴霜。赢得黄冠野服，笑傲羲皇。看花外小车，出长生洞，橘中二老，斗智琼黄。称寿堂添十字，孙认三房。",
            "comment": ""
        },
        {
            "title": "浣溪沙",
            "content": "暮暮相望夕甫谐。针楼巧巧似身材。下头无数老人媒。昨夜竹林那得见，朝来乾鹊是空回。人间五日後能来。",
            "comment": ""
        },
        {
            "title": "满庭芳",
            "content": "千骑家山，一觞父老，前有韩魏公来。青原上巳，才见寿筵开。欧公云间还见，忆相州、更自迟回。公知否，福星分野，飞骑不须排。留春亭下草，雪霜过了，依旧春荄。待留春千岁，日醉千杯。却怕催归丹诏，栋明堂、须要雄材。趋朝去，西风便面，只手障浮埃。",
            "comment": ""
        },
        {
            "title": "临江仙",
            "content": "旧日采莲羞半面，至今回首忽忽。梦穿斜日水云红。痴心犹独自，等待郑公风。海上颓云潮不返，侧身空坠辽东。人间天上几时同。宫衣元不遇，无语醉醒中。",
            "comment": ""
        },
        {
            "title": "谒金门",
            "content": "风又雨。春事自无多许。欲待柳花团作絮。柳花冰未吐。翠袖不禁春误。沈却绿烟红雾。将谓花寒留得住，一晴春又暮。",
            "comment": ""
        },
        {
            "title": "虞美人",
            "content": "鞓红乾色无光霁。须是鲜鲜翠。然一点系裙腰。不著人间金屋、恐难销。英英肯似焉支贵。漫脱红霞帔。落时且勿涴尘泥。留向天台洞口、泛吾诗。",
            "comment": ""
        },
        {
            "title": "霜天晓角",
            "content": "经年寂寞。已负花前约。忽向红梅侧畔，开点雪、有人觉。不开何似莫。百梢才一萼。欲问寿阳宫额，两三蕊、怎能著。",
            "comment": ""
        },
        {
            "title": "西江月",
            "content": "曾与回翁把手，自宜老子如龙。怀胎不敢问春冬。等待鞭鸾笞凤。昨夜又迟黄石，今朝重叩鸿濛。碧桃花下醉相逢。说尽鹏游蝶梦。",
            "comment": ""
        },
        {
            "title": "金缕曲/贺新郎",
            "content": "与客携壶去。望高高、半山失却，满城风雨。何许白衣人邂逅，小立东篱共语。未怪是、催租断句。寂寞午鸡啼三四，悄老人、桥上前期误。卿且去，整吾屦。寒空旧是题诗处。莽云烟、缠蛟舞凤，东吴西楚。千古新亭英雄梦，泪湿神州块土。叹落日、鸿沟无路。一片沙场君不去，空平生、恨恨王夷甫。凭半醉，付金缕。",
            "comment": ""
        },
        {
            "title": "金缕曲/贺新郎 闻杜鹃",
            "content": "少日都门路。听长亭、青山落日，不如归去。十八年间来往断，白首人间今古。又惊绝、五更一句。道是流离蜀天子，甚当初、一似吴儿语。臣再拜，泪如雨。画堂客馆真无数。记画桥、黄竹歌声，桃花前度。风雨断魂苏季子，春梦家山何处。谁不愿、封侯万户。寂暮江南轮四角，问长安、道上无人住。啼尽血，向谁诉。",
            "comment": "【注释】这首词是作者刘辰翁读了儿子刘将孙《摸鱼儿·甲申客路闻鹃》而写的，表达了自己“慷慨悲凉”的情绪，临安失守后，作者写了许多寄托亡国之悲的词，此词是作者于甲申年（1284 年）带儿子刘将孙一起到杭州凭另，以寄托故国之思和亡国之痛的归途上而作。归途中刘将孙听到杜鹃的哀鸣，赋了一首《摸鱼儿·甲申客路闻鹃》，刘辰翁读后，随即作了此词。客路听到杜鹃的啼鸣，最能动人心扉。但是心绪不同 ，处境不同 ，人们听到鹃声时的感受便不同 。“少日都门路。听长亭、青山落日，不如归去”三句，写出自己少年时代上都门游学、求取仕进的心情，长亭薄暮，几声鹃鸣，勾引起了羁旅之愁，产生了“不如归去”的想法这与“杜鹃声里斜阳暮”（秦观《踏莎行》）的意境相似。十八年间，词人来往于“都门路”上；弹指一挥，十六载未临杭城，其间沧桑巨变，犹如隔世。词人用“白首人间今古”，概括这种生活体验。“又惊绝、五更一句”，一个“又”字，词意顿深一层。“五更”句，指的是刘将孙《摸鱼儿》词里的句子：“今又古。任啼到天明，清血流红雨。”本已为世事无而慨然兴叹，又那堪忍受杜鹃的一夜啼鸣。故曰“惊绝 ” 。写作本词时，词人已经五十三岁，此时听到鹃声，已不同于少年时代的感受，既产生“黍离”、“麦秀”的亡国之叹，又产生许多联想：由杜鹃联想到蜀天子杜宇，由杜宇联想到被掳北去的恭帝。恭帝颠沛于北边，类似蜀天子的情形故曰“道是流离蜀天子 ”；因为当初他在临安时讲的是吴语，故曰“甚当初、一似吴儿语”。前阕结尾二句：“臣再拜，泪如雨。”隐括杜甫诗意，词人效法杜甫，以杜鹃来喻指流离北边的恭帝，遥拜之时，泪如雨下。故国之思溢于言表。上阕写闻鹃，下阕由此宕开，描写临安的衰败和抗元英雄的牺牲。当词人“桃花前度”，重来临安的时候，虽旧物未改，但哀民遍地，一派“黄竹歌声”。此用“ 黄竹歌声动地哀”（李商隐《瑶池》）诗意。这片这几句，以“记”字衔接上下，又有“真无数”、“画桥”、“前度”所写乃是临安失陷前的繁华景象，这是虚写；而“黄竹歌声”，才是眼前所见宋亡后故都的凄惨悲凉，这是实写。词人将昔日之繁华和今日之败落相互对照，虚实相映，伤怀倍添，语意极含蓄婉转 。“风雨断魂苏季子，春梦家山何处？谁不愿、封侯万户？”三句，以“苏季子”喻抗元英雄。苏季子即苏秦，当年游说六国抗秦，意欲封侯万户，后终金尽裘敝，落魄而归。南宋末年的爱国志士们为抗击元军，恢复失土，英勇献身，不能归乡，只得梦回家山。建功立业，本是士人的共同心愿，但在国势夷陵的时候为国捐躯的人，虽未封侯拜爵，却得到人们的普遍崇敬和深刻铭记 。“寂寞江南轮四角，问长安、道上无人住”二句 ，描写临安陷后，附近人烟稀少。“轮四角”原意是希望车轮生角，不能转动，情人不能外出，此处指道路难行。“长安道”，即是本词首句的“都门路”，此处借长安代指宋京临安。京都道上，人烟萧瑟，一路寂聊难行，词人触景生情，家国覆亡之痛喷涌而出，结句“啼尽血，向谁诉”，重又回环到“杜鹃”上，用拟人化的语气，说杜鹃终日啼鸣，纵然啼尽鲜血，去不能诉说人间的悲苦，结句含义深邃，品之不尽。本词题为“闻杜鹃”，全篇紧紧围绕“闻杜鹃”而发生变换，在羁旅者的耳中，杜鹃声声勾起乡愁无限，而遗民却从杜鹃声声中忆起故国之思和亡国之悲。全文贯彻杜鹃声，可见杜鹃声是全篇的词脉，本文采取分承的过度手法，将后阕看来似乎并不相连的数层词意，绾合起来，颇具匠心。"
        },
        {
            "title": "金缕曲/贺新郎",
            "content": "携手登高赋。望前山、山色如烟，烟光如雨。少日凭阑峰南北，谁料美人迟暮。漫回首、残基冷绪。长恨中原无人问，到而今、总是经行处。书易就，雁难付。斜阳日日长亭路。倚秋风、洞庭一剑，故人何许。寂寞柴桑塞花外，还有白衣来否。但哨遍、长歌归去。尚有孔明英英者，怅孔明、自是英英误。歌未断，鬓成缕。",
            "comment": ""
        },
        {
            "title": "踏莎行 雨中观海棠",
            "content": "命薄佳人，情锺我辈。海棠开後心如碎。斜风细雨不曾晴，倚阑滴尽胭脂泪。恨不能开，开时又背。春寒只了房栊闭。待他晴後得君来，无言掩帐羞憔悴。",
            "comment": "【注释】刘辰翁的这首词是一首咏物词 ，描写物象贴切、笔真，不只局限于咏物，而且以借物以抒情，因此这首词是一佳作。“命薄佳人，情锺我辈。”没有直接描写海棠的形态、色泽，却独辟蹊径从词人的观感下笔。这二句和盘托出作者在雨中观海棠的情况，落笔伊始便见出所咏题意，起到了笼罩全词的艺术效果。自古佳人多薄命。“情锺”句，语出《世说新语·伤逝》，这两个成语、典故，都本来与海棠花无关，本词仅取其字面意义，以薄命佳人比喻风吹雨淋下的海棠花，表达词人此时的惋惜伤感之情 。“海棠开后心如碎”句，起承上启下的作用紧扣题面，引出以下词句：“斜风细雨不曾晴，倚阑滴尽胭脂泪”。春雨绵绵不绝，洒落在倚栏的海棠花上，红似胭脂的海棠花上雨滴轻轻落下，好象流下不尽的伤春泪水。此情此景，叫人心醉，这几句摹写雨中海棠，自然、贴切，不仅烘托出海棠花开时“斜风细雨”的氛围，又深得雨中海棠的神致，且同时又十分强烈地渲染出全词的感伤情调。接下来，词人没有继写海棠风貌，而是发起别意。 “恨不能开”一语，表明词人爱看绚丽的海棠花，希望她早日开放 ，却碰上阴雨天 ，所以又说“开时又背”。阴霾连日，春寒料峭，房栊紧闭，赏花人绝迹，海棠花徒然盛开，令人遗憾。“春寒只了房栊闭”与上片“海棠开后心如碎”遥相呼应，写出海棠不幸遭雨 ，流露出词人伤惋的心情。至此，词人陡然转笔，写出“待他晴后得君来”句。等到日风和日丽，赏花人再来之时，海棠却已饱受风雨的摧残，失去了昔日的风采，残叶低垂，花容失色，“憔悴”不堪。结句“无言掩帐羞憔悴”，用拟人化的手法，写出海棠花无穷的惆怅与哀伤，在羞涩无言的神态之中，意味正浓意犹未尽 。它和上片的结句 ，互为因果，“羞憔悴”，它们又和起句密合，“命薄佳人”是总领，上下片的结句是分承 ，着意描写“命薄”的具体内容。可见，须溪写咏物词，十分讲究“收纵联密”笔法的巧妙运用，使全词词意浑然一体，又瞭然于目。这首词，意蕴深远，能引发起读者的无限遐思。词人借着“海棠”，特别是“雨中”的“海棠”，又能引发起读者怎样的联想呢？沈祥龙说：“咏物之作，在借物以寓性情，凡身世之感，君国之忧，隐然蕴于其内。斯寄托遥深，非沾沾焉咏一物矣。”须溪处宋季，南宋小朝廷长期受到蒙元侵扰，国势衰颓，岌岌可危。词人在“观海棠”的过程中，爱花、惜花的情感之中交织着家国之忧，凭藉雨中海棠花容艺术意境，表达出自己对美好事物备受摧残的感叹之情，描摹出自己的期待、失望、叹惋、感伤的复杂心境的内心感受 。词人并未说破托息，而是留给读者想象的空间，通过曲折深邃的意境，与词人产生共鸣，共同去感受忧伤与期盼之情。这首词在词风方面也与作者的轻灵婉丽之作不同，而是别具一格。"
        },
        {
            "title": "浪淘沙",
            "content": "卷海海翻杯。倾动蓬莱。似嫌到处马头埃。雨洗御街流到我，吹向潮回。寒似雪天梅。安石榴开。绣衾重暖笑炉灰。料想东风还忆我，昨夜归来。",
            "comment": ""
        },
        {
            "title": "虞美人",
            "content": "秋阴团扇如人老。渐近中秋好。新凉远忆小楼边。自在一窗明月、傍人眠。多情谁到星河晓。只道圆时少。他年几处与君看。长是成愁成恨、不成欢。",
            "comment": ""
        },
        {
            "title": "南乡子",
            "content": "香雪碎团团。便合枝头带露餐。笑倒那人和玉屑，金丹。不在仙人掌上盘。千树碧阑干。山崦朱门梦里残。花下主人都在此，谁看。天上人间一样寒。",
            "comment": ""
        },
        {
            "title": "减字木兰花",
            "content": "无灯可看。雨水从教正月半。探茧推盘。探得千秋字字看。铜驼故老。说著宣和似天宝。五百年前。曾向杭州看上元。",
            "comment": ""
        },
        {
            "title": "踏莎行",
            "content": "松偃成阴，荷香去暑。过溪似是东林路。不知宿昔有谁来，寺门同听催诗雨。北马依风，凉蝉咽暮。城门半带东陵圃。江南不是米元晖，无人更得沧洲趣。",
            "comment": ""
        },
        {
            "title": "摸鱼儿",
            "content": "待欲□、家山未得，方知名不如酒。丹砂便做金句漏，难遣鬓青似柳。试搔首。记移竹南塘，又是三年後。情怀非旧。叹少日相如，垆边老去，能赋上林否。种兰处，赢得青青种韭。渊明中路相候。何须更待三三径，也自长拖衫袖。青袍皱。便持当金貂，赊取邻家有。小儿拍手。笑昨醉如泥，盟言止酒，何事醒来又。",
            "comment": ""
        },
        {
            "title": "青玉案",
            "content": "雪销未尽残梅树。又风送、黄昏雨。长记小红楼畔路。杵歌串串，鼓声叠叠，预赏元宵舞。天涯客鬓愁成缕。海上传柑梦中去。今夜上元何处度。乱山茅屋，寒炉败壁，渔火青荧处。",
            "comment": ""
        },
        {
            "title": "大圣乐",
            "content": "芳草如云，飞红似雨，卖花声过。况回首、洗马塍荒，更寒食、宫人斜闭，烟雨铜驼。提壶卢何所得酒，泥滑滑、行不得也哥哥。伤心处，斜阳巷陌，人唱西河。天下事，不如意十常八九，无奈何。论兵忍事，对客称好，面皱如靴。广武噫嘻，东陵反覆，欢乐少兮哀怨多。休眉锁。问朱颜去也，还更来麽。",
            "comment": ""
        },
        {
            "title": "念奴娇",
            "content": "两丸日月，细看来、也是樊笼中物。点点山河经过了，拔帜几番残壁。白是沙堤，苍然吴楚，一片成毡雪。此时把酒，旧词还是坡杰。歌罢公瑾当年，天长地久，柳与梅都发。几许闲愁斜照里，掌上沤生沤灭。沧海桑枯，东陵瓜远，总不关渠发。簪花起舞，可怜今夕无月。",
            "comment": ""
        },
        {
            "title": "法驾导引",
            "content": "臣尚少，臣尚少，少似此翁些。点半点斑今似雪，飞来飞去自如花。醉眼看红霞。人间事，人间事，倒杖柱颐斜。冷冷清清冰下水，吞吞忍忍饭中砂。选到老人家。",
            "comment": ""
        },
        {
            "title": "虞美人",
            "content": "花心定有何人捻。晕晕如娇靥。一痕明月老春宵。正似酥胸潮脸、不曾销。当年掌上开元宝。半是杨妃爪。若教此掏到痴人。任是高墙无路、蝶翻身。",
            "comment": ""
        },
        {
            "title": "水调歌头",
            "content": "五五复五五，二八且重重。後天先甲如此，满月喜相逢。一日须倾三百，月小又输一日，不满九千锺。但愿客常满，莫问海尊空。赋长篇，赓短韵，剩谈丛。乱来风日自美，一橘两衰翁。几见东陵瓜好，又看西邻葵烂，半醉半醒中。偶得洞宾象，混混起相从。",
            "comment": ""
        },
        {
            "title": "望江南/忆江南",
            "content": "前之夕，织女渡河边。天上一朝元五日，人间小住亦千年。相合降神仙。当富贵，掩鼻正高眠。欲语会稽仍小待，不知文举更堪怜。蔗境在顽坚。",
            "comment": ""
        },
        {
            "title": "临江仙",
            "content": "西曲罥衣迷去路，雪销断岸无痕。寻花不拟到前村。暖风初转袖，小径忽开门。却忆临塘桥下马，暗香不是黄昏。人生南北与谁论。岭梅花树下，闲听蜜蜂喧。",
            "comment": ""
        },
        {
            "title": "霜天晓角",
            "content": "骑台千骑。有菊知何世。想见登高无处，淮以北、是平地。老来无复味。老来无复泪。多谢白衣迢递，吾病矣、不能醉。",
            "comment": ""
        },
        {
            "title": "临江仙",
            "content": "天际何分南与北，五更纵又成横。夜来拾得断河星。化为一片石，持去问君平。老大看天一笑，儿童问我须应。向来牛女本无名。要知天上事，亦似谤先生。",
            "comment": ""
        },
        {
            "title": "烛影摇红",
            "content": "老子婆娑，那回也上南楼去。素娥有恨隐云屏，元是娇痴故。惊扇徘徊未许。耿多情、为谁堪诉。使君愁绝，独倚阑干，後期无据。有酒如船，片云扫尽霓裳露。他时与客更携鱼，犹记临皋路。因念南羁北旅。醉乌乌、凭君楚舞。问君不见，璧月词成，楼西沉处。",
            "comment": ""
        },
        {
            "title": "齐天乐",
            "content": "海枯泣尽天吴泪。又涨经天河水。万古鱼龙，雷收电卷，宇宙刹那间戏。沉兰坠芷。想重整荷衣，顿惊腰细。尚有干将，冲牛射斗定何似。成都桥动万里。叹何时重见，鹃啼人起。孤竹双清，紫荆半落，到此吟枯神瘁。对床永已。但梦绕青神，尘昏白帝。重反离骚，众醒吾独醉。",
            "comment": ""
        },
        {
            "title": "虞美人",
            "content": "黄帘绿幕窗垂雾。表立如承露。夕郎偷看御街灯。归奔河边残点、乱如星。开园蒋李游春雨。蛱蝶穿人舞。如今烟草锁春晴。并与苏堤葛岭、不堪行。",
            "comment": ""
        },
        {
            "title": "江城子",
            "content": "一年春事几何空。杏花红。海棠红。看取枝头，无语怨天公。幸自一晴晴太暖，三日雨，五更风。山中长自忆城中。到城中。望水东。说尽闲情，无日不忽忽。昨日也同花下饮，终有恨，不曾浓。",
            "comment": ""
        },
        {
            "title": "水调歌头",
            "content": "天地有中气，第一是中元。新秋七七，月出河汉斗牛间。正是使君初度，如见中州河岳，绿鬓又朱颜。茎露一杯酒，清彻瑞人寰。大暑退，潢潦净，彩云斑。三壬三甲厚重，屹不动如山。从此五风十雨，自可三年一日，香寝镇狮蛮。起舞愿公寿，未可愿公还。",
            "comment": ""
        },
        {
            "title": "意难忘",
            "content": "角动寒谯。看雨中灯市，雪意潇潇。星球明戏马，歌管杂鸣刁。泥没膝，舞停腰。焰蜡任风销。更可怜、红啼桃槛，绿暗杨桥。当年乐事朝朝。曾锦鞍呼妓，金屋藏娇。围香春斗酒，坐月夜吹箫。今老矣，倦歌谣。嫌杀杜家乔。漫三杯、踞炉觅句，断送春宵。",
            "comment": ""
        },
        {
            "title": "江城子",
            "content": "红敧醉袖殢阑干。夜将阑。去难拚。烧蜜调蜂，重照锦团栾。春到洞房深处暖，方知道，月宫寒。枝枝红泪不曾乾。背人弹。语羞檀。欲睡心情，一似梦惊残。正自朦胧花下好，银烛里，几人看。",
            "comment": ""
        },
        {
            "title": "水调歌头",
            "content": "山水无宿约，村暗自当还。不知有客乘兴，载我弄沧湾。酒吸明河欲尽，月落三星在下，未放水风闲。影转松起舞，扶步入林间。恨无人，横野笛，叫关山。知君慷慨何事，惜得米阳关。看取大江东去，把酒凄然北望，说著泪潺湲。我饮自须尽，君唱有何难。",
            "comment": ""
        },
        {
            "title": "法驾导引",
            "content": "盘之水，盘之水，清可濯吾缨。我与盘山疏一月，黄花满意绕荒城。怀抱向谁倾。十之十，十之十，十十到千龄。我与盘山同一月，不占甲子後先晴。携手看升平。",
            "comment": ""
        },
        {
            "title": "最高楼",
            "content": "非是雪，只是玉楼成。屑不尽云英。东边老树颓然折，西头稚柳爆然声。试平安，松丈丈，竹兄兄。有谁向、金船呼小玉，又谁怜、纸帐梦飞琼。怪疏影，坠娉婷。唤起老张寒蔌蔌，好歌白雪与君听。但党家，人笑道，太粗生。",
            "comment": ""
        },
        {
            "title": "霜天晓角",
            "content": "柳梢欲雪。十里烟明灭。曲曲阑干转影，教人忆、夜来月。家人相对说。灯花还又结。冻雨村村□鼓，终不似、上元节。",
            "comment": ""
        },
        {
            "title": "瑞龙吟",
            "content": "老人语。曾见昨日开炉，坠天花否。生年不合荒荒，枯根薄命，婵娟误汝。那知许。女乐如烟点点，江南处处。何时重到湖堧，淋漓载酒，依稀吊古。终待胭脂露掌，弄鸥招鹤，凭君画取。万柳漫堤，一丝一泪垂雨。濛濛絮里，又送金铜去。漫肠断、王孙望帝，呕心囊句。市隐今成趣。袖回地狭，天吴凤舞。莫是青州谱。怎不早，翩翩向青州住。回头蜃海，已沉花雾。",
            "comment": ""
        },
        {
            "title": "法驾导引",
            "content": "金茎露，金茎露，绝胜九霞觞。挼碎菊花如玉屑，满盘和月咽风香。不老是丹方。六十七，六十七，七岁见端平。记得是秋除目好，近年大路到南京。楚制起诸生。",
            "comment": ""
        },
        {
            "title": "摸鱼儿",
            "content": "记玄都、看花君子，一生恨奈何许。青云紫陌悠悠者，几个玉人成土。今在否。但四海九州，屈指从头疏。吾年空负。看射虎南山，遭逢醉尉，何须饮田父。神清梦，也是堂堂欧府。此中无破头虑。种槐不隔鞭蛆恶，更祝二郎儿做。苍苍古。漫年又一年，老却南公楚。池塘春暮。笑步步鸣蛙，看成两部，正似未忘鼓。",
            "comment": ""
        },
        {
            "title": "水调歌头",
            "content": "未信仙都子，曾识老仙翁。卿卿少年去後，心与道人同。挥麈不须九锡，开阁苦无长物，闲日醉千锺。一笑欠伸起，儿戏大槐中。友彭聃，招园绮，傲乔松。年来多惯世事，莫莫恼司空。等得三朝好老，恰则而今虚左，梅信已先通。富贵正不免，从此学痴聋。",
            "comment": ""
        },
        {
            "title": "千秋岁",
            "content": "新篘熟也，借问谁家早。梅影里，蜂儿绕。三更残月上，一夜霜天晓。溪桥小，春风有意年年到。当年青鸟去，落叶无人扫。铜柱仄，瑶池老。残钟长乐树，坠马咸阳道。空回首，御街人卖南京枣。",
            "comment": ""
        },
        {
            "title": "八声甘州",
            "content": "甚花间、儿女笑盈盈。人添雪狮成。任踏青无路，凌波有地，步步光尘。招得梅妃魂也，好似去年春。柳亦何曾絮，都是云英。休道东皇诞漫，到茶烟歇後，谁浊谁清。赖谢娘好语，端胜解围兵。看昨朝、天公雨粟，定大家、快活社翁平。春晴好，溶溶雨尽，听卖花声。",
            "comment": ""
        },
        {
            "title": "虞美人",
            "content": "寿安楼子重重蕊。少见如鱼尾。向来染得渭脂红。又自细摇花浪、动春风。赬鳞似是人谁信。但向残红认。若教随水去悠然。为报沙头玉鹭、莫贪鲜。",
            "comment": ""
        },
        {
            "title": "满江红",
            "content": "何许相求，且不是、南温北石。也欲学、绝交高论，自陈余癖。万里鱼书长记忆，十年波浪伤离拆。算此舟、不是剡溪舟，空回得。非出处，何须惜。非瑕纇，何须摘。看雪销鸿去，有何留迹。安石岂无同乐意，玄真不是朝廷觅。但眼前、真率暂相违，歌声寂。",
            "comment": ""
        },
        {
            "title": "唐多令",
            "content": "零露下长洲。云翻海倒流。素娥深、不到西楼。忽觉断潮归去也，饮不尽、一轮秋。城外土馒头。人能饮恨不。古人不见使吾愁，莫有横江孤鹤过，来伴我、醉中游。",
            "comment": ""
        },
        {
            "title": "减字木兰花",
            "content": "送春待晓。春是五更先去了。我醉方知。春正怜伊怕别伊。留君不可。归到海边方忆我。做尽花归。欲赠君时少一枝。",
            "comment": ""
        },
        {
            "title": "摸鱼儿",
            "content": "是耶非、吾年如此，更痴更悔今昨。狂吟近日疏于酒，转似秋山瘦削。浑未觉。恁儿子门生，前度登高弱。情怀又恶。叹亲友中年，不堪离别，况复久零落。长生乐。有分神仙难学。人生聊复行乐。百年半梦随流水，半在南枝北萼。妾命薄。但寂寞黄昏，时听城楼角。愁无可著。且取醉尊前，明朝休问，昨日已忘却。",
            "comment": ""
        },
        {
            "title": "乳燕飞/贺新郎",
            "content": "过雨城西路。看轻云、弄日花间，微寒如雾。谁是宣华门守者，报我十分开五。便痛饮、能销几度。寄语後来看花客，待看花、莫待开成树。成树也，半为土。佺巢蜀锦今何许。记西湖、聚景村庄，王亭谢墅。冷落柯丘二三子，更问何园韩圃。悄一笑、回车竹所。点点守宫包红泪，纵倾城、一顾倾城顾。家国事，正何与。",
            "comment": ""
        },
        {
            "title": "减字木兰花",
            "content": "相州锦好。待到相州人已老。颍水归田。白鹭惊猜已十年。太师尚父。晚遇明时方用武。大笑相逢。把酒家乡是客中。",
            "comment": ""
        },
        {
            "title": "最高楼",
            "content": "朱顶字，八十正平头。添作八千秋。无能也自收郿坞，到今恨不贬潮州。看几人，炎又冷，老还羞。也不学、太公忙把火。也不学、申公轮转磨。休莫莫，莫休休。小迟授业何曾吃，更迟食乳不须愁。且从容，某水钓，某丘游。",
            "comment": ""
        },
        {
            "title": "谒金门",
            "content": "花露湿。红泪裛成珠粒。比似昭阳恩未得。睡来添醉色。一笑娇波滴滴。再顾羞潮拂拂。恨血千年明的皪。千年人共忆。",
            "comment": ""
        },
        {
            "title": "汉宫春",
            "content": "疏影横斜，似故人安道，只在前溪。年年望雪待月，漫倚吟矶。千红万紫，到春来、也是寻思。君不见，永阳江上，残梅冷雨丝丝。有几情人似我，漫骑牛卧笛，乱插繁枝。市门索笑憔悴，便作新知。城楼画角，又无花、只落空悲。但传说，寿阳一片，何曾迎面看飞。",
            "comment": ""
        },
        {
            "title": "鹧鸪天",
            "content": "占得春风五日先。至今住处是开元。写真若遇丹元子，只著当时宫锦船。松戴雪，自苍然。八公花下少如前。看来天上多辛苦，且住人间五百年。",
            "comment": ""
        },
        {
            "title": "鹧鸪天",
            "content": "暖逼酥枝渐渐融。双飞谁识蝶雌雄。歌声已逐行云去，花片偏来酒盏中。眉月冷，画楼空。酒阑犹未见情锺。直须把烛穿花帐，方见佳人玉面红。",
            "comment": ""
        },
        {
            "title": "莺啼序",
            "content": "愁人更堪秋日，长似岁难度。相携去、晼晚登高，高极正犯愁处。常是恨、古人无计，看今人痴绝如许。但东篱半醉，残灯自修菊谱。归去来兮，怨调又苦。有寒螀余赋。湖山外、风笛阑干，胡床夜月谁据。恨当时、青云跌宕，天路断、险艰如许。便桥边，卖镜重圆，断肠无数。是谁玉斧，惊堕团团，失上界楼宇。甚天误、婵娟余误。悔却初念，不合梦他，霓裳楚楚。而今安在，枫林关塞，回头忆著神仙处，漫断魂飞过湖江去。时时说与，地上群儿，青琐瑶台，阆风悬圃。琵琶往往，凭鞍劝酒，千载能胡语。叹自古、宫花薄命，汉月无情，战地难青，故人成土。江南憔悴，荒村流落，伤心自失梨园部，渺空江、泪隔芦花雨。相逢司马风流，湿尽青衫，欲归无路。",
            "comment": ""
        },
        {
            "title": "齐天乐",
            "content": "枝头雨是青梅泪。翻作一江春水。鱼腹魂销，龙舟叫彻，不了湖亭张戏。满庭芳芷。正艾日高高，葛风细细。试比陈人，人间除我更谁似。浮沉君共我里。记薰廊待对，闻鸡蹴起。昨日蟾蜍，明朝蝇虎，身与渠衰更悴。老夫病已。任采绿采苓，为师为帝。但有昌阳，倩酤扶路醉。",
            "comment": ""
        },
        {
            "title": "六州歌头",
            "content": "向来人道，真个胜周公。燕然眇。浯溪小。万世功。再建隆。十五年宇宙，宫中膺。堂中伴。翻虎鼠，搏鸇雀，覆蛇龙。鹤发庞眉，憔悴空山久，来上东封。便一朝符瑞，四十万人同。说甚东风。怕西风。甚边尘起，渔阳惨。霓裳断。广寒宫。青楼杳。朱门悄。镜湖空。里湖通。大纛高牙去，人不见，港重重。斜阳外，芳草碧，落花红。抛尽黄金无计，方知道、前此和戎。但千年传说，夜半一声铜。何面江东。",
            "comment": "【注释】原序：乙亥二月，贾平章似道督师至太平州鲁港，未见敌，鸣锣而溃。半月闻报，赋比。唐宋词或婉约或豪放，多抒情，而很少直接记述眼前事，而此词却一反常规，以纪事为词，以史为词，贴近现实生活 ，笔锋犀利，闪烁着现实主义的光辉，不愧为词中之佳作。这首词作于宋恭年德祐元年乙亥（1275）二月，时值贾似道鲁港之败后半月，宋理宗宝祐七年（1258），忽必烈率部进围鄂州 ，贾似道督师援鄂，不敢接战，私自向忽必烈乞和，答应纳币称臣，事后，贾似道隐匿内幕，谎称大捷。“帝以似道有再造功，“进贾似道少师，封卫国公”。后又加太师，封魏国公。1267年，蒙古再度南下 ，至1274 年 ，蒙古军破鄂州，国家处于危殆境地，迫于朝野舆论压力，贾似道率军到前线督战。他故伎又施，百般求和，但却遭拒绝。元军攻来，贾似道军不战自溃，仓皇遁逃。1276 年，元军攻破临安，南宋灭亡。这首词的上片重在揭露贾似道鲁港兵败前飞扬拔扈、丑态。“向来人道，真个胜周公”。鄂州兵围解除以后，皇帝称贾似道为“师臣”而不呼名，贾似道立度宗赵禥后 ,朝中一些见风使舵的小人更是公开向贾似道拍马，称之为其“周公” ，即是“向来人道”的“人”主要指这些阿谀奉承的群小 。作者自己一身傲骨，景定三年（1262），廷试对策，忤贾似道，置丙第。这首词，既揭露贾似道的丑态，也讥讽了那些趋炎附势，卖身求荣者。“燕然眇，浯溪小，万世功，再建隆。”生动描画出这位假周公飞扬拔扈，不可一世丑态。后汉窦宪追北单于，“登燕然山，去塞三千余里，刻石勒功”，流芳千古而贾似道亦使门客廖莹中等撰《福华编》，以纪鄂功，自以为胜古，建立万世不灭的功勋，复兴了宋王朝。其虚妄无耻，少有前人可比。“十五年宇宙，宫中，堂中伴，翻虎鼠，搏鸇雀，覆蛇龙”。写贾似道，欺君压臣的罪行。自景定元年进贾似道少师，封卫国公，到德祐元年鲁港军败，十五年中，南宋朝局贾似道玩弄于股掌之间。贾似道自比周公翻云复雨 ，指鹿为马，完全操纵了国家政局。“堂中伴”用《旧唐书·卢怀慎传》“怀慎与紫微令姚崇对掌枢密，怀慎自以为吏道不及崇，每事皆推让之，时人谓之‘伴食宰相’。“伴食”者，指那些阿附于权奸的官僚 ，“弄虎鼠”用“君失臣兮龙为鱼，权归臣兮鼠为虎（李白《送别离》）”的意思“搏鸇雀”指奸臣间争权夺利，贾似道上台后即将前任权臣掀翻在地。“覆蛇龙”意同“翻虎鼠”，以上重点写了贾似道擅权败政的劣迹。“鹤发庞眉，憔悴空山久，来上东封。便一朝符瑞，四十万人同。说甚东风，怕西风。写贾似道假造符瑞，蛊惑民心，气压君王。“鹤发庞眉”指贾似道，贾似道曾久居葛岭不出以要挟宋王，“空山久”即指此事。“来上东封”三句用了典故即：王莽假称符瑞，吏民四十余万公颂德。景定二年二月，贾似道率众上玉牒，“进秩有差”。玉牒是古代帝王封禅郊祀时所用的文书。上玉牒是夸耀天下清平，以示自己的功劳，其心腹左右都众口一辞，趋炎拍马。“西风”即“西头”。“西头”即“贾”字 ，“西风”指“贾似道”，“东风”指皇帝。贾似道执政后期，气焰极嚣张，咸淳六年（1270），诏贾似道入朝不拜，朝退，帝送其出殿；咸淳十年，贾母死，以天子卤簿葬之，仍不合贾的心意，所以当时朝中可谓是君畏臣。以至刘辰翁在另一首《金缕曲》中曾讥贾似道“正与莽新同梦”，拿他与纂汉的王莽相比。词的下片写元军兵围襄鄂，形势危急，而贾似道却于国难当头之际仍沉缅声色，醉生梦死，鲁港兵败中，贾似道仓皇惊慌丑态毕露。“甚边尘起，渔阳惨，霓裳断，广寒宫。青楼杳，朱门悄，镜湖空，里湖通”。“边尘起，渔阳惨”，借白居易《长恨歌》中描写安史之乱的句意写元军大举南侵。“甚”正在之义。正是尘乍起，铁骑进犯之时，贾似道却仍在西湖边葛岭寻欢作乐沉溺于声色犬马之中。“霓裳羽衣曲”据传出自月宫，“断”尽之义。烽火绵绵，国家危在旦夕，而权相却仍陶然于仙乐飘飘，霓裳雅东之中。“青楼杳”，原注云：“都城籍妓隶歌舞，无敢犯。“镜湖”又名 “鉴湖”，此指西湖。“里湖”即“里西湖”，原注：“葛岭瞰里湖，无敢过。”西湖风光占尽，而国家沦亡即随 。“ 羽书莫报樊城急，新得蛾眉正少年”。描写权相将国难置亡不顾，惟顾樽前的红男绿女。“大纛高牙去，人不见，港重重。斜阳外，芳草碧，落花红。抛尽黄金无计，方知道、前此和戎。但千年传说，夜半一声铜。何面江东”。这一段写鲁港之行及鲁港之败。贾似道前往督战时，调粮选兵，建大纛，耗尽国家的兵力财力，但到前线后，却将精锐尽属他人，自己却自将后军军于鲁港。“斜阳外”几句，以时令节物暗寓花落水流、斜阳烟柳的颓没局势。面对危局，贾似道又重施故伎，遣人犒劳敌军，百般求和，但“黄金抛尽”，和议不成，却露出了本来面目，从前的承平只不过是乞和的结果。据《癸辛杂识》载，面对强大的元军，贾似道已心慑胆破根本不敢应战 ，时元军调动军队，因西风大作，旗帜指向东方，孙虎臣以为北军顺风进攻，仓卒向贾似道告急，贾不辨虚实，鸣锣退师，以至一退而不可收拾，终至大溃。最后三句即指此事，这首词采用“赋”的手法，直抒胸臆，笔锋犀利，淋漓尽致了揭露了权奸败政误国的真面貌，可以称其为一首别具一格的豪放词。"
        },
        {
            "title": "唐多令",
            "content": "明月满河洲。星河带月流。料素娥、独倚琼楼。竟是何年何药误，魂梦冷、不禁秋。少日梦龙头。知君犹梦不。算虚名、不了闲愁。便有鹄袍三万辈，应不是、旧京游。",
            "comment": ""
        },
        {
            "title": "忆旧游",
            "content": "渺山城故苑，烟横绿野，林胜青油。甚相思只在，华清泉侧，凝碧池头。故人念我何处，坠泪水西流。念寒食如君，江南似我，花絮悠悠。不知身南北，对断烟禁火，蹇六年留。恨听莺不见，到而今又恨，睍睆成愁。去年相携流落，回首隔芳洲。但行去行来，春风春水无过舟。",
            "comment": ""
        },
        {
            "title": "祝英台近",
            "content": "看师师、成蝶蝶。蹙尽不成叠。欲试搔头，花重怎堪捻。是谁抛过东墙，今无赤凤，梦得似、那人身捷。年时腊。曾笑梅梢和豆，去月忽如荚。便向龙门，无复钏金接。待教开到琼林，阆仙重见，又谁念、昆明前劫。",
            "comment": ""
        },
        {
            "title": "菩萨蛮",
            "content": "黄鸡喔喔催人起。困不成眠窗似水。清露不曾寒。朝来起自难。家人当睡美。又忆归程几。不管湿阑干。芙蓉花自看。",
            "comment": ""
        },
        {
            "title": "望江南/忆江南",
            "content": "添一岁，减一岁愁眉。若待一生昏嫁了，更须采药十年迟。昏嫁已随时。东家者，俎豆伴儿嬉。幸自少年场屋了，谁能匊淅数还炊。千岁是灵龟。",
            "comment": ""
        },
        {
            "title": "山花子",
            "content": "东风解手即天涯。曲曲青山不可遮。如此苍茫君莫怪，是归家。阊阖相迎悲最苦，英雄知道鬓先华。更欲徘徊春尚肯，已无花。",
            "comment": ""
        },
        {
            "title": "金缕曲/贺新郎",
            "content": "破帽吹愁去。绕郊墟、残灰败壁，冷烟斜雨。舞马梦惊城乌起，散作童妖灶语。漫说与、谢仙一句。犹记醉归西州路，问行人、望望骊烽误。几未失，丧公屦。高高况是兴亡处。望平沙、落日湖光，暗淮沈楚。寂寞西陵歌又舞，疑冢嵯峨新土。黯牛笛、参差归路。试问文君容赊否，待东篱、更就黄花浦。拚酩酊，涴蓝缕。",
            "comment": ""
        },
        {
            "title": "虞美人",
            "content": "无花敢与姚黄比。对对鸳鸯起。识他金带万钉垂。谁向麒麟楦里、卸猴绯。潜溪以上难为说。自是君恩别。後来西子避无盐。又道君王捉鼻、又何嫌。",
            "comment": ""
        },
        {
            "title": "乌夜啼",
            "content": "何年似永和年。记湖船。如此晴天无处、望新烟。江南女，裙四尺，合秋千。昨日老人曾见、久潸然。",
            "comment": ""
        },
        {
            "title": "太常引",
            "content": "便晴也是不曾晴。不怕金吾禁行。风雨动乡情。梦灯火、扬州化城。少年跌宕，谁家娇小，绕带到天明。昨夜月还生。但惊破、霓裳数声。",
            "comment": ""
        },
        {
            "title": "水调歌头",
            "content": "不成三五夜，不放霎时晴。长街灯火三两，到此眼方明。把似每时庭院，传说个般障子，无路与君行。推手复却手，都付断肠声。漏通晓，灯收市，人下棚。中山铁马何似，遗恨杳难平。一落掺挝声愤，再见大晟舞罢，乐事总伤情。便有尘随马，也任雨霖铃。",
            "comment": ""
        },
        {
            "title": "菩萨蛮",
            "content": "画梁语透帘栊晓。坼桐风送杨花老。细雨绿阴寒。罗襟只似单。青门三里道。个个游芳草。比似嫁来看。踏青难更难。",
            "comment": ""
        },
        {
            "title": "行香子",
            "content": "玉立风尘。光动黄银。便谈文、也到夜分。无人烛下，壁上传神。记老婆心，寒士语，道人身。极意形容，下语难亲。更万分、无一分真。醉翁去後，往往愁人。顾滴山泉，衔丘冢，化龙云。",
            "comment": ""
        },
        {
            "title": "兰陵王",
            "content": "送春去。春去人间无路。秋千外、芳草连天，谁遣风沙暗南浦。依依甚意绪。漫忆海门飞絮。乱鸦过，斗转城荒，不见来时试灯处。春去。最谁苦。但箭雁沉边，梁燕无主。杜鹃声里长门暮。想玉树凋土，泪盘如露。咸阳送客屡回顾。斜日未能度。春去。尚来否。正江令恨别，庾信愁赋。苏堤尽日风和雨。叹神游故国，花记前度。人生流落，顾孺子，共夜雨。",
            "comment": ""
        },
        {
            "title": "唐多令",
            "content": "寒雁下荒洲。寒声带影流。便寄书、不到红楼。如此月明如此酒，无一事、但悲秋。万弩落潮头。灵胥还怒不。满湖山、犹是春愁。欲向涌金门外去，烟共草、不堪游。",
            "comment": ""
        },
        {
            "title": "望江南/忆江南",
            "content": "朝朝暮，云雨定何如。花日穿窗梅小小，雪风洒雨柳疏疏。人唱晚晴初。",
            "comment": ""
        },
        {
            "title": "最高楼",
            "content": "花上雪。信手捻来成。屑不就琼英。昨朝已见诗成卷，今朝又试曲成声。更催催，莫不做，水仙兄。终须待、晴时携斗酒。更须待、老夫吟数首。休更叠，□娉婷。已无翠鸟传花信，又无羯鼓与花听。更催催，迟数日，是春生。",
            "comment": ""
        },
        {
            "title": "减字木兰花",
            "content": "清欢昨日。十事不如人六七。试数从前。素素相从得几年。子兮子兮。再拣一枝何处起。翠斧峰驼。客好其如良夜何。",
            "comment": ""
        },
        {
            "title": "临江仙",
            "content": "闻道城东鹤会，欣然一笑乘风。不知一鹤在墙东。神仙人不识，未始出吾宗。弟子有年於此，先生之道如龙。碧桃花子落壶中。化为三五粒，元是北边松。",
            "comment": ""
        },
        {
            "title": "祝英台近",
            "content": "昨朝晴，今朝雨。渺莽遽如许。厌听儿童，总是涨江语。是谁力挽天河，误他仙客，并失却、乘槎来路。断肠苦。翦烛深夜巴山，酒醒听如故。勃窣荷衣，堕泪少乾土。从初错铸鸱夷，不如归去，到今此、欲归何处。",
            "comment": ""
        },
        {
            "title": "金缕曲/贺新郎",
            "content": "问何年种植。独成蹊、秾花烂漫，锦开千步。花下老人犹记我，不似那回赏处。并吹却、道边谢墅。黄四娘家今何在，也飘零、偎向前村住。千万恨，寄红雨。携壶藉草行歌暮。记前宵、深盟止酒，况堪扶路。破手一杯花浮面，不觉二三四五。更竹里、颠狂崔护。试语看花诸君子，但如今、俯仰成前度。君不见，曲江树。",
            "comment": ""
        },
        {
            "title": "霜天晓角",
            "content": "明年七十。歌彩桥仙夕。见说严君平道，年年是、月初一。同时同里密。後今今又昔。便做伏生年纪，也未到、蹇吃吃。",
            "comment": ""
        },
        {
            "title": "金缕曲/贺新郎",
            "content": "襟泪涔涔雨。料骚魂、水解千年，依然轻举。还看吴儿胥涛上，高出浪花几许。绝倒是、东南旗鼓。风雨蛟龙争何事，问彩丝、香粽犹存否。溪女伴，采莲语。古人不似今人苦。漫追谈、少日风流，三三五五。谁似鄱阳鸱夷者，相望怀沙终古。待唤醒、重听金缕。尚有远游当年恨，恨南公、不见秦为楚。天又暮，黯凝伫。",
            "comment": ""
        },
        {
            "title": "满庭芳",
            "content": "空谷无花，新篘有酒，去年穷胜今年。蛩吟蛩和，且省费蛮笺。闻说先生去也，江南岸、缚草为船。依然在，山栖寒食，路断却归廛。老人，三又两，清风作供，晴日生烟。但高高杜宇，不办行缠。几度披衣教我，二升内、煮石烧铅。休重道，玉龙无孔，夜夜叫穿天。",
            "comment": ""
        },
        {
            "title": "点绛唇",
            "content": "虹玉横箫，纤纤指按新声作。参差重约。昨夜梁伊错。几许闲愁，品字都忘却。沉吟觉。一声哀角。满院残花落。",
            "comment": ""
        },
        {
            "title": "霜天晓角",
            "content": "问春来未。也似辛壬癸。如此男儿五十，又过却、孔融二。画堂孙子子。新桃如故垒。不管明朝後日，春满眼、是千岁。",
            "comment": ""
        },
        {
            "title": "浪淘沙",
            "content": "无谓两眉攒。风雨春寒。池塘小小水漫漫。只为柳花无一点，忘了临安。何许牡丹残。客倚屏看。小楼面面是春山。日暮不知春去路，一带阑干。",
            "comment": ""
        },
        {
            "title": "减字木兰花",
            "content": "不能管得。欲雨能教天地黑。待得开晴。不用吾言也自行。一杯亦醉。万事无能吾欲睡。旧亦能诗。说旧时诗问是谁。",
            "comment": ""
        },
        {
            "title": "虞美人",
            "content": "湿云待向三更吐。更是沉沉雨。眼前儿女意堪怜。不说明朝後日、说明年。当年知道晴三鼓。便似佳期误。笑他拜月不曾圆。只是今朝北望、也凄然。",
            "comment": ""
        },
        {
            "title": "摸鱼儿",
            "content": "想幼安、辽东归後，自羞年少龙首。长安市上垆边卧，枉却快行家走。空两袖。染醉墨淋漓，把似天香透。功名邂逅。便六一词高，君谟字伟，但见说行昼。人间事，苦似成丹无候。神清苔字如镂。明年六十闻歌後，颇记薄醺醺否。儿拍手。笑马上葛疆，也作家山友。烦伊起寿。更待复一中，毋多酌我，疏影共三嗅。",
            "comment": ""
        },
        {
            "title": "唐多令",
            "content": "春雨满江城。汀洲春水生。更悲久雨似春酲。犹有一般天富贵，夜来雨、早来晴。年少总看灯。老来犹故情。便无灯、也自盈盈。说著春情谁不爱，今夜月、有人行。",
            "comment": ""
        },
        {
            "title": "望江南/忆江南",
            "content": "七日後，重会是星前。二月之间浑似此，馀年何止万三千。日拟醉华筵。歌白雪，除是雪儿传。看取长生瓢屡倒，眼前橘粟术何玄。自唱鹊桥仙。",
            "comment": ""
        },
        {
            "title": "金缕曲/贺新郎",
            "content": "岁事峥嵘甚。是当年、爆竹驱傩，插金幡胜。忽晓阑街儿童语，不为上元灯近。但笑拣、梅簪公鬓。莫恨青青如今白，愿年年、语取东君信。巾未堕，笑重整。他年不信东风冷。鼓连天、银烛花光，柳芽催迸。漫说沈香亭羯鼓，自著锦袍吟凭。待吹彻、玉箫人醒。不带汝阳天人福，便不教、百又馀年剩。歌此曲，休辞饮。",
            "comment": ""
        },
        {
            "title": "莺啼序",
            "content": "闷如愁红著雨，卷地吹不起。便故人渺渺，相逢前事，欲语还已。凝望久、荒城落日，五湖四海烟浪里。问而今何处，寄声旧时邻里。闲说那回，海上苏李。雪深夜如被。想携手、汉天不语，叫□不应疑水。待河梁、一尊落月，生非死别君如酹。望故人阁上，依稀长剑方履。古人已矣，垂名青史，谓当如此矣。又谁料浮沈，自得鱼计。赏心乐事，良辰美景，撞钟舞女，朱门大第。雕鞍骏马番装笠，笑虚名何与身前事。区区相望，饿死西山，悬目东门，人生何乐为此。古人已矣，天下英雄，使君与操耳。听喔喔、鸡鸣早起，屡舞徘徊，痛饮高楼，狂歌过市。苍苍万古，羲农周孔，文章事业星辰上，到而今、枯见银河底。笑他黄纸除君，红旗报我，为君助喜。",
            "comment": ""
        },
        {
            "title": "法驾导引",
            "content": "天正子，天正子，亥正较差些。床下玉灵头戴九，手中铜叶锦添花。乞汝作飞霞。辽东鹤，辽东鹤，无语鹤头斜。尘土不知灰变缟，周遭会见顶成砂。城郭待还家。",
            "comment": ""
        },
        {
            "title": "桂枝香",
            "content": "吹箫人去。但桂影徘徊，荒杯承露。东望鞭芙缥缈，寒光如注。去年夜半横江梦，倚危樯，参差曾赋。茫茫角动，回舟尽兴，未惊鸥鹭。情知道、明年何处。漫待客黄楼，尘波前度。二十四桥，颇有杜书记否。二三字者今如此，看使君、角巾东路。人间俯仰，悲欢何限，团圆如故。",
            "comment": ""
        },
        {
            "title": "水调歌头",
            "content": "百千孙子子，八十老翁翁。人间天下清福，阅世苦难同。谁叹东门猎倦，谁笑南阳舞罢，万事五更钟。但愿人长久，聊复进杯中。故侯瓜，丞相柏，大夫松。诸公健者安在，春梦转头空。可笑先生无病，病在枕流漱石，福至自然通。聋者固多笑，一笑更治聋。",
            "comment": ""
        },
        {
            "title": "鹧鸪天",
            "content": "白白江南一信霜。过都字不到衡阳。老嘉破帽并吹却，未省西风似此狂。攀北斗，酌天浆。月香满似菊花黄。神仙暗度龙山劫，鸡犬人间百战场。",
            "comment": ""
        },
        {
            "title": "临江仙",
            "content": "旧日诗肠论斗酒，风流怀抱如倾。几年不听渭城声。尊前无贺老，卷里少弥明。闻说语言都好，便应步履全轻。长生第一是风僧。额前书八十，能说又能行。",
            "comment": ""
        },
        {
            "title": "摸鱼儿",
            "content": "对尊前、簪花骑竹，老胡起起能舞。春风浩荡天涯去，惟有薰吟自语。槐正午。看万户蜂脾，帘幕双双乳。娇儿呆女。漫学得琵琶，依稀马上，总是主恩处。凌烟像，空倚临风玉树。升沈事遽如许。刘郎贯是瑶池客，又醉碧桃三度。花下数。记三度三千，结子多红雨。年年五五。共准拟阶庭，钗符献酒，袅袅缀双虎。",
            "comment": ""
        },
        {
            "title": "忆秦娥",
            "content": "梅花节。白头卧起餐毡雪。餐毡雪。上林雁断，上林书绝。伤心最是河梁别。无人共拜天边月。天边月。一尊对影，一编残发。",
            "comment": ""
        },
        {
            "title": "鹧鸪天",
            "content": "旧日桃符管送迎。灯毯爆竹斗先嬴。鹿门乱走团栾久，才到城门有鼓声。梅弄雪，柳窥晴。残年犹自冷如冰。欲知春色招人醉，须是元宵与踏青。",
            "comment": ""
        },
        {
            "title": "永遇乐",
            "content": "灯舫华星，崖山碇口，官军围处。璧月辉圆，银花焰短，春事遽如许。麟洲清浅，鳌山流播，愁似汨罗夜雨。还知道，良辰美景，当时邺下仙侣。而今无奈，元正元夕，把似月朝十五。小庙看灯，团街转鼓，总是添恻楚。传柑袖冷，吹藜漏尽，又见岁来岁去。空犹记，弓弯一句，似虞兮语。",
            "comment": ""
        },
        {
            "title": "百字令/念奴娇",
            "content": "洞房停烛，似新岁，数到上元时节。一盏屠苏千岁酒，添得新人罗列。昨日迎长，今朝献寿，尝团团佳月。永和春好，用之不竭嘉客。见说海上归来，有如瓜大枣，无人分得。六十二三刘梦得，输与香山乐色。菱谷二绡，杨枝春草，歌舞琵琶笛。只愁元日，玉龙催上金驿。",
            "comment": ""
        },
        {
            "title": "水龙吟",
            "content": "多年绿幕黄帘，瓶花黯黯无谁主。荀陈迹远，燕吴路断，何人星聚。四圣楼台，水仙华表，冷烟和雨。但徘徊梦想，美人不见，空犹记、铁炉步。过尽凉风天末，坠华笺、行行飞翥。一端翠织，锦鲸茅屋，天吴惊舞。念我何辰，涸阴冰子，生怜金虎。恨儿痴不了，山川悠缅，共君黉宇。",
            "comment": ""
        },
        {
            "title": "满江红",
            "content": "莺语依然，但春去、人间无约。谁念我、吟情憔悴，醉魂落魄。尽日只将行卷续，有时自整残棋著。向黄昏、细雨闷无憀，青梅落。南又北，相思错。朝异暮，人情薄。漫踌躇在目，奢华如昨。海底月沉天上兔，辽东人化扬州鹤。记龙云、波浪岂能平，天难托。",
            "comment": ""
        },
        {
            "title": "金缕曲/贺新郎",
            "content": "秋老寒香圃。自春来、桔槔闲了，去天尺五。陌上踏歌来何暮，收得黄云如土。但稽首、福星初度。不是使君人间佛，甚今朝、欲雨今朝雨。持寿酒，为公舞。虎头画手谁甚许。写天人、方瞳红颊，共宾笑语。卫戟连营三千士，簇簇满城箫鼓。早恐是、留公不住。飞去翩翩嫌白鹭，算来年、稀姓多登府。祝千岁，奉明主。",
            "comment": ""
        },
        {
            "title": "乳燕飞/贺新郎",
            "content": "曾授茅山记。共当年、二百七十，又三甲子。昨上云台占云物，占得景风南至。又恰是、封侯千岁。行遍神州河洛外，早归来、庭下槐阴翠。春万户，共生意。溪翁图是参同契。想金丹、圆成功行，活人相似。顾我尊前歌赤壁，生子当如此耳。笑华发、东坡年几。弟不如人今老矣，看龙头、霄汉雌龙尾。呼白石，为公起。",
            "comment": ""
        },
        {
            "title": "点绛唇",
            "content": "小阁横窗，倩谁画得梅梢远。那回半面。曾向屏间见。风雪空山，怀抱无荀倩。春堪恋。自羞片片。更逐东风转。",
            "comment": ""
        },
        {
            "title": "洞仙歌",
            "content": "有客从余，不计余无酒。袖有蟠桃为君寿。叹此桃再熟，也须年後。甚辨得，转盼个偷桃手。菊潭三十斛，月又月添，天赋先生日更久。但黄杨长寸，闰年倒寸，似凭得到梧宫甚时候。客又道奇特是阳生，後七日相看，醉春风柳。",
            "comment": ""
        },
        {
            "title": "花犯",
            "content": "甚天花、纷纷坠也，偏偏著余帽。乾坤清皓。任海角荒荒，都变瑶草。落梅天上无人扫。角吹吹不到。想特为、东皇开宴，琼林依旧好。看儿贪耍不知寒，须塑就玉狮，置儿怀抱。奈转眼、今何在，泪痕成恼。白发翁翁向儿道。那曲巷袁安爱晴早。便把似、一年春看，惜花花自老。",
            "comment": ""
        },
        {
            "title": "唐多令",
            "content": "明月满沧洲。长江一意流。更何人、横笛危楼。天地不知兴废事，三十万、八千秋。落叶女墙头。铜驼无恙不。看青山、白骨堆愁。除却月宫花树下，尘坱莽、欲何游。",
            "comment": ""
        },
        {
            "title": "摸鱼儿",
            "content": "三百年、人间天上，遽如许、遽如许。落花寒食东风雨，漠漠长陵抔土。魂归否。怕些不分明，又堕人笺疏。且无相负。记昔与诸贤，共谈洛下，曾识老人父。牛衣泪，冷落闻鸡东府。风尘曾独深虑。子规声断长门晓，春梦不堪重做。千万古。但目极心伤，宛转虞兮楚。江东日暮。想野草荒田，而今何处，不待雍门鼓。",
            "comment": ""
        },
        {
            "title": "沁园春",
            "content": "六十一翁，垂银带鱼，插四角轮。把百个今朝，重排花甲，十年前事，似臼齑辛。骰选功名，酒中富贵，管取当筵满劝旬。槐知道，待二郎做甚，父子封申。便应际会昌辰。怕林下相逢未是真。看焚芰裂荷，起锺山笑，卖田僦马，堕贡生贫。後六十年，有无穷事，是宰官身是报身。年来好，莫做他宰相，便是全人。",
            "comment": ""
        },
        {
            "title": "踏莎行",
            "content": "北望蝶山，西迷凤苑。忽忽醉里题诗满。黄花只似去年黄，去年人去黄花远。雨压城荒，丘园路断。却晴又恨公来晚。依稀自唱古人诗，明年此会知谁健。",
            "comment": ""
        },
        {
            "title": "摸鱼儿",
            "content": "道醉乡、无边无岸，一尊到彼殊径。是间转海人知处，尺地不教渠剩。尊亦瘿。问一斗消酲，一石犹难信。临风小等。记我友醒狂，相从有意，中路恨羌永。梅花晚，早已雪堆余鬓。此花宁复风韵。空寒独倚天为主，天又几时曾定。今为晋。看秦女山中，绿发垂垂顶。百年一瞬。叹高卧北窗，闲过五十，无说答形影。",
            "comment": ""
        },
        {
            "title": "洞仙歌",
            "content": "也曾海上，啖如瓜大枣。海上归来相公老。画堂深、满引明月清风，家山好、一笑尘生蓬岛。六年春易过，赢得清阴，到处持杯藉芳草。看明年此日，人在黄金台上，早整顿、乾坤事了。但细数斋年几人存，更宰相高年，几人能到。",
            "comment": ""
        },
        {
            "title": "满江红",
            "content": "淡淡胭脂，似褪向、景阳鸳石。依然是、春睡未足，捧心犹癖。藉甚不禁君再顾，嫣然却记渠初拆。黯销魂、欲尽更堪怜，终难得。犹记是，卿卿惜。空复见，谁谁摘。但当时一笑，也成陈迹。我懒花残都已往，诗朋酒伴犹相觅。听连宵、又雨又还晴，鸠鸣寂。",
            "comment": ""
        },
        {
            "title": "望江南/忆江南",
            "content": "长欲语，欲语又蹉跎。已是厌听夷甫颂，不堪重省越人歌。孤负水云多。羞拂拂，懊恼自摩挲。残烛不教人径去，断云时有泪相和。恨恨欲如何。",
            "comment": ""
        },
        {
            "title": "八声甘州",
            "content": "记前朝、鹤会又重来，攀翻第三桃。看云华授策，麻姑擘脯，嬴女吹箫。寻思曲江旧事，宫锦胜龙标。奏罢清华梦，独立春宵。不数相州锦样，是调羹御手，重解金貂。但今年此日，疏了醉葡萄。闻老仙、衣冠皓伟，又丁宁、天语著儿招。都人望，回班赐第，赤舄飞朝。",
            "comment": ""
        },
        {
            "title": "水调歌头",
            "content": "坐久语寂寞，泉响忽翻空。不知龙者为雨，雨者为成龙。看取交流万壑，不数飞来千丈，高屋总淙淙。是事等恶剧，裂石敢争雄。敲铿訇，扪滑仄，藉蒙茸。苍浪向来半掩，厚意复谁容。欲说正元旧事，未必玄都千树，得似洞中红。檐语亦颠倒，洗尔不平胸。",
            "comment": ""
        },
        {
            "title": "金缕曲/贺新郎",
            "content": "忘却来时路。恨苍苍、寒冰弃我，江南闲处。世事早知今如此，何不老农老圃。更种个、梅花深住。冻雨前朝浯溪石，对苍苔、堕泪怜臣甫。山似我，两眉聚。岁云暮矣如何度。但多情、寂寥相念，二三君子。越石暮年扶风赋，犹解闻鸡起舞。恨不减、二三十岁。一曲相思碧云合，醉凭君、为我歌如缕。君念我，似同祖。",
            "comment": ""
        },
        {
            "title": "临江仙",
            "content": "幸自不须端帖子，闲中一句如无。爱他午日午时书。惟应三五字，便是辟兵符。久雨石鲸未没，小风纨扇相疏。邀朋一笑共菖蒲。去年初禁酒，今日漫提壶。",
            "comment": ""
        },
        {
            "title": "水龙吟",
            "content": "看人削树成槎，布帆海上秋风浪。白头坡老，知津水手，倚桄榔杖。九点齐州，半生髀肉，烟尘苍莽。但北窗梦转，青阴满眼，抚陈迹、玩新涨。世事艰难已遍，笑而今、不堪重想。龙筋虎骨，根深伏兔，擎空千丈。礼乐文章，终须梦卜，南人为相。问凌烟生面，他时彷佛，似何人像。",
            "comment": ""
        },
        {
            "title": "水调歌头",
            "content": "不饮强须饮，不饮奈何明。也曾劬秃当了，依旧滑如冰。一吸金波荡漾，再吸琼楼倾倒，吾杓亦长盈。试入壶中看，只似世间晴。饮连江，江连月，月连城。十年离合老矣，悲喜得无情。想见凄然北望，欲说明年何处，衣露为君零。同此大圆镜，握手认环瀛。",
            "comment": ""
        },
        {
            "title": "青玉案",
            "content": "无肠可断听花雨。沉沉已是三更许。如此残红那得住。一春情绪。半生羁旅。寂寞空山语。霖铃不是相思阻。四十平分犹过五。渐远不知何杜宇。不如归去。不如归去。人在江南路。",
            "comment": ""
        },
        {
            "title": "减字木兰花",
            "content": "东风似客。醉里落花南又北。客似东风。携手斜阳一笑中。佳人怨我。不寄江南春一朵。我怨佳人。憔悴江南不似春。",
            "comment": ""
        },
        {
            "title": "摸鱼儿",
            "content": "更比他、东风前度，依然一榻如许。深深旧是谁家府，落日画梁燕语。帘半雨。记湖海平生，相遇忘宾主。阑珊春暮。看城郭参差，长空澹澹，沙鸟自来去。江山好，立马白云飞处。秦川终是吾土。登临笑傲西山笏，烟树高高杜宇。君且住。况双井泉甘，汲遍茶堪煮。歌残金缕。恰黄鹤飞来，月明三弄，仍是岳阳吕。",
            "comment": ""
        },
        {
            "title": "念奴娇",
            "content": "枯寒生晚，复何似、张绪少年时意。薄命不逢何至此，满眼啼妆龋齿。城是城非，年来年去，万八千能几。半痴半了，更痴儿计孙计。回首仕已半生，仕何如已，已矣羞拈起。幸有橘丸丸日大，且复从公围戏。若论弹文，更书谤箧，吾历无馀纸。多年致仕，大都有甚恩例。",
            "comment": ""
        },
        {
            "title": "鹧鸪天",
            "content": "去年太岁田间土，明日香烟壁下尘。马上新人红又紫，眼前歌妓送还迎。钗头燕，胜金紃。燕歌赵舞动南人。遗民植杖唐巾起，闲伴儿童看立春。",
            "comment": ""
        },
        {
            "title": "汉宫春",
            "content": "雨入轻寒，但新篘未试，荒了东篱。朝来暗惊翠袖，重倚屏帏。明窗丽阁，为何人、冷落多时。催重顿，妆台侧畔，画堂未怕春迟。漫省茸香粉晕，记去年醉里，题字倾敧。红炉未深乍暖，儿女成围。茶香疏处，画残灰、自说心期。容膝好，团栾分芋，前村夜雪初归。",
            "comment": ""
        },
        {
            "title": "霜天晓角",
            "content": "良宵七七。又近中元日。桥上老人有约，後五日、重来觅。婵娟银海出。木犀新雨湿。惟有延平剑气，箕斗外、广寒逼。",
            "comment": ""
        },
        {
            "title": "江城子",
            "content": "书题拂拂洞庭香。孕云黄。粲珠光。唤谪仙人，除是贺知章。未老得闲闲到老，无一事，和诗忙。是中曾著老人双。送千觞。乐谁妨。世上输赢，不似烂柯长。晚入耆英年最少，空结客，少年场。",
            "comment": ""
        },
        {
            "title": "江城梅花引",
            "content": "几年城中无看灯。夜三更。月空明。野庙残梅，村鼓自春声。长笑儿童忙踏舞，何曾见，宣德棚，不夜城。去年今年又伤心。去年晴。去年曾。不似今年，闲坐处、却不曾行。忆去年人、弹烛泪纵横。想见西窗窗下月，窗下月，是无情，是有情。",
            "comment": ""
        },
        {
            "title": "念奴娇",
            "content": "吾年如此，更梦里、犹作狼居胥意。千首新诗千斛酒，管甚侯何侯齿。员峤波翻，瀛洲尘败，吾屐能销几。经丘寻壑，是他早计迟计。犹记辰巳嗟嗟，故人贺我，且勉呼君起。五十不来来过二，方悟人言都戏。以我情怀，借公篇韵，恨不天为纸。馀生一笑，不须邴曼容例。",
            "comment": ""
        },
        {
            "title": "鹧鸪天",
            "content": "白发平津起褎然。燕飞定远望生还。世间最有团栾乐，又是平平过一年。银信近，玉鞭先。东来西去爵衔鳝。人生有命迟迟好，且喜称觞寿母前。",
            "comment": ""
        },
        {
            "title": "金缕曲/贺新郎",
            "content": "风雨东篱晚。渺人间、南北东西，平芜烟远。旧日携壶吹帽处，一色沈冥何限。天不遣、魂销肠断。不是苦无看山分，料青山、也自羞人面。秋後瘦，老来倦。惊回昨梦青山转。恨一林、金粟都空，静无人见。默默黄花明朝有，只待插花寻伴。又谁笑、今朝蝶怨。潦倒玉山休重醉，到簪萸、忍待人频劝。今又惜，几人健。",
            "comment": ""
        }
    ]
}