{
    "dynasty": "宋",
    "author": "邵缉",
    "poems": [
        {
            "title": "满庭芳",
            "content": "落日旌旗，清霜剑戟，塞角声唤严更。论兵慷慨，齿颊带风生。坐拥貔貅十万，衔枚勇、云槊交横。笑谈顷，匈奴授首，千里静欃枪。荆襄，人按堵，提壶劝酒，布谷催耕。芝夫荛子，歌舞威名。好是轻裘缓带，驱营阵、绝漠横行。功谁纪，风神宛转，麟阁画丹青。",
            "comment": ""
        },
        {
            "title": "题长兴吴城",
            "content": "高台无地曲池平，漂泊勾吴宿古城。一岸溼云沈夜色，四山凉叶下秋声。",
            "comment": ""
        }
    ]
}