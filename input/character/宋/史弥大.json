{
    "dynasty": "宋",
    "author": "史弥大",
    "poems": [
        {
            "title": "谒越公墓",
            "content": "满眼松楸护石茔，此来倍觉暗伤情。烟云深处眠翁仲，俎豆香时荐特牲。一寺近回溪水曲，万山青向墓门横。杨花无限萦春思，送我轻舟十里程。",
            "comment": ""
        },
        {
            "title": "挽崔舍人",
            "content": "在昔夸三喜，于今萃一门。周还陪帝学，终始代王言。晋擢倾人望，规陈悉治原。彼苍无处问，才大合调元。",
            "comment": ""
        },
        {
            "title": "挽崔舍人",
            "content": "忆昨登瀛日，相亲意最深。耽书加我辟，体国见君心。遽就黄粱梦，空遗丹扆箴。堂堂那复有，衰涕泫沾襟。",
            "comment": ""
        }
    ]
}