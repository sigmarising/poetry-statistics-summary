{
    "dynasty": "宋",
    "author": "刘敬",
    "poems": [
        {
            "title": "观沧浪亭石感而有作",
            "content": "苏君在朝人不知，苏君既没人悲人。流风遗书见称道，高文大句争提撕。壁间草隶亦不置，剥苔椎土无弃遗。乃知死不兴人共利害，而后不为时所疑。沧浪亭空卉木老，古石苍苍颜色好。无胫独能千里来，致身忽在都门道。帝都王侯好事多，相看自悔取不早。君不见吴兴长史春祥衫，闭门抱恨长枯槁。",
            "comment": ""
        }
    ]
}