{
    "dynasty": "宋",
    "author": "释惟清",
    "poems": [
        {
            "title": "偈九首",
            "content": "古佛不到处，诸人共用。诸人不到处，古佛同参。同参共用如何显，种田博饭机非浅。因思昔日老师言，三界本无何无免。",
            "comment": ""
        },
        {
            "title": "偈二首",
            "content": "何知龙肉即独肉，细语粗言尽入神。惜彼当年老居士，大机曾未脱根尘。",
            "comment": ""
        },
        {
            "title": "偈九首",
            "content": "浮云散尽狂波止，天上玉蟾水底圆。皎洁迥然通湛寂，此时消息若为传。",
            "comment": ""
        },
        {
            "title": "偈九首",
            "content": "江月照，松风吹，永夜清宵更是谁。雾露云霞遮不得，个中犹道不如归。复何妲，荷叶团团团似镜，菱角尖尖尖似锥。",
            "comment": ""
        },
        {
            "title": "辞无尽居士",
            "content": "无地无锥彻骨贫，利生深愧泛余珍。廛中大施门难启，乞与青山养病身。",
            "comment": ""
        },
        {
            "title": "偈九首",
            "content": "天机藏不得，花笑鸟啼时。不等重拈出，当人合自知。",
            "comment": ""
        },
        {
            "title": "偈二首",
            "content": "东坡笑说吃龙肉，舌底那知己燕津。能省燕津真有味，会言龙肉不为珍。",
            "comment": ""
        },
        {
            "title": "偈九首",
            "content": "衲僧照彻千差眼，缁素浅深毫发分。分处莫非全正令，法王那得独称尊。",
            "comment": ""
        },
        {
            "title": "偈九首",
            "content": "山是山，水是水。僧是僧，俗是俗。更将何物演真乘，六六元来三十六。",
            "comment": ""
        },
        {
            "title": "偈九首",
            "content": "无人知。冲开碧落松千尺，截断红尘水一溪。",
            "comment": ""
        },
        {
            "title": "偈九首",
            "content": "一是一，二是二。头上是天，脚上是地。饥即餐兮困即睡，人人皆受如来记。",
            "comment": ""
        },
        {
            "title": "偈九首",
            "content": "时时是好时，日日是好日。乌兔体全身，灵机何处觅。今朝看见昨朝人，依旧眼睛光似漆。",
            "comment": ""
        }
    ]
}