{
    "dynasty": "宋",
    "author": "张自明",
    "poems": [
        {
            "title": "和方信孺题云崖轩",
            "content": "万进风烟倚瘦藜，湘南曾自一登陴。云崖知在宜山麓，水月传夸古洞奇。四字丹书无梦见，千峰苍玉有谁诗。门前系马松阴下，鸦背斜阳影屡移。",
            "comment": ""
        },
        {
            "title": "白龙洞",
            "content": "白龙洞口白龙台，一俯南天眼豁开。苍壁漫题三数字，后人还笑我曾来。",
            "comment": ""
        },
        {
            "title": "丹霞岩",
            "content": "玉玲珑外玉崔巍，曾与三贤识面来。自有此山才有此，游人于此合裴回。",
            "comment": ""
        },
        {
            "title": "龙隐庵",
            "content": "南山山北北山南，一洞只分路口三。孤鹤叫云声自远，懒龙悭雨睡方酣。襄公淡墨留苍壁，太史高风拂翠岚。百尺财前清绝地，道人先我著茅庵。",
            "comment": ""
        },
        {
            "title": "游朝阳洞次孙机宜韵",
            "content": "绿野年来喜有秋，行春到处小淹留。朝阳亭上初披雾，水月冉中更枕汉。竹径不容周俗驾，桃蹊还泊晋渔舟。遨头自愧非元老，滥总师干乏壮猷。",
            "comment": ""
        },
        {
            "title": "栖霞洞",
            "content": "玉洞沉沉锁碧虚，月华曾伴日华居。刀圭影触金丸弹，蝉蜕形留锦鲤鱼。旧隐已荒三径草，仙人忽授数行书。丹霞自有栖真处，十里松风可跨驴。",
            "comment": ""
        },
        {
            "title": "游朝阳洞次孙机宜韵",
            "content": "乘轺初至忆前秋，岂意持麾尚此留。立屋得僧成宴喜，游山如谢欠风流。劝酬同把菊花盏，来往自操莲叶舟。向晚洞门烟渐锁，祗应归兴更宜犹。",
            "comment": ""
        },
        {
            "title": "清秀山韵",
            "content": "甲子循环各一时，又逢青犬护岩扉。金墉城锁瑶池苑，苍玉楼铺锦地衣。万里西风生木末，数声湘竹叫云归。明朝天上秋期近，问讯河边织女机。",
            "comment": ""
        },
        {
            "title": "游华景洞",
            "content": "拂破苍苔觅旧题，五言觅得晚唐诗。岩光人忆遗名好，华景天开一段奇。铁锁掣关躔霹垒，玉梯穿路透瑶池。古心未展閒游戏，惭愧平生华子期。",
            "comment": ""
        },
        {
            "title": "水月洞",
            "content": "癸水江头石似浮，银河影里月如钩。无人弄杵看蟾兔，有客乘槎访斗牛。自古鹊桥传七日，何年桂子落三秋。金轮待欲长无缺，玉斧仍须妙手修。",
            "comment": ""
        },
        {
            "title": "观邸报",
            "content": "西风飒飒雨潇潇，小小人家短短桥。独倚阑干数鹅匹，一声孤雁在云霄。",
            "comment": ""
        }
    ]
}