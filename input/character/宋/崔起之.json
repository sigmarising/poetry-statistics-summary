{
    "dynasty": "宋",
    "author": "崔起之",
    "poems": [
        {
            "title": "题姚司户万翠亭",
            "content": "名山绕旌川，未易千百计。棲零点耸其西，二幕相扞蔽。柳山与龙山，连亘殆无际。大鳌从东出，石鼓鉴奇瑞。华容接鸡形，蔓衍若难制。给南有梓山，盘屹万里势。有殿曰甘露，崒嵂插天地。玉壶枕其北，凫山复相比。碜岭介凤凰，大洞阐天秘。无奈分布广，一蹴不可于。姚君天韵奇，气慨高一世。胸中饱丘壑，作亭非壮丽。独能极遐观，领略万山翠。苍玉无遁形，秀色归一视。却笑昔人非，所见殊无异。东亭乱清晖，仅得翠微意，东山罗红裙，未免声色累。唯君别幽趣，徜佯乐清致。青山不改旧，令客时一醉。",
            "comment": ""
        }
    ]
}