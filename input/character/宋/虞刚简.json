{
    "dynasty": "宋",
    "author": "虞刚简",
    "poems": [
        {
            "title": "游灵岩寺",
            "content": "摩挲石刻拜方兴，误国从初恨老秦。十六州归仍遗虑，百馀年事语谁人。出师表在今如昔，坠泪碑存旧似新。江水江花岂终极，风光一任转青春。",
            "comment": ""
        },
        {
            "title": "游灵岩寺",
            "content": "八年前识兹山面，今日幽盟许重寻。乱石悬崖僧易少，疏林浅薄寺难深。流泉药得何人病，绝壁灵通古佛心。老我泊然元会得，俯空一笑晚风临。",
            "comment": ""
        },
        {
            "title": "句",
            "content": "天上人间元一气，如何倾刻烂樵柯。",
            "comment": ""
        },
        {
            "title": "南乡子",
            "content": "儿有掌中杯。但把归期苦苦催。奕世衣冠仍上第，公台。元自诗书里面来。秋色为渠开。先我梁山马首回。猿鹤莫轻窥蕙帐，惊猜。抬步归休亦乐哉。",
            "comment": ""
        },
        {
            "title": "送子就试帖",
            "content": "儿有掌中杯但把，归期苦苦催奕世。衣冠仍上第公台，元自诗书裹面来。秋色为渠开先我，梁世马首回猿鹤。莫轻窥蕙帐惊猜，苔步归休亦乐哉。",
            "comment": ""
        },
        {
            "title": "三池丁祭宿斋所赋",
            "content": "洙泗微言日夜行，天高地下昨犹今。□□□□六经意，识得皇皇万古心。宗庙百官谁不见，朱弦疏越有知音。同人得似三池盛，属目冠裳俨若林。",
            "comment": ""
        }
    ]
}