{
    "dynasty": "宋",
    "author": "宋思远",
    "poems": [
        {
            "title": "汀州",
            "content": "全闽形势数临汀，赣岭边疆似井陉。江汇里渊锁地脉，山横华盖应天星。",
            "comment": ""
        },
        {
            "title": "定光南安岩",
            "content": "石耸虚岩接太虚，百千年称定光居。未知天上何方有，应是人间别地无。香风影里迎新魄，梵呗声中见落晖。自恨劳生名利役，不能来此共忘机。",
            "comment": ""
        },
        {
            "title": "定光南安岩",
            "content": "路入云山几万层，豁然岩宇势峥嵘。地从物外嚣尘断，天到壶中日月长。",
            "comment": ""
        }
    ]
}