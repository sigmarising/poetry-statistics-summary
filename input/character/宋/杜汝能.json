{
    "dynasty": "宋",
    "author": "杜汝能",
    "poems": [
        {
            "title": "时思荐福寺",
            "content": "□知山不厌，高处更营亭。对面开诗景，当空列画屏。药生香草异，盖结古松灵。见说师斋暇，时来此读经。",
            "comment": ""
        },
        {
            "title": "送雇梅山之杨州",
            "content": "高人必见知，已是渡淮迟。路远飘零客，囊多绝妙诗。早蝉何处听，归棹几时期。到定陪吟宴，琼花惜过时。",
            "comment": ""
        },
        {
            "title": "赠陈随隐",
            "content": "父子名相继，如君又出奇。乾坤钟秀气，湖海诵新诗。放鹤春风远，横琴夜月迟。未应随大隐，闲过圣明时。",
            "comment": ""
        },
        {
            "title": "海棠",
            "content": "几树繁红一径深，春风裁天剪锦成屏。花前莫作渊材恨，且看杨杨妃睡未醒。",
            "comment": ""
        },
        {
            "title": "寄薛泳",
            "content": "长安君别后，动即是相思。料想还家日，胜如为客时。江寒惊梦断，路远得书迟。几度空凝望，春风又柳丝。",
            "comment": ""
        },
        {
            "title": "寄吴梦鹤",
            "content": "怜君如泛梗，漂泊竟何之。经岁无来信，还家是几时。秋高鸿过少，地冷菊开迟。屡夕寒灯下，秋吟只自知。",
            "comment": ""
        },
        {
            "title": "丝瓜",
            "content": "寂寥篱户入泉声，不见山容亦自清。数日雨晴秋草长，丝瓜沿上瓦墙生。",
            "comment": ""
        },
        {
            "title": "句",
            "content": "闲立绿杨影，交眠红藕花。",
            "comment": ""
        }
    ]
}