{
    "dynasty": "宋",
    "author": "释深",
    "poems": [
        {
            "title": "偈颂六首",
            "content": "东村王老夜烧钱，百万雄兵带甲眠。四塞八蛮皆镇静，大家拊掌贺尧年。",
            "comment": ""
        },
        {
            "title": "颂古八首",
            "content": "昨夜三更转向西，明眼宗师为指迷。若於话下寻端的，未免泥中又洗泥。",
            "comment": ""
        },
        {
            "title": "偈颂六首",
            "content": "维摩默然，普贤广说。历代圣贤，互呈丑拙。君不见落花三月子规啼，一声声是一滴血。",
            "comment": ""
        },
        {
            "title": "偈颂六首",
            "content": "风萧萧，叶飘飘。云片片，水茫茫。江干独立向谁说，天外飞鸿三两行。",
            "comment": ""
        },
        {
            "title": "颂古八首",
            "content": "庞眉策起貌棱层，见佛元来却不曾。南岳天台相撞著，被人唤作捉秦侩。",
            "comment": ""
        },
        {
            "title": "偈颂六首",
            "content": "桃符休钉，艾人莫缚。太虚无云，本自寥廓。大家拊掌归去休，拟议思量错错错。",
            "comment": ""
        },
        {
            "title": "颂古八首",
            "content": "庞公倒地，灵照扶起。至今几百年，清风犹未已。犹未已，东海鲤鱼千尺嘴。",
            "comment": ""
        },
        {
            "title": "偈颂六首",
            "content": "一九二九，相逢不出手。三九二十七，篱头吹觱篥。翻忆小释迦，双手抱屈膝。知不知，实不实，摩诃般若波罗蜜。",
            "comment": ""
        },
        {
            "title": "颂古八首",
            "content": "行喝也打，礼拜也打。临济大师，可知礼也。",
            "comment": ""
        },
        {
            "title": "颂古八首",
            "content": "大家在里许，南山焦尾虎。牙爪利如锋，日轮正当午。",
            "comment": ""
        },
        {
            "title": "颂古八首",
            "content": "不点自和，不拨自转。伎俩天然，机轮如箭。如今分付当行家，百岁光阴已不多。若能直下猛提取，天上人间争奈何。",
            "comment": ""
        },
        {
            "title": "颂古八首",
            "content": "狗子无佛性，劝君不用举。欲透万重关，须是千钧弩。",
            "comment": ""
        },
        {
            "title": "颂古八首",
            "content": "一人背手抽金镞，一人反身控角弓。南北东西竞头看，果然一雁落寒空。",
            "comment": ""
        },
        {
            "title": "偈颂六首",
            "content": "龙生龙，凤生凤，老鼠养儿缘屋栋。达磨大师不会禅，历魏游梁乾打开。",
            "comment": ""
        }
    ]
}