{
    "dynasty": "宋",
    "author": "胡权",
    "poems": [
        {
            "title": "殊圣寺",
            "content": "不是等闲到，须知会合稀。水行清骨发，云卧冷裳衣。桐挂秋阴薄，松寒露气肥。共吟有佳致，何苦只言归。",
            "comment": ""
        },
        {
            "title": "济川用舟楫",
            "content": "渺渺水连天，归程想几千。孤舟辞曲岸，轻楫济长川。迥指波涛雪，回瞻岛屿烟。心迷沧海上，目断白云边。泛滥虽无定，维持且自专。还如圣明代，理国用英贤。",
            "comment": ""
        }
    ]
}