{
    "dynasty": "宋",
    "author": "陈潜心",
    "poems": [
        {
            "title": "百字令/念奴娇",
            "content": "梅峰孕秀，庆仙翁、咫尺元宵三夕。盛德温温如玉粹，多少殊勋嘉绩。两拥朱幡，独清节，高谊真难屈。景疏堂下，台星长伴南极。雅羡椿桂联芳，金章紫绶，拜舞欢声溢。福备宜高仁者寿，喜占人间八十。汉重申公，周登尚父，盛事今犹昔。九重注想，备车行聘遗逸。",
            "comment": ""
        }
    ]
}