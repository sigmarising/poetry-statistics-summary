{
    "dynasty": "宋",
    "author": "叶辉",
    "poems": [
        {
            "title": "咏清凉寺竹",
            "content": "茂林修竹绿侵雪，清到心君赖有君。李主当年饱凉后，民间苦热几曾闻。",
            "comment": ""
        },
        {
            "title": "驻马坡",
            "content": "将军气势溢江河，跃马曾来驻此坡。坡下石头城最险，屯兵正自不消多。",
            "comment": ""
        },
        {
            "title": "白鹭亭次罗公愚韵",
            "content": "白鹭洲边敞此亭，淮山江水瞰芦汀。鹭飞点点星颜色，那似公山鹤有灵。",
            "comment": ""
        },
        {
            "title": "秦淮次北谷罗叠韵",
            "content": "人言王气在鄣州，嬴政因来凿此流。地脉何曾真断得，几多天子御宸楼。",
            "comment": ""
        }
    ]
}