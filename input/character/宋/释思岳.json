{
    "dynasty": "宋",
    "author": "释思岳",
    "poems": [
        {
            "title": "颂古九首",
            "content": "本是山中人，爱说山中话。五月卖松风，人间恐无价。",
            "comment": ""
        },
        {
            "title": "偈颂七首",
            "content": "今年是闰年，剩著三十日。返究所剩底，添些浮逼逼。世间没量人，一切但省力。净众此密语，说了却不密。",
            "comment": ""
        },
        {
            "title": "颂古九首",
            "content": "时清休唱太平歌，大冶红罏著一毛。试向其中撮灰烬，亘天红焰已周遭。",
            "comment": ""
        },
        {
            "title": "颂古九首",
            "content": "一句举扬宗旨事，法堂上草亦须荒。回头却说人间话，大地山河常放光。光未明，无有佛，三条椽下好商量。岑大虫，岑大虫，澧州水，朗州峰。",
            "comment": ""
        },
        {
            "title": "偈颂七首",
            "content": "鼓山不跨石门句，嚼碎令人牙齿寒。亲扣国师问端的，石门无锁亦无关。",
            "comment": ""
        },
        {
            "title": "偈颂七首",
            "content": "芭蕉闻雷开，耳在什麽处。葵花随日转，眼在什麽处。若还眼耳分明，透出千门万户。",
            "comment": ""
        },
        {
            "title": "偈颂七首",
            "content": "谁道霜风只一般，今年寒胜去年寒。夜来得个真消息，无限鲇鱼上竹竿。",
            "comment": ""
        },
        {
            "title": "偈二首",
            "content": "腊月初，岁云徂。黄河冻已合，深处有嘉鱼。活鱍鱍，跳不脱，又不能相煦以湿相濡以沫。惭愧菩萨摩诃萨，春风几时来，解此黄河冻，令鱼化作龙，直透桃花浪。会即便会，痴人面前且莫说梦。",
            "comment": ""
        },
        {
            "title": "偈颂七首",
            "content": "炉已开，炭未有，衲僧暖地且相守。忽然乞得火种来，切忌烧脚又烧手。",
            "comment": ""
        },
        {
            "title": "偈二首",
            "content": "二祖偿宿债，万法绝对待。一心无碍，浮山有九带。十方虚空圆陀陀，无量法门百杂碎。若言其有，非内非外。若言其无，无在不在。知与理冥，境与神会。如牛拽磨，似水打碓。三千里外逢人东倒西{左亻右壘}，十字街头遇贱则贵。",
            "comment": ""
        },
        {
            "title": "颂古九首",
            "content": "不应山谷一所，透出千门万户。清晓一声杜鹃，劝人不如归去。",
            "comment": ""
        },
        {
            "title": "偈颂七首",
            "content": "世尊不说一个字，大藏小藏从此出。达磨九年面壁来，得皮得髓分优劣。",
            "comment": ""
        },
        {
            "title": "颂古九首",
            "content": "明明搅动一缸屎，却把麝香烧旖旎。许多香气不曾闻，浑身坐在屎缸里。",
            "comment": ""
        },
        {
            "title": "颂古九首",
            "content": "天魔谤佛，桀犬吠尧。巍巍大人，圣德可昭。",
            "comment": ""
        },
        {
            "title": "颂古九首",
            "content": "无阴阳地一片，明明卖贵买贱。死尸无处活埋，露出三头两面。",
            "comment": ""
        },
        {
            "title": "颂古九首",
            "content": "无根树子一株，山翁不费诛锄。鎚碎千年桃核，不须缘木求鱼。",
            "comment": ""
        },
        {
            "title": "颂古九首",
            "content": "问佛答云乾屎橛，明明此理难分雪。金刚宝剑倒杀人，钝钢止用新罗铁。",
            "comment": ""
        },
        {
            "title": "偈颂七首",
            "content": "一叶飘丹，乾坤独露。万缘泯迹，法界全彰。沩山水牯牛，大雄白额虎。河阳新妇子，临际小厮儿。虽然借路经过，拶著扶篱摸壁。",
            "comment": ""
        }
    ]
}