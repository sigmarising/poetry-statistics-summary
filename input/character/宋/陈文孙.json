{
    "dynasty": "宋",
    "author": "陈文孙",
    "poems": [
        {
            "title": "寄莫道人",
            "content": "林木自春兰自芽，游山过我兴何赊。铁桥问径最高顶，石洞开云随处家。人讶长年能绿发，我知真性即丹砂。谈锋未了归途速，一雨洗尘清可涯。",
            "comment": ""
        },
        {
            "title": "寄莫道人",
            "content": "暂闲吏债访仙居，云亦随人为卷舒。桑下忽逢三度宿，腹中如饱十年书。哦诗对酒谁知我，食柏餐霞一任渠。底事若难能障碍，不愁无地着吾庐。",
            "comment": ""
        }
    ]
}