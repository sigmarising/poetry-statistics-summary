{
    "dynasty": "宋",
    "author": "钱惟治",
    "poems": [
        {
            "title": "春日登大悲阁二首",
            "content": "袅霞披迥殿，香雾拥轻帘。晓花歌静院，芳树捧晴簷。",
            "comment": ""
        },
        {
            "title": "春日登大悲阁二首",
            "content": "阁，阁。雕镂，彩错。簇明霞，攒丽萼。玉女窥牖，飞仙捧铎。沉烟燠宝捍，媚水涵珠箔。千山蓊郁晴霁，万井喧填晓郭。登临秆倚傍琼栏，满目春光煦寥廓。",
            "comment": ""
        },
        {
            "title": "春日登大悲阁二首",
            "content": "碧天临迥阁，晴雪点山屏。夕烟侵冷箔，明月斂闲亭。",
            "comment": ""
        },
        {
            "title": "春日登大悲阁",
            "content": "圣方钦崇教，千光显绀容。映云窗倚暖，笼月箔花重。净刹香风远，危栏碧雾浓。胜因良以咏，华阁一斯逢。",
            "comment": ""
        },
        {
            "title": "春日登大悲阁",
            "content": "春城满望，晓阁閒登。尘销霁景，定出真僧。人怀远思，槛凭危层。因圆果登，胜境斯兴。",
            "comment": ""
        },
        {
            "title": "春日登大悲阁二首",
            "content": "阁，阁。般斤，郢作。木从绳，工必度。华饰藻绘，密施榱桷。明蟾代宝灯，瑞雾为珍箔。栏危似倚高空，梯回疑穿碧落。",
            "comment": ""
        }
    ]
}