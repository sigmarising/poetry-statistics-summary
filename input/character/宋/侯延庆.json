{
    "dynasty": "宋",
    "author": "侯延庆",
    "poems": [
        {
            "title": "句",
            "content": "长沙雄富冠江关，百万楼台绿柳间。",
            "comment": ""
        },
        {
            "title": "诗一首",
            "content": "云来万山动，云去天一色。长啸两三声，天高秋月白。",
            "comment": ""
        },
        {
            "title": "初夏",
            "content": "猥山狭路蔚桑麻，篱落春归尚有花。雨涨小溪蒲剑短，风回横陇麦旗斜。",
            "comment": ""
        },
        {
            "title": "次韵时从事桃花菊",
            "content": "霜郊百草半青黄，寒菊偷春作艳妆。灼灼似夸篱下客，夭夭欲伴禁中郎。玄都道士闻须种，彭泽先生见定狂。莫信化工欺世谷，且将一笑荐雕觞。",
            "comment": ""
        }
    ]
}