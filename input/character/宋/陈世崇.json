{
    "dynasty": "宋",
    "author": "陈世崇",
    "poems": [
        {
            "title": "元夕八首",
            "content": "风飘蹀躞步摇轻，相唤相呼去看灯。笑整玉梅藏素手，香肩三角卸吴绫。",
            "comment": ""
        },
        {
            "title": "题曾氏诸帖",
            "content": "南丰而后艇斋君，忠义词章萃一门。手泽流芳凌劫火，钦承犹得到来孙。",
            "comment": ""
        },
        {
            "title": "元夕八首",
            "content": "看灯螃蟹月前供，迓鼓金销画领中。帘卷重楼灯乍试，柳稍风暖雪初融。",
            "comment": ""
        },
        {
            "title": "元夕八首",
            "content": "麝圆{饣追}拍澄沙团，餶饳糖霜乳橘盘。蕉叶柿花宜利少，叫声浑杂市声欢。",
            "comment": ""
        },
        {
            "title": "元夕八首",
            "content": "买市今宵看帅臣，九衢车马隘香尘。欢呼百姓同沾惠，无限搀行卖卜人。",
            "comment": ""
        },
        {
            "title": "元夕八首",
            "content": "女童清乐玉琮琤，一道群丝缓合笙。更看苏家坊傀儡，软风娇送杵歌声。",
            "comment": ""
        },
        {
            "title": "元夕八首",
            "content": "寒星万点御香飘，和气潜回积雪消。盈耳嵩呼声不绝，熙熙春意入箫韶。",
            "comment": ""
        },
        {
            "title": "元夕八首",
            "content": "天街箫鼓厌繁华，静访湖山释子家。珍玩图书尤绚眼，选僧堂里万莲华。",
            "comment": ""
        },
        {
            "title": "元夕八首",
            "content": "苍头喝道烛光微，梅压乌云柳压眉。打块成团娇又颤，闹蛾簇簇翠冠儿。",
            "comment": ""
        }
    ]
}