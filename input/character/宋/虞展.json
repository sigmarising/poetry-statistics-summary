{
    "dynasty": "宋",
    "author": "虞展",
    "poems": [
        {
            "title": "宝唐帖",
            "content": "□□□□未满看，虚庭小饮胜凭阑。浮云尽卷堂堂见，清影将圆处处欢。一点神光千里在，三秋佳景四并难。人生几度逢今夕，更觉閒中天地宽。",
            "comment": ""
        },
        {
            "title": "释奠诗",
            "content": "正学昭昭责力行，湖湘一派到于今。好翻愚岛词锋手，密察濂溪理窟心。二水秋清严奠礼，九疑云近想韶音。咏归也觉西风好，须信诗□在泮林。",
            "comment": ""
        }
    ]
}