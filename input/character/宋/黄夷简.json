{
    "dynasty": "宋",
    "author": "黄夷简",
    "poems": [
        {
            "title": "咏华林书院",
            "content": "桐轩潇洒远尘机，伯始英风世不衰。千亩自封轻渭叟，五经同拜重宣尼。衣无常主门多义，仓有余粮俗共熙。仁智眼前从所乐，利名身外更何思。琴清善召云中鹤，床稳高蓍叶上龟。茶煮玉泉僧至日，酒萏金蚁菊芳时。往来虚席宾朋盛，朝暮过堂子弟奇。万卷诗书归腹箧，地仙踪迹少人知。",
            "comment": ""
        },
        {
            "title": "句",
            "content": "宿雨一番蔬甲嫩，春山几焙茗旗香。",
            "comment": ""
        },
        {
            "title": "句",
            "content": "襟带巴连蜀，封疆楚接吴。",
            "comment": ""
        }
    ]
}