{
    "dynasty": "宋",
    "author": "曾跃鳞",
    "poems": [
        {
            "title": "闻西浦渔歌作",
            "content": "西浦鸣榔下钓矶，歌声欸乃送斜晖。扣舷互答惊鸥梦，拍手难呼看鹭飞。山接素琴仙子过，洲连青草草使君归。海天空阔家长在，一任芦花雪点衣。",
            "comment": ""
        },
        {
            "title": "游王母冈",
            "content": "冈空云散净如银，石磴层层接九宸。翠竹影摇湘浦夜，碧桃香蔼武陵春。但看此日烧丹灶，不见当年驾鹤人。游遍瑶池归去晚，一声长啸月华新。",
            "comment": ""
        }
    ]
}