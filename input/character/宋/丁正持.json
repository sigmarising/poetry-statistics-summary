{
    "dynasty": "宋",
    "author": "丁正持",
    "poems": [
        {
            "title": "寿先生",
            "content": "明善堂前香矗云，诸生再拜祝庄椿。芹香藻绿涵和气，枫老梅疏健小春。有道可为明主佐，无氈休欢广文贫。烹羔压酒称千寿，会看仙桃着子新。",
            "comment": ""
        },
        {
            "title": "寿先生",
            "content": "今年生日胜常年，一佛中间万佛缘。善念才兴方寸地，恩光便下九重天。花香作供围方丈，粟粒成功福大千，长寿如来更多宝，饱参住世小乘禅。",
            "comment": ""
        }
    ]
}