{
    "dynasty": "宋",
    "author": "林迪",
    "poems": [
        {
            "title": "教授两为玉蕊花赋长韵富赡清新老病无以奉酬",
            "content": "广行行实称才华，如节鸾和驭宝车。曾燕琼林天一幄，却吟玉蕊市三家。大篇追补唐诗阕，盛事常流鲁頖夸。别有冰姿延客住，白池腾种白莲花。",
            "comment": "【注释】【原题】：教授两为玉蕊花赋长韵富赡清新老病无以奉酬轧用杨史君韵为谢"
        },
        {
            "title": "去夏孙从之示玉蕊佳篇时过未敢赓和今年此花",
            "content": "食菜曾饕三百困，种花重看一番新。洞仙旧赏轮无迹，工部高吟笔有神。叠雪雅宜歌白雪，送春仍欲卖青春。向来伪贴今冰释，从此嘉名遍广轮。",
            "comment": "【注释】【原题】：去夏孙从之示玉蕊佳篇时过未敢赓和今年此花盛开轧次岩韵并以新刻辩证为献近"
        },
        {
            "title": "次韵廷秀待制玉蕊",
            "content": "姑射山前雪照人，长安水畔态尤真。步摇翘玉中心整，瓔珞涂金四面匀。常笑荼醾藏浪蕊，独陪芍药殿馀春。自从唐代来天女，直到平园见后陈。",
            "comment": ""
        },
        {
            "title": "大涤洞天留题",
            "content": "暇日来游九锁山，登龙踞虎恣跻攀。方瞳皓豁小天下，仙隐清越非人间。秘籍琼科辉映簇，白云朱鹤镇长闲。洞中丹灶开还未，顾觅刀圭驻瘠颜。",
            "comment": ""
        }
    ]
}