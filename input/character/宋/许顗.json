{
    "dynasty": "宋",
    "author": "许顗",
    "poems": [
        {
            "title": "紫骝马",
            "content": "黄金络头玉为{左角右夐}，蜀锦障泥乱云叶。花间顾影骄不行，万里龙驹空汗血。露床秋粟饱不食，青蒭苜蓿无颜色。君不见东郊瘦马百战场，天寒日暮乌啄疮。",
            "comment": ""
        },
        {
            "title": "梦中诗",
            "content": "闲花乱草春春有，秋鸿社燕年年归。青天露下麦苗湿，古道月寒人迹稀。",
            "comment": ""
        },
        {
            "title": "秋雨",
            "content": "零雨不出动隔旬，门前秋草长於人。江湖浩渺欲无岸，锦石最小犹生云。微阳片月何曾见，只有莓苔昏生砚。田家黍穗未暇悲，茅屋且为萤火飞。",
            "comment": ""
        }
    ]
}