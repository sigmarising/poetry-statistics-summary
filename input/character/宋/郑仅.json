{
    "dynasty": "宋",
    "author": "郑仅",
    "poems": [
        {
            "title": "调笑转踏/调笑令",
            "content": "调笑。楚江渺。粉面修眉花斗好。擎荷折柳争相调。惊起鸳鸯多少。渔歌齐唱催残照。一叶归舟轻小。",
            "comment": ""
        },
        {
            "title": "调笑转踏/调笑令",
            "content": "双桨。小舟荡。唤取莫愁迎叠浪。武陵豪客青楼上。不道风高江广。千金难买倾城样。那听绕梁清唱。",
            "comment": ""
        },
        {
            "title": "调笑转踏/调笑令",
            "content": "相慕。酒家女。巧笑明眸年十五。当垆春永寻芳去。门外落花飞絮。银鞍白马金吾子。多谢结裙情素。",
            "comment": ""
        },
        {
            "title": "调笑转踏/调笑令",
            "content": "梦悄。翠屏晓。帐里薰炉残蜡照。赏心乐事能多少。忍听阳关声调。明朝门外长安道。怅望王孙芳草。",
            "comment": ""
        },
        {
            "title": "调笑转踏/调笑令",
            "content": "声切。恨难说。千里潮平春浪阔。梅风不解相思结。忍送落花飞雪。多才一去芳音绝。更对珠帘新月。",
            "comment": ""
        }
    ]
}