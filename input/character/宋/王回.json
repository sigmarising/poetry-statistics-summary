{
    "dynasty": "宋",
    "author": "王回",
    "poems": [
        {
            "title": "双凫",
            "content": "时时行地罗裙掩，双手更擎春潋滟。傍人都道不须辞，儘做十分能几点。春柔浅蘸蒲萄暖，和笑劝人教引满。洛尘忽浥不胜娇，剗蹈金莲行款款。",
            "comment": ""
        },
        {
            "title": "浙江有感",
            "content": "候潮门外浙江西，曾忆浮舟自此归。万古波涛今日是，一身踪迹昔人非。愁侵壮齿头先白，泪入秋风眼易眵。日暮彷徨不能去，连堤疏柳更依依。",
            "comment": ""
        }
    ]
}