{
    "dynasty": "宋",
    "author": "胡圭",
    "poems": [
        {
            "title": "山池",
            "content": "凿山成小池，贮兹一泓绿。参差散石发，清浅浮碧玉。光风时动摇，涟漪细相续。我常绕池行，衣无尘可濯。",
            "comment": ""
        },
        {
            "title": "宿蒋庵",
            "content": "松色耸寒青，云庵夜未扃。行吟满林叶，坐听一僧经。江獭鸣如鬼，山灯远似星。自能消冷漠，不用酒盈瓶。",
            "comment": ""
        },
        {
            "title": "春行南村",
            "content": "鸟语知春晨，晨起行阡陌。雨晴气已变，崖涧岚犹积。杂花林际明，新水田中白。时逢耦耕人，问我将何适。",
            "comment": ""
        },
        {
            "title": "入山",
            "content": "摆落世尘缚，愿结岩栖缘。一层复一层，古道多回旋。白云随我后，幽鸟鸣我前。云禽亦佳侣，一见即忻然。",
            "comment": ""
        }
    ]
}