{
    "dynasty": "宋",
    "author": "傅权",
    "poems": [
        {
            "title": "夜宿东岩寺",
            "content": "夜宿给孤园，悠然魂欲仙。恐惊沙上月，莫吸石间泉。露落萤初度，风回鹤欲眠。更瞻峰岭气，非雾复非烟。",
            "comment": ""
        },
        {
            "title": "再游广福院",
            "content": "古寺荒凉近水涯，钟声朝暮落渔家。昔年踪迹曾经此，依旧残阳伴晚霞。",
            "comment": ""
        },
        {
            "title": "横石潭",
            "content": "圆如冰鉴石平横，一派泉流到此停。我信龙潜应咫尺，终归大海润生灵。",
            "comment": ""
        },
        {
            "title": "望仙峰",
            "content": "嵯峨山势傍云天，试问谁来此望仙。终日望仙仙不见，始知仙道若茫然。",
            "comment": ""
        }
    ]
}