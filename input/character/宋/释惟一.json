{
    "dynasty": "宋",
    "author": "释惟一",
    "poems": [
        {
            "title": "偈颂四首",
            "content": "今岁今宵尽，日日日从东畔出。明年明日来，朝朝鸡向五更啼。",
            "comment": ""
        },
        {
            "title": "偈颂一百三十六首",
            "content": "摩耶昔产一声铁，无可名之名悉达。拟铁金躯铸不成，无端铸成一大错。错错，至今累我东土人，年年转洗转埃尘。",
            "comment": ""
        },
        {
            "title": "偈颂一百三十六首",
            "content": "白云岩上月，太平松下影。深夜秋风生，都成一片境。",
            "comment": ""
        },
        {
            "title": "偈颂一百三十六首",
            "content": "绿水青山，红尘闹市。一大藏教，满眼满耳。这里有人拣辨得出，入则个个归元，出则无无不是。",
            "comment": ""
        },
        {
            "title": "偈颂一百三十六首",
            "content": "杨岐栗棘蓬，吞著碍喉咙。东山铁馂馅，浑仑苦磝磝。诸人若要省力，不如参一个平实。楚王渡江得萍实。大如斗，赤如日，剖而食之甜如蜜。",
            "comment": ""
        },
        {
            "title": "偈颂一百三十六首",
            "content": "禅禅，风生木杪，叶坠庭前。唧唧寒蛩吟破壁，声声归雁度辽天。诸人若也会得，此去吴屯不远。若也不会，蓝溪水透洋边。阿呵呵，笑倒武夷张大仟。",
            "comment": ""
        },
        {
            "title": "偈颂一百三十六首",
            "content": "宝剑出匣，精金跃冶。色泽星辉，光芒斗射。投之重津而光愈发赵，加之烈火而色无少假。行为人间报不平，定尖索起辽天价。",
            "comment": ""
        },
        {
            "title": "偈颂一百三十六首",
            "content": "宗通说通，抹过西东。无两舌头，有双箭锋。因甚如此，闽蜀同风。",
            "comment": ""
        },
        {
            "title": "坦翁",
            "content": "山未为高水未深，贱非泥土贵非金。自来一种平怀看，到老何曾有二心。",
            "comment": ""
        },
        {
            "title": "偈颂一百三十六首",
            "content": "心不是佛，智不是道。抛却深村，又入荒草。只如以一重，不知转交涉转料掉。",
            "comment": ""
        },
        {
            "title": "偈颂一百三十六首",
            "content": "偏中正，正中偏。正偏不及处，别是一壶天。水澄澄，风细细，云澹澹，月娟娟。金针兮纤纤，玉线兮绵绵。以此续洞脉於既是微，以此大丹霞之正传。作兴太白，特游戏之余焉。今不在后，昔不在前。光明藏中，初无间然，一杯粗茗一炉烟。",
            "comment": ""
        },
        {
            "title": "颂古三十六首",
            "content": "沩峤冬天轰霹雳，仰山夏月降严霜。铁锤两个都无孔，打不乾坤自厮当。",
            "comment": ""
        },
        {
            "title": "偈颂一百三十六首",
            "content": "伏虎岩前，螺江江上。一去一来，无去来相。今朝辟支，昔日翁和尚。",
            "comment": ""
        },
        {
            "title": "偈颂一百三十六首",
            "content": "今朝结制，号令宜先。三章约法，普示人天。身不可妄动，亦不可块然。口不可妄开，亦不可默然。意不可妄举，亦不可罔然。依如是行如是住，圆觉伽蓝常现前。",
            "comment": ""
        },
        {
            "title": "偈颂一百三十六首",
            "content": "横一丈，竖一丈。满室风生，半窗月上。山僧要坐便坐，要起便起，终不向这里无风起浪。诸人若不散去，照雇劈脊拄杖。",
            "comment": ""
        },
        {
            "title": "偈颂一百三十六首",
            "content": "踞此室，坐此座。佛来祖来，一一按过。",
            "comment": ""
        },
        {
            "title": "偈颂一百三十六首",
            "content": "昨人天上去，元不离地下。今归地下来，亦不离天上。上下无间，来去无差。天河秋一雁，砧杵夜千家。",
            "comment": ""
        },
        {
            "title": "偈颂一百三十六首",
            "content": "惠力不宝藏，日转万亿匝。一万意亿匝，千日千万亿。原以转轮数，仰祝天子寿。惟原天子寿，复倍转轮数。繁开玉叶茂金枝，永与法轮无尽时。",
            "comment": ""
        },
        {
            "title": "刀镊黄陈二生",
            "content": "手持刀镊谒桑门，叉手擎拳笑语温。且说工夫精妙处，断然毫发不容存。",
            "comment": ""
        },
        {
            "title": "偈颂一百三十六首",
            "content": "五五午时书，妖邪尽扫除。一堂风悄悄，千古意如如。蒲饮先春雪，粽餐明月珠。舌头如具眼，醉饱乐无余。",
            "comment": ""
        },
        {
            "title": "颂古三十六首",
            "content": "发机外机，遣句中句。明眼衲僧，不知落处。",
            "comment": ""
        },
        {
            "title": "偈颂一百三十六首",
            "content": "三玄三，五位君臣。说偏说正，分主分宾。未免重添眼里尘。尽情划断，空阔无垠。孤鸿杳杳知何处，门外萧萧落叶频。",
            "comment": ""
        },
        {
            "title": "偈颂一百三十六首",
            "content": "今朝解制，且作么生。从前约束，一概放行。万里秋天飞一鹗，东西南北任纵横。",
            "comment": ""
        },
        {
            "title": "颂古三十六首",
            "content": "万法不为侣，一口及西江。玉磬才槌动，金钟应手撞。三三元是九，两两不成双。此意凭谁委，令人忆老庞。",
            "comment": ""
        },
        {
            "title": "偈颂一百三十六首",
            "content": "飞雪亭前，宜春台上。物有万殊，春无两样。住不雇去底，犹欠劈面拳。去不雇住底，好与拦腮掌。直饶去住两忘，如龙似象。示免卸下衲衣，连挥痛棒。棒折也不放，是罚是赏。为人须为彻，杀人面见血。",
            "comment": ""
        },
        {
            "title": "偈颂一百三十六首",
            "content": "无碍慧门，铁壁铁壁。一击击开，不劳余力。几人把手拽不入。",
            "comment": ""
        },
        {
            "title": "颂古三十六首",
            "content": "不落宫商太古音，无劳弦上发清声。高山流水有余意，除却子期谁解听。",
            "comment": ""
        },
        {
            "title": "偈颂一百三十六首",
            "content": "今朝十五，明朝十六。瓠苦瓜甜，松直棘曲。辟支老汉，炎夏衣楮，严冬浴冰，谩自辛勤，徒劳检束，争似而今禅和，三三两两，水边林下，寒向火，热乘凉，又谁管你地覆天翻，天翻地覆。是玉也大奇，只恐不是玉。",
            "comment": ""
        },
        {
            "title": "松风度曲",
            "content": "大夫噫气撼青冥，余韵萧骚入户庭。递到高山流水意，不知谁解眼中听。",
            "comment": ""
        },
        {
            "title": "颂古三十六首",
            "content": "和尚尊位如何，突出日面月面。光艳烁破乾坤，五眼觑之不见。",
            "comment": ""
        },
        {
            "title": "偈颂一百三十六首",
            "content": "岁尽年穷，多少人脚忙手乱，惟有宝峰恬然不管。来年更有新条在，恼乱春风卒未休。",
            "comment": ""
        },
        {
            "title": "偈颂一百三十六首",
            "content": "经诵三千部，曹溪一句忘。尘尘皆宝所，处处是家乡。云净天如洗，潭清月愈光。须知远烟浪，别有好商量。",
            "comment": ""
        },
        {
            "title": "偈颂一百三十六首",
            "content": "罗绮丛中，笙歌社里。灯明如来，放光现瑞。",
            "comment": ""
        },
        {
            "title": "寄雪窦希叟",
            "content": "舌本澜翻千丈雪，眼青锦镜一壶冰。瞎驴种草有如此，灭却凌霄正续灯。",
            "comment": ""
        },
        {
            "title": "廛中佛事",
            "content": "几回几巷复穿衢，货卖南方镇海珠。一栲栳都倾出了，不知酬价有人无。",
            "comment": ""
        },
        {
            "title": "颂古三十六首",
            "content": "荷尽已无擎雨盖，菊残犹有傲霜枝。一年好景君须记，正是橙黄橘绿时。",
            "comment": ""
        },
        {
            "title": "南窗",
            "content": "百一十城烟水外，玲珑八面自天开。等闲坐断东西北，无限薰风拂拂来。",
            "comment": ""
        },
        {
            "title": "偈颂一百三十六首",
            "content": "可祖齐腰立雪，长庆坐破蒲团。一人铁壁觑要透，一人沧海沥须乾。铁壁透，沧海乾，出礼三拜依位立，卷起帘来天下宽。堪悲堪笑，何易何难。信道梅花香扑鼻，须是彻骨一番寒。",
            "comment": ""
        },
        {
            "title": "奇都管请赞",
            "content": "牧以卑，守以规，迅雷疾风，铁石不移。须弥其颓，只手力持。电光石火里躯耕夺食，春风和气中摧枯拉萎。极等没意智，阖国少人知，知之梓府牛峰奇。",
            "comment": ""
        },
        {
            "title": "偈颂一百三十六首",
            "content": "自夏及秋，频频出入。送旧迎新，奔驰不歇。十字街头忽吃攧。起来拾得胡饼只。今日不辞举似诸人，团团圆圆，皎皎洁洁，十成脱似中秋月。",
            "comment": ""
        },
        {
            "title": "偈颂一百三十六首",
            "content": "六年雪岭几番雪，不是今番彻骨寒。半夜三更禁不得，无端北斗面南看。瞿昙瞿昙，开得眼来天大蓝，不知红日已三竿。",
            "comment": ""
        },
        {
            "title": "偈颂一百三十六首",
            "content": "旧日重阳，今日重阳，篱菊披金浅浅黄。休讶去年蓬鬓，今岁半成霜。喜得同人相访，那边风景，此间风景，且莫论量。相与对花赊一醉，高歌大笑，手舞足蹈，听教人道掣颠狂。",
            "comment": ""
        },
        {
            "title": "虚舟",
            "content": "内亦空兮外亦空，不施橹棹不张蓬。听它东去又西去，谁管漫天鼓黑风。",
            "comment": ""
        },
        {
            "title": "礼疎山塔",
            "content": "造塔当年事，喧传直至今。示人千古意，与匠两三金。不得罗山语，谁知矮叔心。瓣香来作礼，肯雇白云深。",
            "comment": ""
        },
        {
            "title": "偈颂一百三十六首",
            "content": "我与黄面老汉，有千古不忘之恨，甚欲烂槌一顿。今日因甚放过，老不以筋力为能。",
            "comment": ""
        },
        {
            "title": "偈颂一百三十六首",
            "content": "四叶红莲，一音宣演。其语巧妙，其义深过错。前印威音，一点不差，后证弥勒，不差一点。离四句，绝百非，即不无。只如一人恁么，一人不恁么，一人恁么中不恁么，一人不恁么中却恁么，又且如何。造作不同，一般米面。",
            "comment": ""
        },
        {
            "title": "颂古三十六首",
            "content": "鹧鸪啼处百花香，劫外风光不覆藏。往往游人多蹉过，却从上苑探群芳。",
            "comment": ""
        },
        {
            "title": "偈颂一百三十六首",
            "content": "九月授衣，无衣可受。衲僧门下，别有要妙。新糊纸被烘来暖，一觉和衣到五更。闻得上方钟皷动，又添一日在浮生。",
            "comment": ""
        },
        {
            "title": "偈颂一百三十六首",
            "content": "谓吾灭度，未免落断见。谓吾不灭度，未免落常见。二见俱遣除，十方佛皆现。",
            "comment": ""
        },
        {
            "title": "偈颂一百三十六首",
            "content": "和暖上元天气，是处笙歌动地。瑞岩无可设施，随分放灯一二。",
            "comment": ""
        },
        {
            "title": "镜空",
            "content": "团团荷叶不相似，豁豁大虚难比伦。个里洞然无一物，拟於何处拂埃尘。",
            "comment": ""
        },
        {
            "title": "偈颂一百三十六首",
            "content": "三十年前，无交涉处有交涉。三十年后，有交涉处无交涉。须无交涉，饮恨难忘，含悲含笑一炉香。",
            "comment": ""
        },
        {
            "title": "偈颂一百三十六首",
            "content": "今日上元令节，雨意连绵未歇。过去燃灯如来，全体一时漏泄。檐头滴滴，分明历历。",
            "comment": ""
        },
        {
            "title": "偈颂一百三十六首",
            "content": "意句俱到，不入深村入荒草。意句不到，珊瑚树林日杲杲。只如一言道尽，意况不及时如何。到江整套地尽，隔岸越山多。",
            "comment": ""
        },
        {
            "title": "偈颂一百三十六首",
            "content": "仲春渐暖，是处花开。夭桃烘日晕生脸，红杏吟风笑满腮。是今弥勒，是古如来，一一分身不用猜。有人一见便见，敢保老兄未彻。即色即声求不可，离声离色觅犹乖。",
            "comment": ""
        },
        {
            "title": "颂古三十六首",
            "content": "庞公幸是一家人，药峤何须礼过勤。只为礼繁偏致乱，那堪雪也落纷纷。",
            "comment": ""
        },
        {
            "title": "偈颂一百三十六首",
            "content": "薰风南来，凉生殿阁。诸佛出身处，昭昭在心目。当机觌面回避无门，只要诸人披襟领略。其或未然，开眼也著，合眼也著。",
            "comment": ""
        },
        {
            "title": "偈颂一百三十六首",
            "content": "建岭云，建溪水。缥缈无边，渊深无底。尽情收拾归来，点滴无非珍贵。抛向诸人面前，切忌自生拟议。见之不取，思之千里。",
            "comment": ""
        },
        {
            "title": "偈颂一百三十六首",
            "content": "诸佛不出世，亦无有涅盘。年年二月半，枉自{左口右衔}悲酸。此意只今谁共委，令人拍碎玉栏干。",
            "comment": ""
        },
        {
            "title": "偈颂一百三十六首",
            "content": "瞿昙未解这一著，雪岭六年空卜度。不知眼病见空花，认作明星一何错。自累犹可，更累儿孙。珊瑚枕上两行泪，半是思君半恨君。",
            "comment": ""
        },
        {
            "title": "偈颂一百三十六首",
            "content": "旧时日月，旧日山川。东西不易，南北不迁。水云杂杳，龙象骈阗，古佛家风尚俨然。雨过千林开以幄，月临双沼浸银蟾。",
            "comment": ""
        },
        {
            "title": "颂古三十六首",
            "content": "绝毫绝釐，日面月面。号令四驰，风行草偃。",
            "comment": ""
        },
        {
            "title": "雪峰真觉祖师赞",
            "content": "弄出鳖鼻蛇，弹起广陵曲。清韵难可掩，毒气不可触。瞻之不足听不足，千古万古福城福。",
            "comment": ""
        },
        {
            "title": "偈颂一百三十六首",
            "content": "佛来不雇，祖来不雇。有三十棒，未敢分付。个中无肯路。",
            "comment": ""
        },
        {
            "title": "偈颂一百三十六首",
            "content": "鼓报四更，地摇六震。火焰为三世诸佛说法，三世诸佛立地听。虚空有尽，大道无穷。穷则变，变则通。信手拈将茎草插，玉楼玉殿凌苍穹。",
            "comment": ""
        },
        {
            "title": "偈颂一百三十六首",
            "content": "这老冻侬，惺惺懵懂。分明无一丝毫，刚道有三斤重。只知恁么脱空相诳，不知其雠甚於戴天之不共。",
            "comment": ""
        },
        {
            "title": "送昙知客归感山",
            "content": "嫩向人前送又迎，飘然去路一身轻。到家有问到家句，雨过萧湘秋月明。",
            "comment": ""
        },
        {
            "title": "偈颂一百三十六首",
            "content": "一月复一月，此月又过五。两轮日月何奔忙，百年弹指如虚度。物不迁，迁知否。不是佛，亦非祖。流不不腐，户枢不蠹。",
            "comment": ""
        },
        {
            "title": "偈颂一百三十六首",
            "content": "九秋强半，不寒不暖。风细细雨霏霏，水冷冷云淡淡。一棹烟波，芦花两岸。",
            "comment": ""
        },
        {
            "title": "偈颂一百三十六首",
            "content": "初二出城，归来初五。十字街头撞见张三，元是山前旧李四。面目如前，语言如前，语言如故。再三道佛法浇漓，众生难度。不必按牛头吃草，不用将针合成斧。甜瓜彻蒂甜，苦瓠连根苦。",
            "comment": ""
        },
        {
            "title": "偈颂一百三十六首",
            "content": "德山排倒，云门打杀。黄蘖烧香，殷人以柏。",
            "comment": ""
        },
        {
            "title": "偈颂一百三十六首",
            "content": "名不得，状不得。取不得，舍不得。不可得，只么得。赵州东壁挂葫芦，观音院里有弥勒。",
            "comment": ""
        },
        {
            "title": "见侍者乞语为入道蹊径",
            "content": "入道蹊径无蹊径，日用现行何不省。和南问讯已乖张，应对宾朋曾不隐。同盂共饭况三年，话破那知万万千。今日炷香重觅语，许时聚首成徒然。老僧更不能忉怛，痛掌宁辞当面搭。从教负痛走出门，呼天怨骂齿没舌秃口未合。",
            "comment": ""
        },
        {
            "title": "颂古三十六首",
            "content": "老倒赵州无本据，翻手为云覆手雨，觌面当机不覆藏，往往少人知落处。知落处，是甚闲家具。",
            "comment": ""
        },
        {
            "title": "偈颂一百三十六首",
            "content": "仰山上元令节，笙歌且靠一壁。雪晴山色挼蓝，冻解溪流濑石。满眼看不尽，满耳听不彻。诸人若向这里知归，不须更授然灯记别。",
            "comment": ""
        },
        {
            "title": "颂古三十六首",
            "content": "乌藤约住未为过，禅板焚来也是闲。最苦河南与河北，雷轰一喝诳痴顽。",
            "comment": ""
        },
        {
            "title": "偈颂一百三十六首",
            "content": "二月初五，群花竞吐。或逞夭红，或夸雅素。月下精神，风前态度，明明祖意无回互。堪悲堪笑老灵云，错认桃花作眼睛，至今犹自不惺惺。",
            "comment": ""
        },
        {
            "title": "颂古三十六首",
            "content": "自己将来更问谁，须弥还更戴须弥。九峰末上能行令，免得重重涉水泥。",
            "comment": ""
        },
        {
            "title": "月华崧上人之杭",
            "content": "月华如水夜沉沉，一曲箫韵韵更清。曲罢莫言无觅处，西湖后夜转堪听。",
            "comment": ""
        },
        {
            "title": "看石田语",
            "content": "语言硬净如生铁，眼目高明烁太阳。今日江湖无此作，令人三叹忆平羌。",
            "comment": ""
        },
        {
            "title": "偈颂一百三十六首",
            "content": "雁入高空，蛩吟古砌。剧谈不二门，单明第一义。瞎却眼，塞却耳。听得分明见得亲，不必龙华检疫站授记。",
            "comment": ""
        },
        {
            "title": "偈颂一百三十六首",
            "content": "雅爱中秋月，多情似故人。在天何皎皎，照我更频频。圆影随流水，清光绝点尘。孤高攀不及，觌面最相亲。",
            "comment": ""
        },
        {
            "title": "颂古三十六首",
            "content": "武帝求仟不得仟，王乔端坐却升天。有心用处还应错，无意求时又宛然。",
            "comment": ""
        },
        {
            "title": "颂古三十六首",
            "content": "金毛狮子奋全威，百亿毛头狮子儿。不是饮光槌不举，惜伊无地可埋尸。",
            "comment": ""
        },
        {
            "title": "颂古三十六首",
            "content": "蘖山养子忒婆心，斫了摩挲不惮勤。悖逆儿郎浑不雇，钁头制得气凌云。",
            "comment": ""
        },
        {
            "title": "偈颂四首",
            "content": "腊月二十八九，家家户户尽有。不是北禅露地牛，便是清源白家酒。罗旬杯盘，同欢共笑。",
            "comment": ""
        },
        {
            "title": "偈颂一百三十六首",
            "content": "春雪乍晴，春光愈好。不必远讨幽深，不用谈空说有。村村自花柳。",
            "comment": ""
        },
        {
            "title": "偈颂一百三十六首",
            "content": "以柳堤边舞，黄莺树上鸣。瞿昙真实相，历历在而今。谁言入灭向双林。",
            "comment": ""
        },
        {
            "title": "偈颂一百三十六首",
            "content": "风萧萧，雨萧萧。山云漠漠，庭叶飘飘。普天匝地，祖意活鱍鱍。满眼满耳，心印何昭昭。便与么去，衲僧门下，大故相辽。行到水穷山尽处，可中别有路通霄。",
            "comment": ""
        },
        {
            "title": "颂古三十六首",
            "content": "乌飞兔走昼还夜，腊尽春回年复年。无尽无穷穷尽处，东村王老夜烧钱。",
            "comment": ""
        },
        {
            "title": "偈颂一百三十六首",
            "content": "微雨润枯荄，严风搅林木。梅唇已破香，柳眼眠未足。尘世竞奔忙，光景相追逐。林间无事人，好唱云门曲。今朝腊月二十五，明朝腊月二十六。",
            "comment": ""
        },
        {
            "title": "暂到",
            "content": "骑鲸捉月莫辞劳，海角天涯打一遭。后夜再三捞摝得，碧天云静一轮高。",
            "comment": ""
        },
        {
            "title": "偈颂一百三十六首",
            "content": "去秋双峨摧，今夏芝岩坠。松江松惨然，花屿花流涕。惟有长空孤月圆，东西分照两无偏。",
            "comment": ""
        },
        {
            "title": "小师惠彰请赞",
            "content": "雇我游世间，如云在天上。任缘而去住，不作去住想。南北信所之，东西无定向。为人少方便，动便拦腮掌。恁地去离泥水底本师，如何却唤作环溪和尚。",
            "comment": ""
        },
        {
            "title": "题草虫图",
            "content": "长茎短茎芳草翠，东个西个秋虫寒。平白祖翁田一片，时人莫作画图看。",
            "comment": ""
        },
        {
            "title": "偈颂一百三十六首",
            "content": "德山拆殿，宝峰烧香。二俱不恶，一种不臧。瞿昙元自面皮黄。",
            "comment": ""
        },
        {
            "title": "偈颂一百三十六首",
            "content": "细不可减，大无以加。近在眼睫，远过天涯。是著即错，拟之又差。缺齿老胡会不得，空携只履返流沙。",
            "comment": ""
        },
        {
            "title": "定翁",
            "content": "日用千差万别中，如如不动等虚空。春妍秋靖几更变，此老何曾改旧容。",
            "comment": ""
        },
        {
            "title": "偈颂一百三十六首",
            "content": "此事没譊讹，人人不柰何。柰何不得处，合眼跳黄河。跳得后如何，元来佛法苦无多。",
            "comment": ""
        },
        {
            "title": "偈颂一百三十六首",
            "content": "昔日不生，今日不灭。出入飞鸢岭，未曾有出入。洞山不曾到，投子不相识。若道嗣德山，未免自屈抑。象骨巍巍摩碧空，寒泉皎皎浸明月。",
            "comment": ""
        },
        {
            "title": "偈颂一百三十六首",
            "content": "衲僧行处，孤风凛然。动无妄动，言无妄言。如履薄冰，如临深渊。不须明祖意，只此是单传。",
            "comment": ""
        },
        {
            "title": "偈颂一百三十六首",
            "content": "秋风清，秋月白，秋水共长天一色。不是心外境，亦非目前法。可中一见便知归，平步广寒攀桂枝。",
            "comment": ""
        },
        {
            "title": "黄蘖断际禅师赞",
            "content": "大机磅礴，大用纵横，要掌便掌。大中天子，掌中突出，要棒便棒。济北大树，棒头挺生。大唐国里只一人，千古仰之日月明。",
            "comment": ""
        },
        {
            "title": "偈颂一百三十六首",
            "content": "古佛心，即如今。桂香满院，叶坠疏林。水沉寒雁影，露冷夜蛩吟。明眼衲僧会不得，江北江南徒访寻。",
            "comment": ""
        },
        {
            "title": "偈颂一百三十六首",
            "content": "一明一切明，一了一切了。道无不是无，道有元非有。毗婆尸佛早留心，直到如今不得妙。",
            "comment": ""
        },
        {
            "title": "偈颂一百三十六首",
            "content": "是法住法位，世间相常住。佛殿对三门，灯笼挂露柱。",
            "comment": ""
        },
        {
            "title": "偈颂一百三十六首",
            "content": "露冷风清，山空月明。天际归鸿书梵字，夜深砧杵送秋声。眼觑不见，耳听不闻。与君倾尽此时心，莫认山河作眼睛。",
            "comment": ""
        },
        {
            "title": "文殊赞",
            "content": "蔌草为衣，或狮为舆。千变万化，无二文殊。虽然觅则不可得，五台山色犹如如。",
            "comment": ""
        },
        {
            "title": "偈颂一百三十六首",
            "content": "去时元只空双手，归日依前双手空。底事两肩担不起，打开畐塞满玲珑。姑苏明月，苕霅清风。",
            "comment": ""
        },
        {
            "title": "偈颂一百三十六首",
            "content": "夏热乘凉，冬寒向火。自古自今，总恁么过。不知二祖立雪齐腰，毕竟图个什么。以吾之不可，学柳下惠之可。",
            "comment": ""
        },
        {
            "title": "布袋赞",
            "content": "逢人乞一文，袋进而敌国富。不是下生迟，嫌佛不肯做。",
            "comment": ""
        },
        {
            "title": "偈颂四首",
            "content": "腊月尽是岁除夜，明朝又是正月一。年去年来无尽期，拄杖依前乌律律。",
            "comment": ""
        },
        {
            "title": "偈颂一百三十六首",
            "content": "今日如是，明日如是。一日复一日，一年复一年。百千万亿年，穷竟只如是。月落乌啼霜满天，纷纷黄圳飘庭际。善男子起，法性如是。",
            "comment": ""
        },
        {
            "title": "偈颂一百三十六首",
            "content": "吾心似秋月，秋月似吾心。双照纤尘净，俱清万籁沉。十分明又白，一样古犹今。不是寒山子，何人解此吟。",
            "comment": ""
        },
        {
            "title": "马郎妇赞",
            "content": "云开天竺，月照金沙。心心妙法，念念莲华。示必将身许马家。",
            "comment": ""
        },
        {
            "title": "偈颂一百三十六首",
            "content": "夏令更新，春归奏动。秧田铺翠，麦陇翻云。日犹舒暖，风已来熏。目击道存如不委，更饶一喝主宾分。",
            "comment": ""
        },
        {
            "title": "小师惠林师孙法济请赞",
            "content": "齿豁头童，眼昏耳聋。不忘所嗜乾屎橛，未忍轻抛栗棘蓬。以此踞丛林，以此济贫穷。只缘真实不脱空，故得孝子慈孙写真而绘容。",
            "comment": ""
        },
        {
            "title": "偈颂一百三十六首",
            "content": "八月秋，何处热。稻花吹香，疏林减叶。三点五点不时雨，一声两声何处笛。若向这里，闻无有闻，证入圆通，斯为第一。",
            "comment": ""
        },
        {
            "title": "偈颂一百三十六首",
            "content": "诸人不是不将来，老僧不是不分付。将来既是分明，分付亦非莽卤。",
            "comment": ""
        },
        {
            "title": "偈颂一百三十六首",
            "content": "目视云霄，有一拳未敢分付。日游闹市，三十棒且待别时。遇坎则止，乘流而行。既无迹於去来，宁有心於动静。昨日恁么，逸翮独翔，孤风绝侣。今日不恁么，玩江月，听松风。拈起合皂山，浓蘸清江水。平展金凤洲，写出祖师意。贴向十字街头，俾人人知道，一年十二月，腊月是年尾。宝佑改元，又从头起。万年万年更万年，清江依旧清无底。道泰不传天子令，时清休唱太平歌。",
            "comment": ""
        },
        {
            "title": "偈颂一百三十六首",
            "content": "一著高一著，一步阔一步，堕在平常。一著亚一著，一步却一步，失在巇嶮。二俱不涉，七达八通。龙袖拂开全体现，象王行处绝狐踪。",
            "comment": ""
        },
        {
            "title": "偈颂一百三十六首",
            "content": "一年十二月，是腊月年尾。腊月三十日，过了三之二。雪峰昼里夜里，波波挈挈，手不释杓，脚不离地，理会甚底。",
            "comment": ""
        },
        {
            "title": "偈颂一百三十六首",
            "content": "春风料峭，春雨连绵。桃花逐浪，新竹笼烟。香严已往严云去，一度春深一怆然。",
            "comment": ""
        },
        {
            "title": "颂古三十六首",
            "content": "临济栽松，一椎两当。山门境致，后人标榜。",
            "comment": ""
        },
        {
            "title": "偈颂一百三十六首",
            "content": "虎溪冰莹长空月，凤岭松吟后夜风。堪笑堪悲翁老子，俨然不改旧时容。",
            "comment": ""
        },
        {
            "title": "偈颂一百三十六首",
            "content": "不如随分纳些些，何处青山不是家。玉笛横吹皇化里，风前清韵彻天涯。",
            "comment": ""
        },
        {
            "title": "颂古三十六首",
            "content": "雪覆千山未厌多，孤峰不白意如何。单单突出千峰外，似异还同永不么。",
            "comment": ""
        },
        {
            "title": "颂古三十六首",
            "content": "将锄打地自抛屙，怎柰熏天臭气何。老倒蘖山禁山得，却将伊顶再三摩。",
            "comment": ""
        },
        {
            "title": "颂古三十六首",
            "content": "一物不为，千圣不识。静夜霜钟，澄潭秋月。",
            "comment": ""
        },
        {
            "title": "偈颂一百三十六首",
            "content": "一结一切结，一解一切解。结解两忘，通身潇洒。绝潇洒，脱罗笼。巨鱼纵大壑，一雁入高空。",
            "comment": ""
        },
        {
            "title": "颂古三十六首",
            "content": "即心是佛，砒霜狼毒。起死回生，不消一服。",
            "comment": ""
        },
        {
            "title": "朝阳穿破衲赞",
            "content": "一条屈曲无丝线，半寸攀拳穴鼻针。补得完全成一片，举头红日到天心。",
            "comment": ""
        },
        {
            "title": "偈颂一百三十六首",
            "content": "杨岐三脚驴，虎丘睡虎子。毛色既一同，蹄爪亦相似。",
            "comment": ""
        },
        {
            "title": "颂古三十六首",
            "content": "问我家风，识你家风。将谓耳背，元来耳聋。指南为北，问西答东。阿呵呵，赵州恰恰似天童。",
            "comment": ""
        },
        {
            "title": "偈颂一百三十六首",
            "content": "昼也惺惺，夜也惺惺。既不掉举，亦不昏沉。何须求白玉，只此是黄金。",
            "comment": ""
        },
        {
            "title": "懒牛",
            "content": "鼻绳拽脱了无拘，慵有余兮顽有余。芳草满前浑不雇，眠云卧月只如如。",
            "comment": ""
        },
        {
            "title": "偈颂一百三十六首",
            "content": "雨注河倾，共谈无义。陈蒲鞋倒退三千，睡虎子让一头地。有问如何若何，不能以手夹鼻。",
            "comment": ""
        },
        {
            "title": "偈颂一百三十六首",
            "content": "这里如大火聚，近之则燎却面门。直饶佛到来，未免退身有分。",
            "comment": ""
        },
        {
            "title": "颂古三十六首",
            "content": "来去客情千样别，高低主礼一般施。相逢不饮空归去，明月清风也笑伊。",
            "comment": ""
        },
        {
            "title": "礼疎山塔",
            "content": "江横一练平，山色四时青。水足柴犹富，人多爨不停。无弦犹自韵，有耳几曾听。槁矣齐檐柏，频看涕忽零。",
            "comment": ""
        },
        {
            "title": "偈颂一百三十六首",
            "content": "摩诃衍法，离四句绝百非。香饭普熏。遍十方穷三际。我此一众，总是诸方罗笼不住底。",
            "comment": ""
        },
        {
            "title": "偈颂一百三十六首",
            "content": "六年雪岭竟无成，练得身形似鹤形。尽谓见明星悟道，何曾悟道见明星。入山何富，出山何贫，知心能几人。",
            "comment": ""
        },
        {
            "title": "偈颂一百三十六首",
            "content": "这个老汉，殊无所解。不惟屈屈曲曲，且是顽顽赖赖。我昔没兴见之，直到而今尀尀。烧炷香，礼三拜吃拳打拳，彼此莫怪。",
            "comment": ""
        },
        {
            "title": "偈颂一百三十六首",
            "content": "辛未元正有则语，大地无人知落处。屋角山禽破啼，为人一一从头举。岁旦无风，甲子不雨。",
            "comment": ""
        },
        {
            "title": "题群牧图",
            "content": "雨过桃林草正肥，休征牧放恰相宜。击头戴角群然乐，喜见太平无事时。",
            "comment": ""
        },
        {
            "title": "荷露跳珠",
            "content": "优昙初现叶团团，错落明玑走碧盘。沆瀣莫将鱼目比，看时容易觅时难。",
            "comment": ""
        },
        {
            "title": "颂古三十六首",
            "content": "不堪提掇死猫头，日炙风吹臭未休。底事罕逢人著价，只缘贵重世无俦。",
            "comment": ""
        },
        {
            "title": "颂古三十六首",
            "content": "水中盐味浑相似，色里胶青不较多。暗不谓无明不有，看时不见转譊讹。",
            "comment": ""
        },
        {
            "title": "偈颂一百三十六首",
            "content": "休去歇去，玲珑岩上落花雨。消焉息焉，路入清关别有天。尘不到，暑不到，行亦禅，坐亦禅，高蹈威音未朕前。吃粥吃饭过，听风听雨眠。",
            "comment": ""
        },
        {
            "title": "雪峰化士请赞",
            "content": "蠚蠚苴苴，潇潇洒洒。严冷时温若阳春，褊急处宽逾大海。才开口，平日说。脱空却嫌人，无事谤般若。有时突出一句乡谈，佛也不能觑他缝罅。从来闽蜀本同风，相逢自有知音者。",
            "comment": ""
        },
        {
            "title": "偈颂一百三十六首",
            "content": "生本不有，死亦无空。湖光晴潋滟，山色雨蒙泷。",
            "comment": ""
        },
        {
            "title": "观音赞",
            "content": "耳门圆照，日月两间。悲原洪深，衣被四海。方便智慧，靡不圆融。见闻觉知，无能障碍。人间天上独优游，是则名为观自在。",
            "comment": ""
        },
        {
            "title": "偈颂一百三十六首",
            "content": "集云不会禅不会道。横画不识，竖画不晓。日里三餐，夜后一觉。年来老且病，转见不唧{左口右留}。裙子褊衫个也无，袈裟形相些些有。",
            "comment": ""
        },
        {
            "title": "偈颂一百三十六首",
            "content": "谈玄谈妙，将油洗皂。行棒行喝，剜肉成疮。诸方多是夸张作说，集云只据见定商量。年年九日是重阳。",
            "comment": ""
        },
        {
            "title": "偈颂一百三十六首",
            "content": "浴冰桥畔，伏虎岩前。雪消松杪，春到梅边。古佛眼睛突出，瞿昙面目昭然。认著依前隔大千。",
            "comment": ""
        },
        {
            "title": "偈颂一百三十六首",
            "content": "琢雪雕冰，攒花簇锦。邻义昭昭，友义炯炯。扶人上树，推人下井。劫石可消，此恨难殒。",
            "comment": ""
        },
        {
            "title": "偈颂一百三十六首",
            "content": "照而常寂，寂而常照。滟澦云开，玲珑月皎。巍巍玉殿与琼楼，已见翚飞拄杖头。",
            "comment": ""
        },
        {
            "title": "偈颂一百三十六首",
            "content": "斗粟可舂，尺布可缝。情深义重，山包海容。载笑载言，喜而欲舞。岂无他人，不如我父。",
            "comment": ""
        },
        {
            "title": "偈颂一百三十六首",
            "content": "人人头顶天，脚踏地，眼里放光，鼻也出气，与他诸佛诸祖无别无异。因甚握节当胸，听我谩你。莫有不被谩□么，我且问你，鸡寒上水，毕竟是祖意是教意。",
            "comment": ""
        },
        {
            "title": "偈颂一百三十六首",
            "content": "去从闹市红尘去，归向白云深处归。因甚更无迎与送，去来寸步不曾称。",
            "comment": ""
        },
        {
            "title": "禅人请赞",
            "content": "赤土画簸箕，冬瓜作碓嘴。舂碎铁蒺藜，簸出长粳米。不须淘汰，不须炊饱，尽世人人不知。",
            "comment": ""
        },
        {
            "title": "偈颂一百三十六首",
            "content": "故人义重，访我岩扉。鸟啼花笑，云淡风微。莫怪坐来频劝酒，自从别后见君稀。",
            "comment": ""
        },
        {
            "title": "偈颂一百三十六首",
            "content": "开门待知识，知识喜来过，两两不成双，一一无回互。共卧不共床，同行不同步。昭然在目前，目前不可睹。虽则不可睹，我独知其故。圣容菩萨来西天，庐仙夏人在东土。",
            "comment": ""
        },
        {
            "title": "偈颂一百三十六首",
            "content": "海山雨歇，水国云藏。薰风南来，殿阁生凉。佛出身处，昭然孔彰。堪笑当年奚老子，无端好肉上剜疮。",
            "comment": ""
        },
        {
            "title": "颂古三十六首",
            "content": "白云鼓起没弦琴，一曲冬来意甚深。清韵至今犹未泯，江南江北少知音。",
            "comment": ""
        },
        {
            "title": "颂古三十六首",
            "content": "雪里垂丝古钓台，锦鳞拂拂上钓来。船头拨转归何处，又向芦花深处挨。",
            "comment": ""
        },
        {
            "title": "偈颂一百三十六首",
            "content": "我心似秋月，道似又还别。秋月有亏盈，吾心无损益。人人只知登楼赏玩向天边觅，殊不知自己衣单下有个光明藏子十分圆满十分皎洁。信得及，见得彻。非惟一夕欢，千古可怡悦。",
            "comment": ""
        },
        {
            "title": "裴相国赞",
            "content": "咄这措大，极是叵耐。操我戈矛，入我疆界。扑灭圆觉大光明藏，沥乾圭无边义海。所至皆望风退衂，末后遭蘖山和贜捉败。纳款投降，原为弟子，奉事无懈。",
            "comment": ""
        },
        {
            "title": "送孚藏主归江西",
            "content": "云卧胸中蟠万卷，舌端笔端皆具眼。评今论古知几何，寥寥百年骨不冷。有孙挺特尤掀腾，富有蕴藉如弗能。韬光铲彩事枯硬，不学乃翁牵葛藤。壁立万仞出一语，佛祖应无启口处。有时一默渊且深，尽大地人难指注。脚尖踢倒凌霄峰，挥剑活屠潭底龙。三条椽下四世界，破蒲团边兜率宫。秋风忽起故山兴，妲本无归语何剩。江湖斫额应望君，莫作秤锤落深井。",
            "comment": ""
        },
        {
            "title": "偈颂一百三十六首",
            "content": "六月中夏，诸方放假。大仰大然，绳头紧把。常住百无一有不能挂怀，只忧兄弟不会狗子无佛性话。常啼菩萨卖心肝，负前狼籍谁人买。",
            "comment": ""
        },
        {
            "title": "偈颂一百三十六首",
            "content": "天门一合，十方无路。似海之深，如山这固。如何造入，步。",
            "comment": ""
        },
        {
            "title": "物外生涯",
            "content": "三址余年海上游，未曾容易下金钩。等闲抛郑丝纶处，暇蟹鱼龙一纲收。",
            "comment": ""
        },
        {
            "title": "野航",
            "content": "远泛飘然一苇轻，水天上下镜无尘。自从碧眼胡归后，著脚那知是甚人。",
            "comment": ""
        },
        {
            "title": "危峰",
            "content": "似侧如欹杳霭间，冰棱剑刃不多争。可中不是通玄顶，切莫粗心向上行。",
            "comment": ""
        },
        {
            "title": "偈颂一百三十六首",
            "content": "泯志灰心，参禅学道。无烦恼中，自讨烦恼。可不向老胡来已前，试著眼看，自己分上有何欠少。天童恁么道，不入深村入荒草。不许夜行，投明须到。",
            "comment": ""
        },
        {
            "title": "偈颂一百三十六首",
            "content": "直下是，直下是。这边那边，满眼满耳。绵绵兮长存，湛湛兮不痕，拟议依前隔海门。",
            "comment": ""
        },
        {
            "title": "偈颂一百三十六首",
            "content": "入理深谈，语非语，默非默。量材补职，武是武，文是文。用舍临埋，剸裁在我。只如将丈六金身作一茎草用，将一茎草作丈六金身用。寰中天子勑，塞外将军令。",
            "comment": ""
        },
        {
            "title": "偈颂一百三十六首",
            "content": "百丈开田说不义，究竟宁免费脚手。松溪修田无可说，击皷升堂但良久。知事头产处俱欢颜，见者闻者皆失笑。好篇大义，一字不少。",
            "comment": ""
        },
        {
            "title": "刀镊黄陈二生",
            "content": "双手乖如双眼乖，等闲净出顶门埃。几多铁额铜头汉，驻被渠侬按过来。",
            "comment": ""
        },
        {
            "title": "偈颂一百三十六首",
            "content": "不思善，不思恶。孤迥迥，活鱍鱍。不用追寻，不劳捉摸，只贵诸人知著落。知著落，杨岐驴子三只脚。",
            "comment": ""
        },
        {
            "title": "偈颂一百三十六首",
            "content": "马师一喝大雄峰，直得三日只耳聋。今日松山聋更甚，半年不复闻鼓钟。依俙钝铁，彷佛顽铜。只好投之火聚中，火余烜爀地通红。几金错认，鸟啼月落，煜煜晓星明向东。",
            "comment": ""
        },
        {
            "title": "偈颂一百三十六首",
            "content": "元正启祚，万物咸新。觅一毫旧相，了不可得，千年桃核里，元是旧时仁。觅一毫新相，了不可得，新旧之相既不可得，不可得亦不可得。道泰时清万国宁，咸淳二年正月一。",
            "comment": ""
        },
        {
            "title": "颂古三十六首",
            "content": "真觉祖师展两手，云门一举四十九。空王殿已峭巍巍，千古万古犹乃旧。",
            "comment": ""
        },
        {
            "title": "对月了残经赞",
            "content": "古教只知遮老眼，银蟾不觉上孤峰。看来看到无看处，光境俱忘一卷终。",
            "comment": ""
        },
        {
            "title": "传上人之吴",
            "content": "达磨西来有底传，赚人掘地觅青天。况今枫落吴江冷，去去休容易泊船。",
            "comment": ""
        },
        {
            "title": "偈颂一百三十六首",
            "content": "人间月半，天上月圆。幸自一天明朗，何须万斛金莲。诸人睡眼豁开见得分晓，不起于座即超于然灯之前。其或未然，灯节元来是上元。",
            "comment": ""
        },
        {
            "title": "可山",
            "content": "三拜起来依位立，孤高不与众峰齐。自从得髓归来后，便见乾坤宇宙低。",
            "comment": ""
        },
        {
            "title": "颂古三十六首",
            "content": "纵火烧山腊月时，衲衣下事为全提。几多拨草瞻风底，燎尽眉毛总不知。",
            "comment": ""
        },
        {
            "title": "偈颂一百三十六首",
            "content": "夜夜明星现，有眼谁不见。此夜老瞿昙，却被明星转。直至而今双眼花，无瑕白玉自生瑕。",
            "comment": ""
        },
        {
            "title": "偈颂一百三十六首",
            "content": "皎洁中秋月，清光处处同。是人皆照破，无水不形容。圆满纤尘净，婆娑桂影重。古今争赏玩，谁到广寒宫。",
            "comment": ""
        },
        {
            "title": "颂古三十六首",
            "content": "无寒暑处报君知，不离寒时与热时。热则乘凉寒向火，不须回避不须疑。",
            "comment": ""
        },
        {
            "title": "偈颂一百三十六首",
            "content": "无禅不参，无道可学。只责诸人如醉而醒，如梦而觉。醉既醒，梦既觉。虽然只是旧时人，却与旧进相辽邈。",
            "comment": ""
        },
        {
            "title": "偈颂一百三十六首",
            "content": "佛灭二千有余载，五逆儿孙浑不采。一夜雷轰雨滂霈，诸天亦为尀耐。",
            "comment": ""
        },
        {
            "title": "古堂",
            "content": "过了威音佛已前，向虚空里架榱椽。至今景定年之二，往却门风尚俨然。",
            "comment": ""
        },
        {
            "title": "偈颂一百三十六首",
            "content": "秋雨乍晴，秋天如洗。九日菊花新，千林黄叶坠。人人只知骤步登高，往往蹉过自家稳密田地。切忌，切忌。",
            "comment": ""
        },
        {
            "title": "琼上人之杭",
            "content": "怀抱琼瑶一段奇，通身富贵少人知。四藤击碎还收拾，摊向后都卖与谁。",
            "comment": ""
        },
        {
            "title": "偈颂一百三十六首",
            "content": "涅盘心，差别智。明之既难，会之不易。如千手异执千目异雇元同一身，似万派争流百川竞注皆归一水。差之毫釐，谬以千里。",
            "comment": ""
        },
        {
            "title": "将赴雪峰示圭上人",
            "content": "上人辞我去行脚，我亦早晚行脚去。天涯海角或重逢，钵饭茎虀又相聚。自笑年登六十七，眼昏耳聩脚无力。触事无能保面墙，百千追悔有何益。少壮学道宜加鞭，危亡不雇勇直前。如一人与万人敌，破坚挫锐成万全。放牛归马群务息，好是太平无事日。塞北归鸿截雾飞，江南野水连天碧。",
            "comment": ""
        },
        {
            "title": "偈颂一百三十六首",
            "content": "雨滴空阶，溪流新涨。风起天末，叶坠疏林。唤作物却非物，唤作心不是心。缺齿老胡会不得，九年面壁空沉吟。",
            "comment": ""
        },
        {
            "title": "维摩赞",
            "content": "人皆谓金粟如来示现毗耶，我只道病多谙药性底耆年婆罗门者也。",
            "comment": ""
        },
        {
            "title": "偈颂一百三十六首",
            "content": "含笑吟吟，怀毒深深。左搓芒绳生缚鬼子，倒拈蝎尾殃害平人。我虽蹉脚跨他门，幸不遭他毒气熏。如何见得，只此为凭。",
            "comment": ""
        },
        {
            "title": "偈颂一百三十六首",
            "content": "雨暗西山，云飞南浦。老卢仙腰缠骑鹤，朝度黄茅八凸。独秀峰草木泉石为之鼓舞。因甚如此，家贫原邻富。",
            "comment": ""
        },
        {
            "title": "颂古三十六首",
            "content": "曹溪门下南来燕，终日呢喃话祖翁。话尽离微人不会，不如养羽候秋负。",
            "comment": ""
        },
        {
            "title": "偈颂一百三十六首",
            "content": "一月在天，影含众水。只如双剑峰头月，何似芙蓉溪上月。芙蓉溪上月，何似泐潭潭底月。若道同，东西各一涯，若道别，天无第二月。",
            "comment": ""
        },
        {
            "title": "偈颂一百三十六首",
            "content": "赤肉团上，有一无位真人。眼里耳里，鼻里口里，频频出入，出入频频。能言能唤，能屈能伸。能好能恶，能喜能嗔。诸人若也未曾证据，便请证据，集云今日为汝保任。",
            "comment": ""
        },
        {
            "title": "偈颂一百三十六首",
            "content": "节届中秋，凉飚四起。万里无云，一天如洗。明皎皎月上孤峰，香拂拂桂飘庭际。以我为隐乎，吾无隐乎尔。",
            "comment": ""
        },
        {
            "title": "维摩赞",
            "content": "凛然夷齐之风，悠然巢许之态。横作竺乾之孽，崛起释门之害。口吧吧地说尽万千，究竟不知有这一解。",
            "comment": ""
        },
        {
            "title": "寄天宁雪庭",
            "content": "一本凌霄秋后瓜，迟迟九月里开花。霜前结子须弥大，压倒东西浙五家。",
            "comment": ""
        },
        {
            "title": "偈颂一百三十六首",
            "content": "万法本无，一心何有。绝虑忘缘，默默自守。偿能朝於斯夕於斯，自然虚而灵空而妙。正当恁么时，我手何似佛手。",
            "comment": ""
        },
        {
            "title": "颂古三十六首",
            "content": "无位真人活鱍鱍，赤肉团上为窠窟。纵横妙用可怜生，七出八没难捉摸。推不去，挽不住，拟议寻思无觅处。无觅处，在这里，握则一拳，开则五指。",
            "comment": ""
        },
        {
            "title": "偈颂一百三十六首",
            "content": "今朝腊月二十五，明朝腊月二十六。风前唱起仰山歌，人皆道是云门曲。",
            "comment": ""
        },
        {
            "title": "月浦",
            "content": "孤明历历曲弯弯，色与芦花彷佛间。多是满船空载去，几人亲得见珠还。",
            "comment": ""
        },
        {
            "title": "鱼篮赞",
            "content": "鱍喇篮中活锦鳞，风前提起不辞频。几回绕尽长沙市，卖与买人无买人。",
            "comment": ""
        },
        {
            "title": "偈颂一百三十六首",
            "content": "今朝结制，制如何结。内不放出，外不放入。壁立千仞，千仞壁立。",
            "comment": ""
        },
        {
            "title": "颂古三十六首",
            "content": "直下是，直下是。上是天，下是地。日暖风和，花酣柳醉。玉笛才轰，朱弦奏起。",
            "comment": ""
        },
        {
            "title": "风幡亮上人游浙",
            "content": "动在风幡动在心，集云棒下已分明。而今百越三吴去，肯听它家热碗鸣。",
            "comment": ""
        },
        {
            "title": "颂古三十六首",
            "content": "风性无周无不周，手中扇子等闲摇。风前吹起无根树，不作桑条作柳条。",
            "comment": ""
        },
        {
            "title": "颂古三十六首",
            "content": "电光石火箭锋机，父倒行兮子逆施。力敌势均难辨别，一双无孔铁门槌。",
            "comment": ""
        },
        {
            "title": "达磨赞",
            "content": "西来十万里，北渡一茎芦。刚道来传法，还曾传得无。",
            "comment": ""
        },
        {
            "title": "偈颂四首",
            "content": "叔季精神元似旧，慧慈面目只如新。来年年是去年年，今日日同明日日。",
            "comment": ""
        },
        {
            "title": "吉州圆上人之浙",
            "content": "庐陵米价没譊讹，半说低兮半说高。此话要圆缄却口，听他江浙闹嘈嘈。",
            "comment": ""
        },
        {
            "title": "送僧游南岳",
            "content": "一口尽吞三世佛，近来出世佛犹多。为吾问讯老思大，底事不能开口河。",
            "comment": ""
        },
        {
            "title": "偈颂一百三十六首",
            "content": "山前一片闲田地，无意求之却宛然。几许风光都买尽，不曾费著一文钱。",
            "comment": ""
        },
        {
            "title": "偈颂一百三十六首",
            "content": "狮子吼，无畏说，百兽闻之皆脑裂。",
            "comment": ""
        },
        {
            "title": "偈颂一百三十六首",
            "content": "走尽四天下，只在一尘中。不离一尘中，周遍四天下。不是神通，亦非力假。有人知得著落，许你入妙喜世界，是不动如为。其或示然，一任鑽龟打瓦。",
            "comment": ""
        },
        {
            "title": "偈颂一百三十六首",
            "content": "函盖乾坤句，随波逐浪句，截断众流句，三句尽在此。不多一字，不少一字。众眼难瞒，分明举似。",
            "comment": ""
        },
        {
            "title": "偈颂一百三十六首",
            "content": "衲僧家，无本据。鉴在机先，妙在转处。问沤堂上半座平分，集云峰前孤风绝侣。看看九万抟扶摇，垂天之翅摩云霄。",
            "comment": ""
        },
        {
            "title": "颂古三十六首",
            "content": "劫初铸就毗卢印，古篆雕虫尚宛然。堪笑堪悲人不识，却嫌字画不完全。",
            "comment": ""
        },
        {
            "title": "偈颂一百三十六首",
            "content": "秋风卷地，秋水连天。千山影瘦，万木萧然。渔笛数声江上月，樵歌一曲岭头烟。",
            "comment": ""
        }
    ]
}