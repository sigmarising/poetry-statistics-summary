{
    "dynasty": "宋",
    "author": "何澹",
    "poems": [
        {
            "title": "和宋宪乙丑元夕韵",
            "content": "三神山中隔凡尘，箫鼓喧阗午夜声。十里绮罗开翠幕，一天星斗不层城。也知故国风光丽，尤喜新元谷价平。衰朽尚容陪二妙，不妨欹侧到天明。",
            "comment": ""
        },
        {
            "title": "馆中赏红梅",
            "content": "石渠南畔小阑干，一种孤芳万玉攒。应为癯儒嫌冷淡，故将素面汙铅丹。花面酒盏浑如梦，池上诗盟幸不寒。美景要须公管领，转头还作隔年看。",
            "comment": ""
        },
        {
            "title": "早梅二首",
            "content": "庾岭香腮想未真，东明才见一枝新。阳和衣被风花卉，繁杏夭桃次第春。",
            "comment": ""
        },
        {
            "title": "玉香洞",
            "content": "玉梅几岁隔樊墙，剖破籓篱两雁行。青眼相看到头白，洞中无客自吹香。",
            "comment": ""
        },
        {
            "title": "萝衣洞",
            "content": "萝衣晴带护烟蓑，楚国狂夫尚作歌。石影到溪千丈劲，藤痕入目八分少。泉分小白山中雨，衣取云门寺顶荷。洞口樵人谁语汝，茶过相遇更相过。",
            "comment": ""
        },
        {
            "title": "群花盛开二首",
            "content": "向阳花木易培栽，略借春风已自开。多谢青宫能长养，一枝先压紫霞杯。",
            "comment": ""
        },
        {
            "title": "红梅",
            "content": "冷淡梳妆不入时，故将粉面以朱施。风标可作孤山殿，枝叶能令北客疑。及与松筠论旧故，未容桃李强追随。芳名亦占群花上，所恨无功到鼎彝。",
            "comment": ""
        },
        {
            "title": "两监同舍出游和吴监丞韵",
            "content": "我本麋鹿姿，牵来入京阙。举动违真性，驱驰了岁月。自惭西湖水，照见种种发。乘兴陪诸公，放舟烟浪窟。小雨裛风埃，轻霾翳林樾。春深桃李竞，路滑车马歇。已办登山屐，不羡凌波袜。沿堤逐树阴，傍寺诗禅衲。杯行知已深，欢意殊未竭。日暮碧云横，两山高突兀。",
            "comment": ""
        },
        {
            "title": "满江红",
            "content": "灯夕筵开，人物共、英词三绝。环坐处、袖中珠玉，郢中春雪。红烛星繁销夜漏，紫霞香满催歌拍。算新年、何处不风光，三山别。云表殿，千层结。花籍锦，添明月。更浮屠七塔，万枝争发。多谢一天驱宿霭，故教三日成佳节。更何须、海上觅蓬莱，真仙阙。",
            "comment": ""
        },
        {
            "title": "满江红",
            "content": "乐禁初开，平地耸、海山清绝。千里内、欢声和气，可融霜雪。盛事终将椽笔记，新歌翻入梨园拍。道古来、南国做元宵，今宵别。灯万碗，花千结。星斗上，天浮月。向玉绳低处，笙箫高发。人物尽夸长乐郡，儿童争庆烧灯节。疑此身、清梦到华胥，朝金阙。",
            "comment": ""
        },
        {
            "title": "和圣制蜡梅二首",
            "content": "不容红白斗芬芳，色染蔷薇照水央。冷艳可供清燕赏，日融风软暗传香。",
            "comment": ""
        },
        {
            "title": "登绕花台二首",
            "content": "台因水部将花绕，隐为耶溪号小山。且在我家为故事，若言衣钵有惭颜。",
            "comment": ""
        },
        {
            "title": "鹧鸪天",
            "content": "好景良辰造物悭。一年灯火遽摧残。雨淋夹道星千点，雪阻游人路九盘。停社舞，撤宾筵。谩烧银烛照金莲。不如我入香山社，一盏青灯说夜禅。",
            "comment": ""
        },
        {
            "title": "登绕花台二首",
            "content": "诗翁当日上凌风，面面看花得句工。我亦巡檐来索笑，古今人意略相同。",
            "comment": ""
        },
        {
            "title": "和圣制蜡梅二首",
            "content": "庾岭天开一种芳，金枝先到殿中央。东皇为作阳春倡，压倒千花万卉香。",
            "comment": ""
        },
        {
            "title": "桃源忆故人",
            "content": "拍堤芳草随人去。洞口山无重数。翦朝露成树。争晚渔翁住。今人忍听秦人语。只有花无今古。欲饮仙家寿醑。记取桥边路。",
            "comment": ""
        },
        {
            "title": "报慈山门",
            "content": "翠屏一匝梵王城，白练两条功德水。百鸟争巢高树枝，似闻佛法心欢喜。",
            "comment": ""
        },
        {
            "title": "和赵知府延绿韵",
            "content": "柴门三月麦秋寒，日与渔樵自往还。千骑肯来延绿阁，一杯相属对青山。句工烟雨空濛际，笔妙龙蛇夭矫门。从此小园增倍价，不妨长作老农闲。",
            "comment": ""
        },
        {
            "title": "方壶",
            "content": "玉壶清景面瑶池，便入丹青也自宜。挟册几回成独往，壶公应笑一书痴。",
            "comment": ""
        },
        {
            "title": "和王成之同赵达明游西湖",
            "content": "只对西湖也自凉，雨余天更辟商羊。水交秋色心田静，风入山花鼻观香。别驾殷勤能高醴，五曹嬉戏且逢场。凤凰池上今文伯，犹忆春闱夜卷长。",
            "comment": ""
        },
        {
            "title": "九日偕朱彦器伯仲游雁门山",
            "content": "神京浩不及，仙关次第开。名山逢好友，九日共登台。济胜聊为具，吟诗愧别才。何年清海甸，结屋此中来。",
            "comment": ""
        },
        {
            "title": "栖云中伏",
            "content": "炎官驱我入山椒，日日松声似海潮。四月黄梅无不雨，却来三伏洗炎歊。",
            "comment": ""
        },
        {
            "title": "和张时可景灵宫即事及暂归南湖二诗",
            "content": "南湖风月想经行，隐兴常多薄宦情。辇毂只今烦佐治，僮奴休复事欢迎。人如仲举舆增重，客为相如座尽倾。咫尺不妨时问道，病余已觉此身轻。",
            "comment": ""
        },
        {
            "title": "诗一首",
            "content": "茂洪囏险扶倾厦，安石从容抗怒蛙。习俗风流犹未改，短辕丝竹璧微瑕。",
            "comment": ""
        },
        {
            "title": "早梅二首",
            "content": "姑射仙肌不受尘，旧妆重傅恰如新。东君少试回天手，已占人间几许春。",
            "comment": ""
        },
        {
            "title": "和张时可景灵宫即事及暂归南湖二诗",
            "content": "嵯峨宫殿晓风清，月挂林梢夜欲更。户外朝绅千绮集，马头椽烛五枝明。诸天呗响超三界，众妙香然罄一诚。渭北衣冠应北顾，请扶大汉振天声。",
            "comment": ""
        },
        {
            "title": "山中之乐",
            "content": "噫，山中之乐兮，与猿鹤兮同游。幸儋石之有储，奚斗升之复求。",
            "comment": ""
        },
        {
            "title": "时思山门",
            "content": "涧水琤琮鸣屋角，溪潭潋滟对山门。绿崖鸟道人行去，隔岸绿阴春正香。",
            "comment": ""
        },
        {
            "title": "群花盛开二首",
            "content": "荣观新移阆苑栽，芳丛炫昼锦花开。谁知妙手参元化，顷刻青红照玉杯。",
            "comment": ""
        },
        {
            "title": "鹧鸪天",
            "content": "庾岭移来傍桂丛。绕花安敢望凌风。癯儒合作孤芳伴，四面相看一笑同。冰照座，玉横空。雪花零落暗香中。有人醉倚阑干畔，付与江南老画工。",
            "comment": ""
        }
    ]
}