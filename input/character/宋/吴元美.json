{
    "dynasty": "宋",
    "author": "吴元美",
    "poems": [
        {
            "title": "都峤山",
            "content": "群峦环翠绣江隈，八叠中峰洞府开。剑戟香炉空际列，马鞍兜子上方排。烟笼丹灶鳌擎稳，云盖仙人鹤驾来。观此宝玄真胜境，何须航海觅蓬莱。",
            "comment": ""
        },
        {
            "title": "濯缨石",
            "content": "杖履叨从五马行，山翁醉舞乐升平。昨朝台上观垂钓，今夕江边伴濯缨。瘴水东流头半白，仙山南望眼双明。他时诵得使君句，绝似寒潭彻底清。",
            "comment": ""
        }
    ]
}