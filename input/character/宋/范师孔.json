{
    "dynasty": "宋",
    "author": "范师孔",
    "poems": [
        {
            "title": "小浆铺",
            "content": "一路经行处，盘溪绕僻原。蜂喧花外坞，犬吠竹边门。",
            "comment": ""
        },
        {
            "title": "武夷山",
            "content": "几与溪山绝世缘，重来猿鸟只依然。悬崖野瀑飘成雪，近午岚飞暗尽天。水尚未疏须识禹，山如深入定逢仙。洞中石鼎烹云处，此夜还来借榻眠。",
            "comment": ""
        },
        {
            "title": "高楼",
            "content": "高楼高登天，美人美如玉。美人坐高楼，更弹天上曲。飞声落人间，谁不注耳目。安知妾此心，长恐昼夜促。莫羡高楼高，莫羡美女美。楼头瞻明月，楼下看流水。月明圆易缺，水流去如驶。独爱山中兰，幽香抱枝死。",
            "comment": ""
        }
    ]
}