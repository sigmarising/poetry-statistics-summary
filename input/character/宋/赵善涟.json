{
    "dynasty": "宋",
    "author": "赵善涟",
    "poems": [
        {
            "title": "怀归",
            "content": "游子何时返，家山万里余。望云愁思切，对月赏心疏。相严烦龟卜，频逢绝雁书。浮名在京国，系我欲如何。",
            "comment": ""
        },
        {
            "title": "仙都石笋",
            "content": "崑崙失却大龙蟠，迸出层岩一角寒。初日烟霞翻锦箨，九天风露混琅玕。香涵老翠山灵护，根透鸿蒙地轴安。天柱直疑为竹祖，仙翁图作子孙看。",
            "comment": ""
        },
        {
            "title": "{瀫糸换禾}水驿中",
            "content": "家山迢递白云遮，行役偏愁去路赊。朝涉桐江寒入胫，夜眠孤馆梦归家。几年城市成春梦，万古江山阅岁华。若问归装何所有，担头只许插梅花。",
            "comment": ""
        },
        {
            "title": "池亭夜游",
            "content": "踏月清诗骨，露华夜已深。树摇知鸟宿，波静觉鱼沉。报国惭无术，思亲空有心。踌躇谁与语，唧唧乱蛩吟。",
            "comment": ""
        }
    ]
}