{
    "dynasty": "宋",
    "author": "罗相",
    "poems": [
        {
            "title": "题洞霄",
            "content": "峰回路转九重关，一柱擎天锁翠烟。斧凿无痕开六洞，佩环如响萃群仙。岩前翔涌云根石，林下萦飞玉色泉。为爱丹霞留物外，经纶事业付他年。",
            "comment": ""
        },
        {
            "title": "和翠蛟",
            "content": "深渊蟠屈久潜幽，化作狂澜石涧浮。亭宇翚飞闲日月，风云蹭蹬老春秋。天机尽放源难测，地轴阴收迹莫搜。多谢坡仙特拈出，当年得得动宸游。",
            "comment": ""
        },
        {
            "title": "题翠蛟",
            "content": "坡仙已跨老鲸去，夭矫一蛟留翠岑。头角要归沧海阔，鬐鳞聊舞小亭阴。停杯欲共冯夷语，倚杖不知岚气深。休用旌阳持剑起，怜渠终夜抱珠吟。",
            "comment": ""
        }
    ]
}