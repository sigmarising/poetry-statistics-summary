{
    "dynasty": "宋",
    "author": "王中立",
    "poems": [
        {
            "title": "杂诗四首",
            "content": "云叶粼粼皱碧空，笙箫递响入天风。忽惊风浪耳边急，不觉形神来世中。",
            "comment": ""
        },
        {
            "title": "遗閒閒赵公",
            "content": "寄与閒閒傲浪仙，枉随诗酒堕凡缘。黄尘遮断来时路，不到蓬山五百年。",
            "comment": ""
        },
        {
            "title": "杂诗四首",
            "content": "华山宫殿白云封，不见当年打睡翁。贪看终南山色好，不知红日下前峰。",
            "comment": ""
        },
        {
            "title": "杂诗四首",
            "content": "此生休更问浮名，名利区区不暂停。我有一丸天上药，用时还解济苍生。",
            "comment": ""
        },
        {
            "title": "古鹤",
            "content": "天地之间一古儒，醒来不记醉中书。旁人错比神仙字，只恐神仙字不如。",
            "comment": ""
        },
        {
            "title": "中秋",
            "content": "印透山河影，照开天地心。人世有昏晓，我胸无古今。",
            "comment": ""
        },
        {
            "title": "句",
            "content": "醉袖舞嫌天地窄，诗情狂压海山平。",
            "comment": ""
        },
        {
            "title": "杂诗四首",
            "content": "独跨苍虬下太清，春风万里月华明。因君感激为君说，凿破天机我也惊。",
            "comment": ""
        }
    ]
}