{
    "dynasty": "宋",
    "author": "刘丰禄",
    "poems": [
        {
            "title": "题汪水云诗卷",
            "content": "海水奔腾朔风急，巨鳌震动坤轴折。茫茫水与云相连，中有仙人渺独立。槁梧三尺操南音，轻视功名等秋叶。调高韵古泣鬼神，毡帐轻弹燕蓟月。锦囊万里诗一编，字字丹心沥青血。回首铜仙旧梦寒，抚卷令人双鬓雪。只今复作潇湘游，拟续离骚吊忠魄。独夜何心闻杜鹃，云暗苍梧正愁绝。",
            "comment": ""
        }
    ]
}