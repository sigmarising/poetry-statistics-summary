{
    "dynasty": "宋",
    "author": "释祖璇",
    "poems": [
        {
            "title": "颂古七首",
            "content": "直下是非著不得，著不得处好承当。木人昨夜通消息，南海波斯过大唐。",
            "comment": ""
        },
        {
            "title": "颂古七首",
            "content": "尽却耳根并眼底，不知何处见如来。数声幽鸟啼寒木，一片闲云铺断崖。",
            "comment": ""
        },
        {
            "title": "颂古七首",
            "content": "大悲手眼问来亲，王老酬机列主宾。倒转鑰头来快便，从兹六国绝烟尘。",
            "comment": ""
        },
        {
            "title": "颂古七首",
            "content": "指出长生地不迷，造成无缝塔巍巍。大家从此无余事，渴饮饥餐且度时。",
            "comment": ""
        },
        {
            "title": "颂古七首",
            "content": "安贴帮乡老赵州，时辰使得最风流。今朝有酒今朝醉，明月愁来明日愁。",
            "comment": ""
        },
        {
            "title": "颂古七首",
            "content": "石羊头子向东看，大地茫茫被眼谩。月映寒潭清彻底，云收华岳露巑岏。",
            "comment": ""
        },
        {
            "title": "偈",
            "content": "吃粥了也未，赵州无忌讳。更令洗钵盂，太煞没巴鼻。悟去由来不丈夫，这僧那免受糊涂。有指示，无指示，韶石四楞浑塌地。入地狱，如箭射，云岫清风生大厦。相逢携手上高山，作者应须辨真假。真假分，若为论，午夜寒蟾出海门。",
            "comment": ""
        },
        {
            "title": "颂古七首",
            "content": "道吾作舞，一曲无谱。若将耳闻，未敢相许。",
            "comment": ""
        }
    ]
}