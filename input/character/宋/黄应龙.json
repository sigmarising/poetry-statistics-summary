{
    "dynasty": "宋",
    "author": "黄应龙",
    "poems": [
        {
            "title": "迎神词",
            "content": "真人福地金庭宫，身佩含景苍精龙。坐朝五岳位显宗，威仪卫从行虚空。杳眇浊世不寺溟蒙，神符道契浮丘公。英爽莹澈表里融，倏忽飞驭凌刚风。凤凰承翼声雝雝，胎仙舞导游方蓬。帝闵赤子颠厓中，旱乾水溢瘝谁恫。分司百灵前丰窿，琼台琳宇环奇峰，时驾玉辂沧溟东。迩来烈日势蕴隆，稻田若若枯病我农。字民所觊惟看年丰，九关虎守呼莫从。高真慈念亟感通，天瓢一洒神马騣。",
            "comment": ""
        }
    ]
}