{
    "dynasty": "宋",
    "author": "宋之才",
    "poems": [
        {
            "title": "石柱庵",
            "content": "炼形仙入天聪洞，卓锡僧归石柱庵。穷胜不知天已晚，归来药径月盈篮。",
            "comment": ""
        },
        {
            "title": "观潮阁",
            "content": "风烟未息倩诗催，小立栏杆亦快哉。江面贴天晴更好，涛头拍案去仍回。晚山过雨乱鬟拥，细舶点空浮雁来。坐待月明寒练净，片槎直欲到蓬莱。",
            "comment": ""
        },
        {
            "title": "隆山院",
            "content": "危磴盘云杪，惊涛涨晚空。江山端有待，杖履偶相同。孤塔苍茫外，千帆杳霭中。谁知丘壑趣，未缚软尘红。",
            "comment": ""
        }
    ]
}