{
    "dynasty": "宋",
    "author": "苏瀛",
    "poems": [
        {
            "title": "大涤洞天留题",
            "content": "天作名山满世间，洞霄毕竟出尘寰。达翁不问长生药，高兴惟通九锁关。愿学坡仙游赤壁，肯如谢老陟东山。羽人能重来贤裔，杖屦相陪一日闲。冉冉云根手可采，天然泉石故相参。仙家永日元无夜，虚室冷风每自南。賸办芒鞋寻隐躅，更从羽士纵玄谈。真空不在多言论，学道何如啖蔗甘。",
            "comment": ""
        }
    ]
}