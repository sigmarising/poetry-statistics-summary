{
    "dynasty": "宋",
    "author": "吴冈",
    "poems": [
        {
            "title": "李忠定公挽诗",
            "content": "才大时难合，言深道转艰。去朝吾不负，巧谮尔何颜。袖手功名外，忘怀水石间。苍生不知恨，犹望起东山。",
            "comment": ""
        },
        {
            "title": "李忠定公挽诗",
            "content": "梦卜庸直相，艰难倚在儒。英风起衰懦，直气慑奸谀。琳馆终高卧，燕然漫仕图。哀荣看赠典，犹是尉寰区。",
            "comment": ""
        },
        {
            "title": "李忠定公挽诗",
            "content": "胡骑围城日，诸生伏阙时。公方扶病起，人遂有生期。日者犹如此，天乎不憖遗。伤心原上路，烟淡鼓箫悲。",
            "comment": ""
        }
    ]
}