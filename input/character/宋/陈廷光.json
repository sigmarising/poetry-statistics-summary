{
    "dynasty": "宋",
    "author": "陈廷光",
    "poems": [
        {
            "title": "登高凉山谒墓",
            "content": "云气拥松楸，佳城生意幽。扫残黄叶路，奠遍绿新篘。想像音容在，瞻衣涕泗流。东迁祷灵墓，端为护行舟。",
            "comment": ""
        },
        {
            "title": "小山见梅",
            "content": "小雪梅香已破缄，罗浮春信许先探。松林酒肆知谁醉，石壁题诗只自惭。未放翠禽呼梦觉，待教黄野纵鸾骖。行当看我飞云顶，并取春魁压斗南。",
            "comment": ""
        }
    ]
}