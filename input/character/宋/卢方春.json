{
    "dynasty": "宋",
    "author": "卢方春",
    "poems": [
        {
            "title": "赵几道处见赵端行所作",
            "content": "新诗夺我目瞳光，哦出松根琥珀香。李白未题芸草署，郄诜重入桂花乡。远天閴寂无雷电，南地清凉有雪霜。欲到琴□先谒府，满城清嶂照斜阳。",
            "comment": ""
        },
        {
            "title": "水云园池",
            "content": "贪山上水楼，一望一层秋。幽抱发朗咏，惊飞双白鸥。斯文今寂寞，诸老旧风流。渔者亦乐此，扣舷清夜游。",
            "comment": ""
        },
        {
            "title": "送陆侍御归越",
            "content": "喈喈风雨余，出昼意何如。镜里无惭色，囊中有谏书。寒崖立松柏，清庙失璠玙。海内看霜月，光明只似初。",
            "comment": ""
        },
        {
            "title": "陟驼巘",
            "content": "雨凉陟驼巘，转历九十折。短竹亦自阴，小家亦自洁。寻草补断蹊，行人以旱说。农哭眼睛落，天懒霹雳歇。斯民谓天懒，对此予心热。凭高览清旷，一峰一气结。峰下桔槔人，踏水脚如血。短短赤赤秧，传供毒蝗舌。太息重凝眸，青青天骨出。",
            "comment": ""
        },
        {
            "title": "寄赵东阁",
            "content": "栈阁传铃夜已深，下方方沸管弦音。霜飞初气侵清坐，月耿斜晖促苦吟。蓍草只知浮世呈，灯花难说隐人心。依然流水高山意，我欲从之学鼓琴。",
            "comment": ""
        },
        {
            "title": "莲塘",
            "content": "莲塘有清气，永认千周窗开。引滴不待瓢，折筩为酒杯。饮罢坐閒石，林杪风徐来。仰天忽大笑，微吟行绿苔。",
            "comment": ""
        },
        {
            "title": "窄岭",
            "content": "危岭恶有名，窄岭险无数。石鼻卷我车，石牙隐我步。空冈虫九头，黑身眼四顾。掷之声愈厉，飞前使人怖。想当开闢时，已是樵猎路。茅臭不成山，瀑断不成布。丫岩升恶猿，蹄涔立饥鹭。芦花大如钱，况乃时寒沍。遐征误假道，抚景自作恕。林壑非出伦，笔砚不入务。脚怠宿未投，天低日俄暮。",
            "comment": ""
        }
    ]
}