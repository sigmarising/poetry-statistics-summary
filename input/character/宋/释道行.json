{
    "dynasty": "宋",
    "author": "释道行",
    "poems": [
        {
            "title": "颂古十七首",
            "content": "堂堂白日上刀梯，任是昆仑眼亦迷。多谢门前案山子，春来秋去泄天机。",
            "comment": ""
        },
        {
            "title": "偈五首",
            "content": "黄梅雨，麦秋寒。恁麽会，太无端。时节因缘佛性义，大都须是髑髅乾。",
            "comment": ""
        },
        {
            "title": "颂古十七首",
            "content": "如何是佛，口是祸门。一钱不直，卖与买人。",
            "comment": ""
        },
        {
            "title": "颂古五首",
            "content": "生死自怜同室穴，因何中路关山。一朝忽得亲儿证，趯踏方知盖覆",
            "comment": ""
        },
        {
            "title": "颂古三首",
            "content": "紫罗抹额绣腰裙，倾国风流宛胜秦。玉笛插藏人不见，夜深吹起凤楼春。",
            "comment": ""
        },
        {
            "title": "颂古五首",
            "content": "金不博金，水不洗水。二祖脑后露腮，达磨当六无齿。",
            "comment": ""
        },
        {
            "title": "颂古十七首",
            "content": "天生白额南山虎，牙爪曾当八面风。月落三更穿市过，痴人投晓觅行踪。",
            "comment": ""
        },
        {
            "title": "赠禅者",
            "content": "句下出诸碍，翻身古剑寒。欲明如上事，须是髑髅干。",
            "comment": ""
        },
        {
            "title": "颂古十七首",
            "content": "赵州放睛著，碓觜忽生花。虽然无一事，验尽当行家。",
            "comment": ""
        },
        {
            "title": "颂古十七首",
            "content": "苍龙带雨离深洞，彩凤衔花入帝关。一句古今无渗漏，祖师不在东西山。",
            "comment": ""
        },
        {
            "title": "偈十首",
            "content": "动则万丈悬崖，不动则当处沈埋。千重万重关锁，一鎚当面击开。伎死禅和无数，依前似鸭闻雷。",
            "comment": ""
        },
        {
            "title": "偈五首",
            "content": "会即便会，玉本无暇。若言不会，碓觜生花。试问九年面壁，何如大会拈华？南明恁魔商确，也是顺风撒沙。",
            "comment": ""
        },
        {
            "title": "偈十首",
            "content": "车不械推，理无曲断。若是此花，佛与帝释。",
            "comment": ""
        },
        {
            "title": "偈十首",
            "content": "从上宗门事，直是少时辈。兔子不吃窠边草，象王走入野狐队。若是少林禅，达磨自不会。为甚如此，苦瓠苦连根，甜瓜甜彻蒂。",
            "comment": ""
        },
        {
            "title": "颂古十七首",
            "content": "古人一莫，切忌啖啄。临济权寄库，德山顿萧索。截断佛祖机关，显出顶门一著。子细审思量，分明欠一著。且道欠那一著？",
            "comment": ""
        },
        {
            "title": "颂古十七首",
            "content": "门前石塔子，八白与九紫。方道既分明，免被巡官使。",
            "comment": ""
        },
        {
            "title": "颂古三首",
            "content": "不於三界现身意，谁谓维摩谈不二。山空昼永鸟无声，春光不在千花里。",
            "comment": ""
        },
        {
            "title": "偈一首",
            "content": "溪声广长舌，山色清净身。八万四千偈，明明举似人。",
            "comment": ""
        },
        {
            "title": "颂古十七首",
            "content": "枯树云弃叶，凋梅雪作花。击桐成木响，蘸雪吃冬瓜。长天秋水，孤鹜落霞。",
            "comment": ""
        },
        {
            "title": "偈十首",
            "content": "狗子佛性无，韶石不相碚。为君重决破，秋至雁衔芦。",
            "comment": ""
        },
        {
            "title": "颂古十七首",
            "content": "江南江北勿同伦，疑了还疑笑杀人。谁信一盘油炸底，古今塞断是非门。",
            "comment": ""
        },
        {
            "title": "偈十首",
            "content": "问问不差，答答秒错。问答去不，龟毛兔角。",
            "comment": ""
        },
        {
            "title": "偈十首",
            "content": "一不成，二不是。三不定，四不可。拗折弓箭，踏翻射垛。",
            "comment": ""
        },
        {
            "title": "颂古十七首",
            "content": "不立孤危机本峻，赵州老子玉无瑕。当头指出殿里底，划尽茫茫眼里花。",
            "comment": ""
        },
        {
            "title": "偈十首",
            "content": "金乌急，玉兔速，天上星兮地下来。衲僧要透祖师关，劝君拈却面前大案山，自然会得五祖把火入牛栏。",
            "comment": ""
        },
        {
            "title": "颂古十七首",
            "content": "棒下血淋淋，真鍮不博金。鸳鸯亲绣出，休更觅金针。",
            "comment": ""
        },
        {
            "title": "颂古十七首",
            "content": "落叶归根，铁牛当路。来时无口，索监得醋。金槌不动落群机，列圣丛中第六祖。",
            "comment": ""
        },
        {
            "title": "临终偈",
            "content": "识则识自本心，见则见是本性。识得本心本性，正是宗六大病。",
            "comment": ""
        },
        {
            "title": "偈五首",
            "content": "云笼岳顶，百鸟无声。月隐寒潭，龙珠自耀。直得石梁忽然大悟，石洞顿尔心休。虚空开口作证，溪北石僧点头。诸人总在这里瞌睡，笑杀陕府铁牛。",
            "comment": ""
        },
        {
            "title": "颂古十七首",
            "content": "土埋处处铁菱角，半夜经由未觉难。天晓岭根伤中倒，方知行过铁门关。",
            "comment": ""
        },
        {
            "title": "颂古十七首",
            "content": "因我得礼你，昆仑卧潭底。虽然浪拍天，身上无滴水。",
            "comment": ""
        },
        {
            "title": "偈五首",
            "content": "通身是口，说是得一半。通身是眠，用得橛。用不到处说有馀，说不到处用无尽。当用无说，当说无用。用说同时，用说不同时。诸人若也拟议，西峰在你脚底。",
            "comment": ""
        },
        {
            "title": "颂二首",
            "content": "我不会兮不如你，堪笑千花知碓觜。善才谩说百城游，何曾踏着自家底。",
            "comment": ""
        },
        {
            "title": "颂古三首",
            "content": "白云山出处山没，寒涧日西还日东。长老不归予又去，唯留萝月与松风。",
            "comment": ""
        },
        {
            "title": "颂古十七首",
            "content": "赵州庭前柏树子，昆仑眼睛如点漆。知他法眼谤先师，觉公心苦口如蜜。",
            "comment": ""
        },
        {
            "title": "颂古五首",
            "content": "不是风幡动，天生了老君。出胎头上发，寸寸白如银。",
            "comment": ""
        },
        {
            "title": "赞佛眼和尚",
            "content": "因我得礼你，玄沙出窠臼，龙门与荐灯后。咄！",
            "comment": ""
        },
        {
            "title": "偈五首",
            "content": "句亦划，意亦划，绝毫绝釐处，如山如岳，句变到，意亦到，如山如岳处，绉毫绝釐。",
            "comment": ""
        },
        {
            "title": "颂古十七首",
            "content": "用尽自己心，笑破他人口。八角磨盘空里走，金氇现子变作狗。",
            "comment": ""
        },
        {
            "title": "颂二首",
            "content": "我不会兮不如你，达磨当门缺两齿。满棠无限白苹风，明明不自秋江起。",
            "comment": ""
        },
        {
            "title": "偈十首",
            "content": "依经解义，三世佛冤。离经一字，即同魔说。",
            "comment": ""
        },
        {
            "title": "颂古五首",
            "content": "西天屠子气雄豪，欺负神洲罪莫逃。武帝当头轻一拶，果然提起活人刀。",
            "comment": ""
        },
        {
            "title": "颂古五首",
            "content": "一语离窠窟，千生出盖才。夜来风雪恶，木折古岩前。",
            "comment": ""
        },
        {
            "title": "颂古十七首",
            "content": "新年佛法播真风，笑杀街头贺岁翁。三级浪高何处去，谩将双剑定雌雄。",
            "comment": ""
        },
        {
            "title": "偈十首",
            "content": "正宗法眼，历古昭彰。大事因缘，此时成现。迅机掣电处密密绵绵，绵绵密密中迅机制担忧。更问如之若何，我面何殊佛面。",
            "comment": ""
        }
    ]
}