{
    "dynasty": "宋",
    "author": "余淳礼",
    "poems": [
        {
            "title": "题遗直轩",
            "content": "二苏翰墨仙，同谪百蛮里。时有田舍翁，结茅住行李。尔来三十年，闻名辄掩耳。天定能胜入，稍复蒙料理。公卿寻断编，台隶藏敝屣。败屋亦见修，变故乃如此。开轩画遗像，凜凜有生气。却恨封德彝，不见盛时死。兄弟对床眠，此意孤一世。骑鲸傥相逢，笑人真好事。",
            "comment": ""
        }
    ]
}