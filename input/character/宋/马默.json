{
    "dynasty": "宋",
    "author": "马默",
    "poems": [
        {
            "title": "题华山图",
            "content": "南山南面五千仞，瀑步飞来自山顶。真人言我昔曾登，争奈今生都不省。华山北面始披图，万壑千峰一一殊。长记真人言向我，曾登山顶看寰区。",
            "comment": ""
        },
        {
            "title": "思郭真人",
            "content": "郭也三峰秀，文章似性淳。汶阳初识面，谓我旧相亲。题诗叙游隐，於今经几春。有家归未得，西望涕沾巾。",
            "comment": ""
        }
    ]
}