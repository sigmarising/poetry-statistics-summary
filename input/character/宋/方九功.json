{
    "dynasty": "宋",
    "author": "方九功",
    "poems": [
        {
            "title": "菊花",
            "content": "露冷江苹雁度时，萧萧黄菊满疏篱。寒枝带雨开仍艳，晚节凌霜赏未迟。移傍小檐承绮席，从观深夜倒金户。摘来冉冉香盈把，共泛西风醉莫辞。莫惜寒花开太晚，孤怀深喜客来双。疏枝最耐存霜圃，晚节偏宜映月窗。同调自应兰是籍，浊醪何有玉为缸。篱边无限陶潜兴，倒著纶巾醉未降。",
            "comment": ""
        }
    ]
}