{
    "dynasty": "宋",
    "author": "陶崇",
    "poems": [
        {
            "title": "笔山",
            "content": "晚来设色霞成绮，秋至回文雁作行。借问墨池何处是，一江环绕漱琳琅。",
            "comment": ""
        },
        {
            "title": "访僧归云庵",
            "content": "閒过选佛场，归云翠如泼。入门偶有言，启颊师便喝。掩耳煨芋炉，但把火深拨。呼童酌玉虹，注之旃檀钵。嘘灰然微红，横铛水煎活。茶酣登甲亭，双眸为之豁。鸟啼空山幽，翔来集木末。风月一何佳，团圞共披抹。悠然澹忘归，于兹得解脱。",
            "comment": ""
        }
    ]
}