{
    "dynasty": "宋",
    "author": "贾昌朝",
    "poems": [
        {
            "title": "句",
            "content": "坐忆蛟桥此日新。",
            "comment": ""
        },
        {
            "title": "曲水园",
            "content": "画船载酒及芳辰，丞相园林潩水滨。虎节麟符抛不得，却将清景付闲人。",
            "comment": ""
        },
        {
            "title": "木兰花令",
            "content": "都城水绿嬉游处。仙棹往来人笑语。红随远浪泛桃花，雪散平堤飞柳絮。东君欲共春归去。一阵狂风和骤雨。碧油红旆锦障泥，斜日画桥芳草路。",
            "comment": ""
        },
        {
            "title": "繁城魏受禅台",
            "content": "服殷自古称文王，几见符膺把纣亡。谁谓老奸亟篡事，禅台空立在繁昌。",
            "comment": ""
        },
        {
            "title": "咏凌霄花",
            "content": "披云似有凌霄志，向日宁无捧日心。珍重青松好依托，直从平地起千寻。",
            "comment": ""
        }
    ]
}