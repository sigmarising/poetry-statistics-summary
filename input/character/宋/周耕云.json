{
    "dynasty": "宋",
    "author": "周耕云",
    "poems": [
        {
            "title": "歙溪道中",
            "content": "行行欲少歇，争奈客途长。村酒略无味，野花空自香。几家茅屋小，数亩麦田荒。何处堪投宿，林梢已夕阳。",
            "comment": ""
        },
        {
            "title": "赋介轩半村新居",
            "content": "近谋吟屋傍浔溪，雁荡山深云未归。怕恼春光花种少，爱延月色竹栽稀。宝藏书册教儿读，土视功名与世违。不是诗人相过处，昼长应是掩柴扉。",
            "comment": ""
        }
    ]
}