{
    "dynasty": "宋",
    "author": "戴翼",
    "poems": [
        {
            "title": "水调歌头",
            "content": "嵩岳周王佐，昴宿汉宗臣。从来间世英杰，出则致升平。况我皇华直指，元是福星出现，来此活生灵。五百岁初度，十一郡欢忻。挽西江，苏涸辙，洗尘埃。笑谈顷刻间宜，宇宙变为春。泽满赣川无限，福与崆峒齐耸，颂咏几多人。潋滟一卮寿，愿早秉洪钧。",
            "comment": ""
        },
        {
            "title": "水调歌头",
            "content": "渤海卖刀剑，河汉洗戎兵。千金六月一雨，万陇稼云横。时节可人如许，天意开祥有在，申月岳生申。五百岁初度，千万户欢声。栋梁材，霖雨手，庙堂身。日边褒玺已到，岂久试鱼城。快上承明步武，展尽玉堂事业，再使旧毡青。公寿更天远，鼻祖等长生。",
            "comment": ""
        }
    ]
}