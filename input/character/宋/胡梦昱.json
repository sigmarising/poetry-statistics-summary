{
    "dynasty": "宋",
    "author": "胡梦昱",
    "poems": [
        {
            "title": "步王卢溪韵",
            "content": "瘴地人忧我莫支，人虽危我我何危。元来忧国不怕死，非为捐身要出奇。肯怨江山千里还，幸逢天地一时知。孔光张禹人无笑，禄位输他善保持。",
            "comment": ""
        },
        {
            "title": "榕阴图",
            "content": "古人遗直今人是，肯效乡原事踽凉。不把危言陈北阙，因何着脚到南荒。排奸斥佞风霜手，耐冷禁寒铁石肠。赢得榕阴浓密处，忘言默坐对炉香。",
            "comment": ""
        },
        {
            "title": "再寄",
            "content": "沉沉汉殿晓烟迷，燕雀输他取次飞。爰把丹衰吐骨鲠，且甘白饭与鱼肥。意循天理可无忤，岂料人心各有机。日薄西山予未死，当留此语待公归。",
            "comment": ""
        },
        {
            "title": "步王卢溪韵",
            "content": "新来时事不相关，赢得蛮荒日月间。丰陬凡戊照碧汉，任他黄口闹清班。非求美誉传千古，不欲浮生愧两间。天亦而今无奔流产，秀才且荷肯相还。",
            "comment": ""
        }
    ]
}