{
    "dynasty": "宋",
    "author": "释玿",
    "poems": [
        {
            "title": "颂古三十一首",
            "content": "苦中乐，乐中苦，大唐打鼓新罗舞。寒山烧火满头灰，却笑丰干倒骑虎。",
            "comment": ""
        },
        {
            "title": "偈颂九首",
            "content": "语是谤，寂是诳。不语不寂，转增虚妄。春风吹落桃李花，淡烟疏雨笼青嶂。",
            "comment": ""
        },
        {
            "title": "颂古三十一首",
            "content": "隔，穿耳胡僧眼睛黑。东院西边是赵州，观音院裹安弥勒。",
            "comment": ""
        },
        {
            "title": "颂古三十一首",
            "content": "佛手驴脚生缘，生缘驴脚佛手。李公醉倒街头，元是张公吃酒。黄龙山裹老婆禅，恰似河阳新妇丑。",
            "comment": ""
        },
        {
            "title": "颂古三十一首",
            "content": "人人尽有生缘，且非夷狄中原。镇府出大罗卜，赵州亲见南泉。",
            "comment": ""
        },
        {
            "title": "颂古三十一首",
            "content": "明月大悲院裹斋，铁围山岳尽冲开。猪头象鼻，乌觜鱼腮。石人抚掌呵呵笑，寒山拾得在天台。",
            "comment": ""
        },
        {
            "title": "颂古三十一首",
            "content": "大雄山下老狐精，千古丛林恼杀人。若遇金毛师子子，看伊无处著浑身。",
            "comment": ""
        },
        {
            "title": "颂古三十一首",
            "content": "无直路，却萦纡。赵州东壁上，依书挂葫芦。有张公吃村酒，李公醉不醒。面南看北斗。",
            "comment": ""
        },
        {
            "title": "颂古三十一首",
            "content": "拶到悬崖撒手时，七斤衫重有谁知。寒来暑往浑无用，挂在赵州东院西。",
            "comment": ""
        },
        {
            "title": "偈颂九首",
            "content": "休卜度，世间那有扬州鹤。一身与世等委蛇，万事随缘即安乐。无意来时却宛然，有心用处还应错。错错错，莫莫莫，近日秋林多叶落。铁牛飞过洞庭湖，西山走入藤王阁。",
            "comment": ""
        },
        {
            "title": "颂古三十一首",
            "content": "相逢打鼓弄琵琶，须是还他两会家。曲罢不知何处去，夕阳斜映暮天霞。",
            "comment": ""
        },
        {
            "title": "颂古三十一首",
            "content": "投子投子，机轮无阻。要吞即吞，要吐即吐。若还{列刂换带}齿粘牙，争得超今迈古。",
            "comment": ""
        },
        {
            "title": "颂古三十一首",
            "content": "是贼识贼精识精，南泉无过强惺惺。赵州礼拜归堂去，前箭犹轻后箭深。",
            "comment": ""
        },
        {
            "title": "颂古三十一首",
            "content": "塞北千人帐，江南万斛船。菩萨窝裹坐，总谓是虚传。",
            "comment": ""
        },
        {
            "title": "颂古三十一首",
            "content": "身世悠悠不系舟，得随流处且随流。今朝有酒今朝醉，明日无钱明日愁。",
            "comment": ""
        },
        {
            "title": "偈颂九首",
            "content": "向来云岫访雷峰，朔风吹雪落长松。今日雷峰访云岫，无限春光满岩窦。机锋互换主宾分，八两元来重半斤。",
            "comment": ""
        },
        {
            "title": "颂古三十一首",
            "content": "家财丧尽没丝毫，祗个一身犹恨多。却向池阳最深处，杀人空手不持刀。",
            "comment": ""
        },
        {
            "title": "颂古三十一首",
            "content": "北禅夜分岁，特地巧安排。维那出只手，线去又丝来。田郎催拍板，鲍老舞三台。若教行正令，活作一坑埋。",
            "comment": ""
        },
        {
            "title": "偈颂九首",
            "content": "鹊既鸣鹊鹊，鸦则鸣鸦鸦。禾山四打鼓，赵州三吃茶。春来花处处，云散月家家。达磨当年无板齿，祗应特地过流沙。",
            "comment": ""
        },
        {
            "title": "颂古三十一首",
            "content": "有主有宾，有礼有乐。得失是非，如何摸索。才摸索，无上醍醐成毒药。君不见人鹏展翼盖十洲，投窗之物空啾啾。",
            "comment": ""
        },
        {
            "title": "偈颂九首",
            "content": "一拳拳到黄鹤楼，一踢踢翻鹦鹉洲。王麟掣断黄金锁，大丈夫儿得自由。",
            "comment": ""
        },
        {
            "title": "颂古三十一首",
            "content": "庭前柏树子，一二三四五。窦八布衫穿，禾山解打鼓。",
            "comment": ""
        },
        {
            "title": "颂古三十一首",
            "content": "曹山不如，花根本艳。不如曹山，虎体元班。江南地暖，塞北春寒。一把柳丝收不得，和烟搭在玉阑干。",
            "comment": ""
        },
        {
            "title": "颂古三十一首",
            "content": "前得得，后不得，一贯谁知两五百。雨桧萧萧，风松瑟瑟。隔山人听鹧鸪词，错认胡笳十八拍。",
            "comment": ""
        },
        {
            "title": "偈颂九首",
            "content": "垦土诛茆作佛宫，栽田博饭与君同。梦中十载因缘尽，又拄乌藤过别峰。临岐一句如何说，此去平分江上月。千里同风事宛然，云山虽别何曾别。别不别，鹭鸶飞入寒江雪。与麽文彩，甚生标格。直下承当，迥超言默。",
            "comment": ""
        },
        {
            "title": "偈颂九首",
            "content": "五五二十五，乖龙不为雨。沙石欲生烟。稻麻将槁死。山僧有个七字顶轮王陀罗尼，能破龙宫，开蛰户，斥雷师，驱电母，布慈云而洒甘露。唵{左口右苏}噜{左口右悉}唎{左口右苏}噜。",
            "comment": ""
        },
        {
            "title": "颂古三十一首",
            "content": "利刀截断命根，跳出狐群狗队。拈起万煅蒺藜，铁额铜头粉碎。",
            "comment": ""
        },
        {
            "title": "颂古三十一首",
            "content": "劫火光中共唱酬，随波逐浪谩悠悠。剖尽衷肠人不会，草鞋拈取盖龟休。",
            "comment": ""
        },
        {
            "title": "偈颂九首",
            "content": "云山偶尔遭攧，臂痛不可胜言。府教挥金办供，殷勤咨请谈禅。禅禅，不在拈槌竖拂，亦非作用周旋。不在扬眉瞬目，亦非文字语言。祗据现成公案，自然七方八圆。在云门得之，则曰一句三句。在法眼得之，则曰惟心法门。在沩仰得之，则曰父慈子孝。在临济得之，则曰三要三玄。在曹洞得之，则有偏正回互。",
            "comment": ""
        },
        {
            "title": "颂古三十一首",
            "content": "当机转处不踌躇，琉璃盘裹走明珠。赵州老子村校书，一条拄杖两人舁。",
            "comment": ""
        },
        {
            "title": "颂古三十一首",
            "content": "我手何似佛手，堪笑紫湖养狗。撞著焦尾大虫，性命输他一口。",
            "comment": ""
        },
        {
            "title": "颂古三十一首",
            "content": "唇上必并班豹剥，舌头当的帝都丁。自古上贤犹不识，造次凡流岂可明。",
            "comment": ""
        },
        {
            "title": "偈颂九首",
            "content": "在天下老和尚得之，则有问答机缘。在云山得之，则全提正令於人天之上。在府教学士得之，则致吾君於尧舜之前。在现前大众得之，则随宜应用。在太孺人黄氏得之，则生於忉利诸天。禅禅，绵绵密密，密密绵绵。渡水胡僧无膝裤，东村王老屋头穿。拈来一一中的，不妨似箭离弦。脱或踌躇拟议，迢迢十万八千。",
            "comment": ""
        },
        {
            "title": "颂古三十一首",
            "content": "此儿话计口皮边，点著风驰与电旋。谩说镇州萝卜大，何曾亲见老南泉。",
            "comment": ""
        },
        {
            "title": "颂古三十一首",
            "content": "梦中要渡深溪水，伎俩多般进不能。蓦地觉来伎俩尽，床头山月已三更。",
            "comment": ""
        },
        {
            "title": "颂古三十一首",
            "content": "文死罔明休卜度，瞿昙女子谩针锥。推倒铁山归去也，纵横十字更由谁。",
            "comment": ""
        },
        {
            "title": "颂古三十一首",
            "content": "一人牙如剑树，一人口似血盆。一拳还一踢，一踢报一拳。亚竖摩醯顶门眼，不妨亲蹭上头关。",
            "comment": ""
        },
        {
            "title": "颂古三十一首",
            "content": "我脚何似驴脚，拟议知君大错。进前欲饮醍醐，已似遭他毒药。",
            "comment": ""
        },
        {
            "title": "颂古三十一首",
            "content": "有是父兮有是子，同条生也同条死。三世如来烈焰堆，互换说法元如此。莫颠言，休倒语，截断葛膝须荐取。",
            "comment": ""
        },
        {
            "title": "颂古三十一首",
            "content": "喝声绝处怒雷收，丧尽家风一不留。总是战争收拾得，却因歌舞破除休。",
            "comment": ""
        }
    ]
}