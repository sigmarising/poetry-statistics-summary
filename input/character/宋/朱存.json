{
    "dynasty": "宋",
    "author": "朱存",
    "poems": [
        {
            "title": "金陵览古·石头城",
            "content": "五城楼雉各相望，山水英灵宅帝王。此地定由天造险，古来长恃作金汤。",
            "comment": ""
        },
        {
            "title": "金陵览古·半阳湖",
            "content": "江南龙节水为乡，水不纯阴又半阳。一片湖光共深浅，两般泉脉异温凉。",
            "comment": ""
        },
        {
            "title": "金陵览古·凤凰台",
            "content": "竹影桐阴满旧山，凤凰多载不飞还。登台只有吹箫者，争得和鸣堕世间。",
            "comment": ""
        },
        {
            "title": "金陵览古·运渎",
            "content": "舳舻衔尾日无虚，更堑都城引漕渠。何事馁来贪雀谷，不知留得纪几储。",
            "comment": ""
        },
        {
            "title": "金陵览古·新亭",
            "content": "满目江山异洛阳，昔人何必重悲伤。倘能戮力扶王室，当自新亭复故乡。",
            "comment": ""
        },
        {
            "title": "金陵览古·阿育王塔",
            "content": "窣堵凝然镇梵宫，举头层级在云中。金棺舍利藏可处，铎绕危檐声撼风。",
            "comment": ""
        },
        {
            "title": "金陵览古·北渠",
            "content": "金殿分来玉砌流，黑龙湖砌凤池头。后庭花落恩波断，翻与南唐作御沟。",
            "comment": ""
        },
        {
            "title": "金陵览古 秦淮",
            "content": "一气东南王斗牛，祖龙潜为子孙忧。金陵地脉何曾断，不觉真人已姓刘。",
            "comment": ""
        },
        {
            "title": "金陵览古·潮沟",
            "content": "流水东西傍帝台，六朝重为两朝开。曾有鹢首知高下，莫问鱼舟识去来。",
            "comment": ""
        },
        {
            "title": "阿育王塔",
            "content": "堵凝然镇梵宫，举头层级在云中。金棺舍利藏何处，铎绕危檐声撼风。",
            "comment": ""
        },
        {
            "title": "金陵览古·东山",
            "content": "镇物高情济世才，欲随猿鹤老岩隈。山花处处红妆面，仿佛如初拥妓来。",
            "comment": ""
        },
        {
            "title": "金陵览古·天阙山",
            "content": "牛头天际碧凝岚，王导无稽亦妄谈。若指远山为上阙，长安应合指终南。",
            "comment": ""
        },
        {
            "title": "金陵览古·后湖",
            "content": "雷轰叠鼓火翻旗，三异翩翩试水师。惊起黑龙眠不得，狂风猛雨不多时。",
            "comment": ""
        },
        {
            "title": "金陵览古·直渎",
            "content": "昼役人功夜鬼功，阳开阴阖几时终。不闻掷土江中语，争得盈流一水通。",
            "comment": ""
        },
        {
            "title": "金陵览古·乌衣巷",
            "content": "阀阅沦亡梐枑移，年年旧燕亦双归，茅檐苇箔无冠盖，不见乌衣裳见白衣。",
            "comment": ""
        },
        {
            "title": "金陵览古·段石冈",
            "content": "孙吴纪德旧刊碑，草没蟠螭与伏龟。惆怅冈头三段石，至今犹似鼎分时。",
            "comment": ""
        },
        {
            "title": "金陵览古·乌衣巷",
            "content": "人物风流往往非，空余陋巷作乌衣裳。旧时帘幕无从觅，只有年年社燕归。",
            "comment": ""
        }
    ]
}