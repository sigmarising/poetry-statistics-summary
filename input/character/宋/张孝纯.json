{
    "dynasty": "宋",
    "author": "张孝纯",
    "poems": [
        {
            "title": "中运使寄酒清明日到以诗谢之",
            "content": "芳樽到日恰清明，似与嘉辰默计程。拟助林园延胜赏，肯容桃李落繁英。老来官爵浑无味，閒里杯盘却有情。见说使车临岱麓，倘能相过共飞觥。",
            "comment": ""
        },
        {
            "title": "挽张叔夜二首",
            "content": "畴昔中朝士，簪绅仰令名。恩威彰辅郡，忠孝卫都城。许国志何壮，为山功莫成。西风故林道，萧瑟感秋声。",
            "comment": ""
        },
        {
            "title": "挽张叔夜二首",
            "content": "季世遭奇祸，烦冤痛可论。交情伤死别，亲属恸遗言。空想还家梦，难招去国魂。一朝成万古，斜日下平原。",
            "comment": ""
        }
    ]
}