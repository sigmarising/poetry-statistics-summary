{
    "dynasty": "宋",
    "author": "许月卿",
    "poems": [
        {
            "title": "入邑问炊中云招王希圣起龙三首",
            "content": "移文招子气添豪，毕竟牢关计未高。留得商霖活秋稼，未应禹浪怨春桃。半窗明月诗谁和，一剑空灯手自搔。来此共君思昨梦，秋风江上几投醪。",
            "comment": ""
        },
        {
            "title": "梅叟",
            "content": "梅叟真侍客，冰壶贤主人。移樽随月饮，顾典到更深。蜡炬精神耐，梅花氯象新。明朝山屋去，隐者讵能寻。",
            "comment": ""
        },
        {
            "title": "项似道眉子砚",
            "content": "新安砚石旧多奇，砚入黄扉得所归。呵水浮云尤物视，传衣半夜伟人知。坡仙为欠十眉咏，李及何妨一砚持。堪笑泉田老居士，无端浑沌尽新眉。",
            "comment": ""
        },
        {
            "title": "六月雨十一首",
            "content": "彭城夜雨悲翁季，手植堂前双桂秋。竹马吾何计东阁，巾车何自乐田畴。棣华颇换椿萱树，雁影平沉橘柚洲。更忆北山移植处，钓鱼竿底玉醪篘。",
            "comment": ""
        },
        {
            "title": "次韵陈肇芳竿赠李相士",
            "content": "相心然后相人形，试相何时可太平。集思广益真宰相，开诚布公肝胆倾。先相君子与小人，小人枉了君子赢。见吾善者笑局局，眼明黄山峰六六。何哉逆整干天诛，衰汉生灵已鱼肉。安得重见无极翁，光风霁月黄山谷。",
            "comment": ""
        },
        {
            "title": "忆胡同年",
            "content": "同年情谊弟兄侔，姓不同兮马范俦。吾榜得人今古盛，使君与我腹心投。斜阳遮断离愁路，野渡撑开别恨舟。水调声中多少事，暮烟林壑月明楼。",
            "comment": ""
        },
        {
            "title": "次韵胡温升玉甫西野",
            "content": "偶为西湖万山出，三省兴中歌西勿。中庸公子惠新诗，句里韩筋犹柳骨。文章感慨须和平，能泣鬼神风雨惊。和声似鸣国家盛，送东野序序文鸣。西野文鸣东野法，积中和顺英华发。我诗不作效岛寒，曾诛莓苔随意踏。谁道杨花本无才，天展湖山图画开。何须更问逋之觅，夜深明月半窗梅。",
            "comment": ""
        },
        {
            "title": "赋新花竹",
            "content": "花红竹绿两相当，绿竹红花在首傍。竹引花风心浪动，花含竹露面芬芳。须知竹恋花蝴蝶，喜见花贪竹凤凰。彼此莫嫌花共竹，他年花老竹苍苍。",
            "comment": ""
        },
        {
            "title": "挽座主吴倅",
            "content": "菊翁去后菊园荒，寿不如花尽自香。进学解成谁贝锦，题舆字湿已黄粱。众流出壑三秋暮，明月照松千仞罔。冷落僧炉数间屋，但留名节付贤郎。",
            "comment": ""
        },
        {
            "title": "和子思弟韵寿母",
            "content": "劣相谁知此老天，瑶池专遣雪当筵。开花敬上夫人寿，列树无非西子妍。松学妙龄施粉点，鹤迷归路认莲船。水晶世界琼梅阁，肯道人间不是仙。",
            "comment": ""
        },
        {
            "title": "香潭八首",
            "content": "信笔篇篇又一篇，东坡父子故依然。凤凰鸣处知何日，龙虎榜中今几年。残岁寄寒难避地，颠风急雪更无天，六宫粉黛无颜色，谁道人间少静娟。",
            "comment": ""
        },
        {
            "title": "挽妹婿汪汻四首",
            "content": "一疾那知死，三朝竟不醒。遗羹真惨怆，分肉尚精明。玉树衣难彩，壁岩毡枉青。英魂千古在，稚子读书声。",
            "comment": ""
        },
        {
            "title": "新安",
            "content": "新安别无奇，只有千万山。千万万山中，其奇乃出焉。下者为砚石，与世生云烟。高者无系累，飘然出神仙。忽生朱晦庵，追千万世前。示千万世后，如日月当天。呜呼新安生若人，不知再生若人是何年。",
            "comment": ""
        },
        {
            "title": "允杰侄以诗来卒章和予生孙次韵一百首今存四",
            "content": "孙枝遥喜道韦经，老手摩头咳唾名。豚犬吾儿夷□侄，虎龙孙祖退之情。洗儿汤饼吾方拙，教子盐梅汝更荣。许氏一门忠孝盛，夔{皋白换自}熊虎□延评。",
            "comment": ""
        },
        {
            "title": "月代",
            "content": "月代太阳，太阳代月。君逸臣劳，职分无越。穆穆皇皇，明明在烈。光于四方，罔不秉哲。火明水清，坎离斯设。日月有明，容光靡阙。无非教也。教亦不屑。金取其清，分明之精。东有启明，西有长庚。金清月白，助天日明。日明相续，万物咸睹。匪今斯今，不瞽万古。",
            "comment": ""
        },
        {
            "title": "临川",
            "content": "临川摄守得仁侯，闵两精诚贯显幽。五日不将京兆看，丰年惟切杜陵忧。先欣霡霂滋青稻，伫见滂沱涨碧流。物外闲人欢喜处，炎天亭受一亭秋。",
            "comment": ""
        },
        {
            "title": "次绩溪赵簿孟英见投韵",
            "content": "碧涧仙人亦爱楼，星溪楼上豁双眸。吟边兴落千峰外，醉里眉攒万国愁。传舍官途轻似燕，禅心世事狎於鸥。诗人将半南唐帝，碧涧云烟六月秋。",
            "comment": ""
        },
        {
            "title": "允杰侄以诗来卒章和予生孙次韵一百首今存四",
            "content": "陈陈史传勘玄幽，一笑谁能问慎由。往往东南旗运盛，亭亭西北盖云浮。琼楼玉宇无身翼，弱水蓬莱有艾舟。圣主攘夷修政事，可能吊伐至枋头。",
            "comment": ""
        },
        {
            "title": "赠胡菊轩",
            "content": "好物不虽多，自悟方悟他。心迷法华转，心悟转法华。愿得无言经，尽度恒河沙。尽度一切已，依然无一物。",
            "comment": ""
        },
        {
            "title": "香潭八首",
            "content": "老师当日启灵篇，亲手传承岂偶然。残月晓风空夜夜，垂杨芳草自年年。报恩男子那无地，未丧斯文决有天。月在香潭照心曲，更饶一雨洗娟娟。",
            "comment": ""
        },
        {
            "title": "挽妹婿汪汻四首",
            "content": "亡恙壁岩日，媒云妇有依。世秋君六世，时事彼一时。寂寞吾州隔，诸孤我妹慈。九京逢桂老，东坦愧羲之。",
            "comment": ""
        },
        {
            "title": "明月",
            "content": "明月天双鉴，清湖地万弓。人行杨柳外，身在画图中。天阔双眸快，楼高万象融。故山应更好，杨柳映芙蓉。",
            "comment": ""
        },
        {
            "title": "捧砚姬空翠二首",
            "content": "看山车放慢，遇水马争先。须信一年景，无如三月天。露花如此好，烟柳十分员。客醉不须去，竹床相对眠。",
            "comment": ""
        },
        {
            "title": "题俞时琰杏山堂医",
            "content": "妖冶来奔夜色昏，毅然绝谷有神明。春融庭畔一帘柳，秋满湖边万顷云。荡涤胃肠无秽浊，洞明空色有真清。陈楼相问胡卢处，本事方书世并行。",
            "comment": ""
        },
        {
            "title": "代弟二首",
            "content": "渭阳梦断几经年，幸甚东床再有缘。跃鲤庭中看铸鼎，乘龙门外待扬鞭。墓碑不载韩翱字，文集应传李汉编。愁满重慈鬓边雪，夜来风雨暗前川。",
            "comment": ""
        },
        {
            "title": "遇黄先生",
            "content": "策马水头值此翁，恐成鸿燕啬相逢。归鞭亟指远峰碧，握手频看笑脸红。淡月一帘清坐处，高风千载慨歌中。渊源自昔崇师友，吴下应怜旧阿蒙。",
            "comment": ""
        },
        {
            "title": "次胡伯凯韵",
            "content": "日日常三绝，时时酒一杯。西铭炉上雪，太极地中雷。屏破青山出，池成绿水来。饭余三两步，一树木犀开。",
            "comment": ""
        },
        {
            "title": "露",
            "content": "轻烟薄雾结凄迷，颗颗匀圆讶许齐。无雨无风闻叶响，如珠如粟压花低。飞来莲叶仙犹湿，吟过林稍蝉不饥。散洒刘郎金露掌，不垣不户总京低。",
            "comment": ""
        },
        {
            "title": "题德新堂",
            "content": "同年吾忆郑盘翁，独向盘铭紧用工。似玉躬行勤淬砺，如棋世事极磨礲。初年晚节浑无斁，昨日今朝便不同。遗子贻孙新未已，盘铭须信有奇功。",
            "comment": ""
        },
        {
            "title": "客来",
            "content": "客来商略诗，夜市正惊时。云破天青眼，烟收月白眉。芙蓉天富贵，松竹月清奇。我醉欲眠去，携琴明日迟。",
            "comment": ""
        },
        {
            "title": "寄顾次岳五首",
            "content": "镜湖扁字无今古，无古无今只此心。云入枕边堂署玉，月穷天外日鎔金。楼台仿佛水墨画，烟雾空蒙岩壑岑。须信尚书最难读，人间无许大胸襟。",
            "comment": ""
        },
        {
            "title": "有感",
            "content": "一饮地黄酒，冤哉入九泉。云孤无葬地，雪霁有苍天。今岁难张咏，他年高董宣。视吾匣中剑，光射斗牛边。",
            "comment": ""
        },
        {
            "title": "甥馆五首",
            "content": "冬至思吾侄，樊川示阿宜。驱羊官易取，观象易难知。不远复三字，大音声一诗。屏山宗邵子，晦木不忘归。",
            "comment": ""
        },
        {
            "title": "次允杰五首",
            "content": "其人非与更谁俦，咸以无心感最优。上下天光万顷碧，乾坤中处一虚舟。相从相语何妨鹤，才有机心不下鸥。平地人间无限阔，元龙保必卧危楼。",
            "comment": ""
        },
        {
            "title": "次周尚书八首",
            "content": "诗律无寒□邺州，家风洗耳□□侯。□传以酒为真印，万法惟梅不共流。幸免五经嘲笥腹，可无百尺进竿头。从来此道飘零甚，戎索惟凭疆以周。",
            "comment": ""
        },
        {
            "title": "用韵自述",
            "content": "菊花开处即重阳，月桂中秋夜夜香。紫绶象环如鲁叟，纶巾羽扇亦周郎。不忧鸿雁稻粱少，但恐鹤猿松菊荒。宰相山中书几考，清风明月老平章。",
            "comment": ""
        },
        {
            "title": "六月雨十一首",
            "content": "一月春风洛水幽，凛然惟有壑专秋。十室九空鸿雁渚，千村万落杞荆畴。乌鸟有情瞻岵屺，黄龙无底羽渊洲。思昔朝廷天广大，何时醢赐伴醪篘。",
            "comment": ""
        },
        {
            "title": "春日闲赋",
            "content": "数行竹树鸣春雨，一簇人家带晓烟。省事山丹自篱落，亲人海燕并庭檐。楼高思远天无极，酒罢歌阑月正圆。新茗一瓯香一篆，与君清坐看风帘。",
            "comment": ""
        },
        {
            "title": "次韵程说和",
            "content": "灯花昨夜为谁开，谁笑泉田处士来。不染一尘宜宝界，长如三月似天台。频摇尘尾频挥翰，每看蟾轮每举杯。和气满堂春拍拍，灯花昨夜为谁开。",
            "comment": ""
        },
        {
            "title": "用名世弟韵",
            "content": "大圭白璧男儿事，小酌青灯兄弟情。倚阁烟云生另浦，高林风月满疏棂。人生工业何损益，外物本心须重轻。志节始统非易事，退之犹自怵天刑。",
            "comment": ""
        },
        {
            "title": "香潭八首",
            "content": "我歌乱以归来篇，君笑骑驴孟浩然。君有风云须得地，我无历日不知年。君贪觞咏盟泉石，我愿朝廷泰地天。君去登畿春浩浩，我归受幣女娟娟。",
            "comment": ""
        },
        {
            "title": "辞贾徽州二首",
            "content": "束书归去飨梅花，底事霏英故故斜。约住忙中千里鹤，羡渠如意两归鸦。家中见雪念为客，客里观梅不似家。园树暂时相斗白，明朝休向我侬夸。",
            "comment": ""
        },
        {
            "title": "历日",
            "content": "历日从头又一新，直饶燕雀喜新晴。梅花献岁无边景，喜鹊今朝第一声。柳眼知时王幕绿，草心报国汉朝青。日晴夜雨丰年兆，雨过云开月满庭。",
            "comment": ""
        },
        {
            "title": "吊程贡元",
            "content": "洒泪陈情表，何心贡泽宫。波平看跃鲤，浪急不成龙。花诰荣孀母，蓝袍付画工。无人俦孝友，烟树惨新封。",
            "comment": ""
        },
        {
            "title": "得安道中",
            "content": "洲渚但明月，人烟如晓星。春泥才故里，秋水又浮萍。衣破披蓑冷，厨空煮草腥。抱儿含笑语，衣里麦青青。",
            "comment": ""
        },
        {
            "title": "次韵谢君直赠李相士",
            "content": "一年景让秋光奇，山水秋来皆有姿。君於何处相人物，谁为盗跖准伯夷。伯夷海滨待时清，秋空无云正清时。相人不若相时好，相时而动谈笑麾。笑杀冯道五季时，兴亡不喜而不悲。相师试相冯道相，视国传舍如弈棋。",
            "comment": ""
        },
        {
            "title": "涉世",
            "content": "涉世如溪谷，只宜在浅处。一生如一日，未暮早归去。君不见伟哉男子韩淮阴，往往正坐涉世深。功成身退岂不好，当时何事归不早。人生少年须立事，生我不应负天地。了却君王事便休，去时莫待雨淋头。如今版图半烟雾，眼看流离无限子。取将旧物还君王，襁褓赤子寝之床。青天白日正亭午，归去弹琴鹤对舞。静与贤传不□□，春风吹袂浴沂天。",
            "comment": ""
        },
        {
            "title": "六月雨十一首",
            "content": "今岁无时不御寇，每年此际去防秋。琴散广陵今叔夜，笳声出室古刘畴。启沃欣承霖雨楫，流离安乐雁鸿洲。我自清时幸民着，茅柴薄晚妇能篘。",
            "comment": ""
        },
        {
            "title": "野人",
            "content": "野人方蠖屈，天子正龙飞。东阁翘林騪，北山□□移，鵩来贾生去，熊兆太公归。地主殷勤别，云霄万里期。",
            "comment": ""
        },
        {
            "title": "梦中作",
            "content": "我来烟水远，渔艇夜鸣榔。万仞巫山耸，一宵秋梦长。金翘何婀娜，玉佩遽叮噹。月冷天鸡晓，空余枕屏香。",
            "comment": ""
        },
        {
            "title": "次韵蜀人李施州芾端午",
            "content": "几日愁无雨，梦回闻雨声。恰逢端午至，不觉和诗成。惨淡疑天泪，滂沱吊屈生。邦人云此日，阴感助阴兵。",
            "comment": ""
        },
        {
            "title": "题项横父临清亭时方生孙",
            "content": "青梅如豆子，更可缓临清。倚杖闲花落，凭栏芳草生。逢人须说项，生子又添丁。千叶桃难实，山茶耐久盟。",
            "comment": ""
        },
        {
            "title": "赋吴廷圭筼西亭",
            "content": "竹西歌吹古扬州，分与延陵第一流。直节雪霜霜晓槛，虚心风月月明楼。东南直道辉青史，朔北虚怀动玉旒。立尽斜阳更新月，缠腰骑鹤此君游。",
            "comment": ""
        },
        {
            "title": "夜永",
            "content": "夜永月清甚，雨余风快哉。月将槐影出，风遣桂香来。风至地自扫，月来云亦开。三千翰林手，光霁莹灵台。",
            "comment": ""
        },
        {
            "title": "寄题张宗玉窗下庐山",
            "content": "庐山移到龙溪东，两壁生云无数峰。梦与文渊三峡水，共参金露九秋风。万山恍对凝尘榻，五老仝携入室筇。更问濂溪风共月，又移窗下到脑中。",
            "comment": ""
        },
        {
            "title": "京城看月",
            "content": "几千万碧绿琉璃，中有一圆光照之。更好一物可与对，部勒星宿光陆离。忆昔看月大江头，天地中间风吹衣。凡客无缘相宾主，独携杯酒独吟诗。只今千门万户闭，良夜京华无人知，似我快活更有谁。故山今宵月更奇，明日懒人真个归。",
            "comment": ""
        },
        {
            "title": "次周尚书八首",
            "content": "老气轩昂盖四州，文场真将属条侯。君扶黄道青如许，我住花屏翠欲流。禁路促归一夔足，词场飞跨六鳌头。隐箕山上泉瓢许，歌大江东羽扇周。",
            "comment": ""
        },
        {
            "title": "次允杰五首",
            "content": "相鹤先经古罕俦，一诗檃括尔才优。云天杳杳仙骐騪，蓬海茫茫我楫舟。赴陇光荣空似凤，乘轩浩荡不如鸥。渊材多事添烦恼，一夜胎仙频倚楼。",
            "comment": ""
        },
        {
            "title": "甥馆五首",
            "content": "国士报国士，后人哀后人。万物邪胜正，一理屈终伸。秦暴二世灭，周仁八百春。紫云楼上语，亿载宋深仁。",
            "comment": ""
        },
        {
            "title": "寄顾次岳五首",
            "content": "柳塘醉我无边酒，得陇痴生望蜀心。亦有白衣双白玉，不孤黄菊万黄金。宝婺古来金绣水，银蟾后夜玉青岑。韦斋井畔通宵月，应照空樽印渴襟。",
            "comment": ""
        },
        {
            "title": "次韵李制干赠行",
            "content": "科举有衣钵，临行问细君。梅花入征梦，杨叶砺功勋。俨对丹对日，捷排阊阖云。政须及边事，毋惜齿牙论。",
            "comment": ""
        },
        {
            "title": "六月雨十一首",
            "content": "五更殊觉洗空忧，一雨端能接引秋。陋室了知饶鹤料，高田无复拆龟畴。蒲葵扇老堪藏箧，杨柳梢存不见洲。混混浊流聊濯足，玉泉金井酒宜篘。",
            "comment": ""
        },
        {
            "title": "再和题黄免耕吟藁",
            "content": "免耕遗藁九京幽，宿诺吾方负仲田。宿诺斜阳悲宿草，沉思一旦落沉浮。池生春草虚堂梦，枫落吴江何处舟。有子九京如不死，一轮明月墓山头。",
            "comment": ""
        },
        {
            "title": "追赋暮游",
            "content": "锡山舟泊似荒村，微服南禅古迹存。壁上姓名今已远，碑阴人物了能言。薄游草草寒侵袖，远思悠悠风满轩。携手出门烟树密，数僧离立语黄昏。",
            "comment": "【注释】原题注：余庚子冬系系离广陵，将肆奉常试业于京师。舟泊无锡，日已暮，与王希圣微服游南禅，盖访古敢。参寥题名壁无恙，寺记有碑，碑阴结字甚伟，视之，蔡京也。出门烟树苍然，数僧遇语而已。余与希圣却立四顾曰：此佳景也，当写之为诗。而举子业乱其中，不能就。暇日追想，宛在其目，为诗以寄希圣，其明年冬十一月也。岁月驱人，又可一慨。"
        },
        {
            "title": "木犀",
            "content": "诗到黄安装上，高标不肯唐。分封在香国。筮仕得黄裳。锦昼。累金印，瑶英案玉皇。黄香天下士，谁得并清芳。",
            "comment": ""
        },
        {
            "title": "饭了",
            "content": "饭了庵中坐，高情等寂喧。井泉春户口，篆火午香烟。句好堪呈佛，心空不问禅。一声天外雁，秋意满徽弦。",
            "comment": ""
        },
        {
            "title": "故人",
            "content": "故人归作山中相，老我聊乘雪夜舟。细君颇讶不入市，山中访友将何求。扉屦资粮夺之去，毁车截镫挽予留。一笑谓汝贤细君，无求我乃肯出游。宰相良解轩轾予，定难屈膝低我头。同云一色天欲雪，夜深云散月明楼。",
            "comment": ""
        },
        {
            "title": "寄留梦炎",
            "content": "山屋好中秋，中斋炯在眸。中流谁砥柱，野水却孤舟。上意甘盘甚，来迟季子留。愿毋淹独乐，留相九重休。",
            "comment": ""
        },
        {
            "title": "天贶",
            "content": "天贶逢佳节，地灵钟异人。今朝书上考，同日是生辰。部使星留次，临川月半轮。明年当此日，五马列朝绅。",
            "comment": ""
        },
        {
            "title": "代仍六弟吊程贡元",
            "content": "少从诸父与君游，到眼铭章泪莫收。水阔骑鲸霜叶落，波寒跃鲤雪蘋秋。当时折桂浮云梦，今日丛萱暮霭愁。惆怅人洪暗烟月，淡凝碑字湿松楸。",
            "comment": ""
        },
        {
            "title": "同滕推游朱绯堂二首",
            "content": "当日朱绯梦，荒烟代鹤城。斜阳边草色，深树里禽声。欲雨路微湿，出云山半青。神游应故里，只欠爱翁亭。",
            "comment": ""
        },
        {
            "title": "赋廷玉菊存堂",
            "content": "祖菊园肥孙菊存，君家菊谱傲兰孙。天随天问非他族，秋意秋怀自一门。白送绕篱从谷谷，黄飘流地彼村村。花应自贺三生遇，亲见渊明无此孙。",
            "comment": ""
        },
        {
            "title": "题明皇贵妃上马图",
            "content": "开元天宝号太平，快活三郎偏纵情。帝闲天骥云雷駃，回首绝怜妃子醉。海棠酣春睡未足，扶上马时颓山玉。二珰两边扶蹋{左革右登}，群姬争扶不用命。万花丛，玉山花，花朝主，醉牡丹。共立马前黄幡绰，献笑颜容似嘲谑。三郎勒马频回头，两手按膝双凝眸。夹立两旁御弓箭，带御口袋械如行殿。二珰相语俨相向，贵妃未至龙颜望。龙颜不怡吾曹忧，昵昵私语双燕秋。御前两骥立伏俟，御龙整暇聊缓辔。卷中何止数十人，十人眼只在一身。朕能坠马替妃子，不忍花飞惊玉体。三郎但念妃子醉，岂知身醉误国事。傥知敬是常惺惺，提主人翁教醉醒。丑丑妇斟薄薄酒，丑妇添翁多少寿。无盐为后能强齐，夙夜警戒鸡鸣诗。花钿安得纷委地，马嵬安得有坠诗。",
            "comment": ""
        },
        {
            "title": "霜日",
            "content": "霜日步行迟，云山复历长。芦花相逊揖，松树自宫商，竹动鸣珂里，桃成衣锦乡。水边篱落好，一夜玉为堂。",
            "comment": ""
        },
        {
            "title": "次韵黄玉如大章携先集来访二首",
            "content": "夜宿槎溪碧草幽，草窗招隐劝巢上。朝来忽得新诗好，客里俄惊喜气浮。秋老空山唳清鹤，天寒墅水卧孤舟。细吟天下黄香句，晓雾轻烟古渡头。",
            "comment": ""
        },
        {
            "title": "木犀",
            "content": "桂犀明辨不雷同，长忆先师品藻公。风到如开香积国，月明疑在广寒宫。含香结佩风宜月，累印怀香月称风。酒里典弄幸犹在，先师酝藉孔林丛。",
            "comment": ""
        },
        {
            "title": "同滕推游朱绯堂二首",
            "content": "此翁有山癖，曾此梦魂惊。慷慨思逾淡，郊行酒易醒。石苔和梦湿，归棹载诗轻。回首暮云碧，两贤水碛行。",
            "comment": ""
        },
        {
            "title": "题汪端翁庙",
            "content": "端公碑石蔓萝扪，叹息双杉拔本根。将略传家自忠显，侍儿枭首亦平原。乘风飞去乾坤窄，踏月归来烟水昏。往事不堪重回首，青灯黄卷照芳樽。",
            "comment": ""
        },
        {
            "title": "途中赓禁体雪韵",
            "content": "野店冲寒出晓芭，浑如踏月过溪沙。五浆先具檐头蕊，六博争雄屐齿花。狐白裘成天不管，玉清境净地无瑕。素光自是渔人物，披得一蓑来酒家。",
            "comment": ""
        },
        {
            "title": "入邑问炊中云招王希圣起龙三首",
            "content": "简瓢不改乃真豪，之子胸中志自高。本自无官彭泽柳，不知何世武陵桃。窗前草色勤鑽仰，堂上萱丛敬抑搔。好向中庸看未发，养成和气盎春醪。",
            "comment": ""
        },
        {
            "title": "和赵资相",
            "content": "手托东南半壁天，向天捧诏下搜贤。尘沙骑鹤征鸿倦，衢道乘鸾病骥先。玉陛九重将玉立，珠帘十昊看珠联。状元宰相平生事，雅意中原愿执鞭。",
            "comment": ""
        },
        {
            "title": "允杰侄以诗来卒章和予生孙次韵一百首今存四",
            "content": "玉川破屋手提包遗经，生子添丁意命名。门暗碧云忧国志，窗明红日爱君情。柳绿学徒勤左塾，花红主妇馔前荣。他年谁註徵君传，好把吟篇着眼评。",
            "comment": ""
        },
        {
            "title": "寄东宫官",
            "content": "瀛洲有诏翊储宫，妙选欢传有古风。鹤禁共看周八士，狐裘记取国三公。年华春早鸡声里，博望秋严霜氯中。入侍缉熙传圣学，四书隽永事何穷。",
            "comment": ""
        },
        {
            "title": "挽外舅二首",
            "content": "月卿方髻时，公欲东床之。我姑已黄土，公鬓正青丝。忽忽成今古，茫茫问孰谁。但成抱茂子，洒泪读新碑。",
            "comment": ""
        },
        {
            "title": "厌厌",
            "content": "厌厌夜饮忘更深，客不来辞主有情。僮仆触屏成蝶梦，姬姜压笛作蝉声。月如有待行行慢，风不生嗔细细清。萍散人生何可料，婵娟千里共交盟。",
            "comment": ""
        },
        {
            "title": "送抚倅林评事归班",
            "content": "分月年将满，朝天早戒严。芝函新紫诏，棘寺旧青毡。梅雨商岩识，槐花宰路占。应留等漏院，挥翰属名贤。",
            "comment": ""
        },
        {
            "title": "次韵",
            "content": "临川老儒王半山，文章未肯班传间。亦有临淄晏元献，乐府一奏开天颜。我来此州嗟何晚，前哲风流挽不还。泉石黯淡山气瘦，芙蓉飘零秋意阑。有客携诗来过我，议论磊落文波澜。诗盟岂止寻宗派，理学犹规拜将坛。风雷凛凛三寸舌，招槌贤拂佐天悭。古来言行要相副，愿言大德不逾闲。秋月皎皎鹤蹲蹲，春风洩洩禽关关。江岷山兮溪嶓冢，天根蹑兮月窟攀。",
            "comment": ""
        },
        {
            "title": "香潭八首",
            "content": "殷勤教我琵琶篇，年友胸中炯炯然。公瑾风流酹江月，孔明礼乐中兴年。君臣可谓逢千载，南北须教总一天。水调歌中休惜别，月明千里共婵娟。",
            "comment": ""
        },
        {
            "title": "戏岁",
            "content": "献岁欢声沸，清晨寒气侵。四时春是首，三日雨为霖。绿展垂杨眼，青呈芳草心。日晴仍夜雨，击壤费讴吟。",
            "comment": ""
        },
        {
            "title": "暮春联句九首",
            "content": "贺公雅吴语，文靖咏唐风。我自儒多误，心惭佛六通。将焉用彼相，不肯为渠公。明月夜满目，晴云晓盪胸。马更骑东下，骝更入花中。无虑殊难老，有头能自翁。徜徉生计拙，潇散自谋忠。自酒杯中满，红尘门外讧。汉轮谩牧叟，鲁质不周丰。自诡冰坚渡，如新火浣同。青山青未了，绿水绿无穷。",
            "comment": ""
        },
        {
            "title": "香潭八首",
            "content": "斗酒从来诗百篇，世间庄语便哗然。蕙兰得志应无日，稊稗逢时却有年。何必怨尤难舍我，欲教平治直须天。生来不被蛾眉误，人谤人间无丽娟。",
            "comment": ""
        },
        {
            "title": "赠黄藻二章",
            "content": "星邑唐诗韵一天，参军生死别经年。君来佳句宾朋诵，我愿世科昆弟传。别语明晨绕朝策，秋风来岁祖生鞭。难兄难弟夸京邑，莫负当年梦惠连。",
            "comment": ""
        },
        {
            "title": "閒赋",
            "content": "老大天谙练，殷勤月往还。岩峦有奇操，泉石亦清淡。隔浦飞秋叶，开窗看夕山。天心端正月，潭水夜深参。",
            "comment": ""
        },
        {
            "title": "暮春联句九首",
            "content": "畏爱盾衰日，清和夷惠风。仁何如管仲，恩罔极王通。王必三微谨，天为一大公。五行应过眼，万字佛头胸。治国运掌上，经书满腹中。凭栏心尚壮，引镜鬓俄翁。锡屈天生德，教咸黄览忠。齐夷靡瞻骋，内外诅万讧。一酌泉流浊，四知囊匮丰。咏觞聊畅叙，羹水辨和同。不当陈三价，难逃黄九穷。",
            "comment": ""
        },
        {
            "title": "大行皇帝挽词五首",
            "content": "从谏如尧禹，闻言若舜文。五臣跻□□，三诰斥□君。圣度天同广，忠谋日有闻。甲辰亲策处，赣论玉颜欣。",
            "comment": ""
        },
        {
            "title": "挽李左藏",
            "content": "少年谓子气横秋，壮已边城汗漫游。筮仕弗如归亦好，读书未了死方休。半生懒意琴三叠，千古诗情土一丘。月落锡林烟雾冷，松风无籁自飕飕。",
            "comment": ""
        },
        {
            "title": "仲春初五日报谒",
            "content": "玉磬蒲团出定音，谒酬与世费浮沉。径松参汉周官肃，坞竹藏云商易深。暮色溪山皆有道，春风花草本无心。年来年去头成白，斗酒楼前明月斟。",
            "comment": ""
        },
        {
            "title": "六月雨十一首",
            "content": "先集流传妙诗句，芃芃禾黍舞凉秋。九秋宝丽从天落，一雨赋举矧若畴。月更风流写松竹，雨余凉意满汀洲。客来且贳邻垆酒，家酿明朝尽可篘。",
            "comment": ""
        },
        {
            "title": "次允杰五首",
            "content": "老鹤吾惭莺谷俦，扬州草檄类俳优。千年橘井雉城字，万斛桃花鹤料舟。为文待漏书丹凤，如此有盟寒白鸥。歌吹竹西惊昨梦，眼中骑鹤有高楼。",
            "comment": ""
        },
        {
            "title": "三月",
            "content": "三月春如少年时，了知造化最儿嬉。智行无事柳飞絮，道法自然花满枝。锦乡园林天富贵，神仙院落月清奇。老天长似春三月，游嬉人间不皱眉。",
            "comment": ""
        },
        {
            "title": "晓幄",
            "content": "晓幄明初日，晨钟递北风。人生行乐著，天道好还同。我友诗三昧，吾衰酒一中。万间君雅志，突兀倚晴空。",
            "comment": ""
        },
        {
            "title": "重寄郭衢州",
            "content": "细数东京士，无如许郭优。山林异朝市，姓字欠书邮。久已巢由隐，难成李郭舟。三衢春有脚，山屋好中秋。",
            "comment": ""
        },
        {
            "title": "次韵蜀人李施州芾端午",
            "content": "对时思故国。客里厌南音。同谷凄凉恶，三闾感慨心。赐衣聊杜句，要艾孰骚吟。莫说成都景，岷峨秋满襟。",
            "comment": ""
        },
        {
            "title": "暮春联句九首",
            "content": "寸心元有雨，八面更当风。精卫海能涸，杜鹃天可通。君臣知有义，褒贬岂无公。一展霹雳手，九吞云梦胸。狂澜障川外，砥柱横流中。曷不身伊尹，空教口晦翁。主忧臣不辱，世乱孰为忠。白日青天共，潢池渤海讧。居家移官理，忧国愿年丰。今古心符节，乾坤理勘同。普能知道大，院不虑途穷。",
            "comment": ""
        },
        {
            "title": "神静",
            "content": "神静何须卜，心閒即是仙。芋煨牛烘火。瓢滴马鬃泉。绿染春风柳，红匀晓露莲。明朝晴景好，一棹尽平川。",
            "comment": ""
        },
        {
            "title": "起来",
            "content": "起来霜月冷飕飕，清兴催人不自由。万户千门胡蝶梦，五更三点黑貂裘。旦公待旦霜如雪，时夜如诗月似钩。明日人来问寄字，一天霜月倚西楼。",
            "comment": ""
        },
        {
            "title": "除月二十三日夜梦",
            "content": "仙君重瞳衮衣明，红云一朵当殿楹。千官拜舞环佩鸣，中有一人摄齐升。琅琅敷诵百辟惊，首云有臣许月卿。合在帝所式群英，煌煌召节来帝廷。肤使奕奕华弓旌，我时荷边食芡菱。坐茅心涣俨不听，从天飞下苍葱珩。申传帝命通叮咛，亲授秘诀餐长生。提耳言言帝旨令，梦回题诗香枕屏。",
            "comment": ""
        },
        {
            "title": "代仍六弟吊程贡元三首",
            "content": "松下草不殖，豪家多不仁。惟君淡於水，与物静为春。多为流涕者，应无切齿人。墓前有梧槚，那复见荆榛。",
            "comment": ""
        },
        {
            "title": "次韵朱塘三首",
            "content": "谩着新亭俯碧漪，高低草树任差池。须知亭扁须时彦，不是谿斋不勇为。水静山深悉天趣，风光月霁足吾师。未妨赋诵铭颜乐，正学於戏无已时。",
            "comment": ""
        },
        {
            "title": "次韵云岩",
            "content": "权舆於我屋渠渠，久敬如君世莫如。明月清风诗满案，好天良夜酒连车。樽前远韵轻盈菊，醉后分题烂慢书。凡此坐中人十九，铭枢玉带客金鱼。",
            "comment": ""
        },
        {
            "title": "住黛障",
            "content": "黛障地眉展，绿波天画开。鸳鸯长不散，翡翟去还来。坛杏颓垣里，陇梅荒草堆。山川浑似旧，不管曲声哀。",
            "comment": ""
        },
        {
            "title": "代仍六弟吊程贡元三首",
            "content": "嚚讼渐成俗，如君今岂多。仲尼仁者静，下惠圣之和。夜月数声笛，春风一再歌。纷纷当泚颡，视此石嵯峨。",
            "comment": ""
        },
        {
            "title": "临川家史君坤翁喜雨",
            "content": "临川鼓舞诵贤侯，闵雨皇皇祈有秋。昨夜琅函奏霄汉，今朝玉粒雨平畴。名亭应有东坡记，积粟可宽西顾忧。我得顺流南浦去，商霖又是济川舟。",
            "comment": ""
        },
        {
            "title": "月色",
            "content": "明月亦清哉，清风绝点埃。村童催睡去，野叟问禅来。乐事赏心夜，清风明月梅。夜深群籁静，猿鹤莫相猜。",
            "comment": ""
        },
        {
            "title": "寄顾次岳五首",
            "content": "韦斋井畔通宵月，流出文公阙里心。半夜起来湖莹玉，明朝应有柳摇金。万壑正看天地肃，一楼坐断水云岑。镜湖楼扁知无恙，二十年前醉解襟。",
            "comment": ""
        },
        {
            "title": "次韵朱塘三首",
            "content": "杏坛黄叶满霖林，何幸朱塘兀古枌。试上月台因问月，知涵云谷几多云。梦游当日成何事，嗜学于今喜旧闻。我意得游春水满，重来秋意见涯垠。",
            "comment": ""
        },
        {
            "title": "六月雨十一首",
            "content": "都忘甲子不知老，三十六峰无限秋。江水清兮鳞百丈，庐山高处稻盈畴。尧时丙子寿星数，坡句许家仙岛洲。自分吾生老耕钓，花瓢趁取日先篘。",
            "comment": ""
        },
        {
            "title": "送张平湖山远",
            "content": "殷勤来访别，去作子长游。雪霁月清甚，天寒雁过不。沙堤今相府，花苑古苏州。归路梅花好，还来问白鸥。",
            "comment": ""
        },
        {
            "title": "用韵简如晦",
            "content": "龙溪毓秀自平阳，千载诗葩分外香。锦里笃生天下士，玉堂曾看甲科郎。龙溪季子代无乏，鹗荐明年定破荒。桂树黄堂秋色里，何妨演习鹿鸣章。",
            "comment": ""
        },
        {
            "title": "云边",
            "content": "云边人种麦，天际我归舟。月色轻寒夜，笛声何处楼。久晴人渴雨，倦仕我思休。高士传闲看，东篱花正幽。",
            "comment": ""
        },
        {
            "title": "挽胡制机康侯",
            "content": "鹭点青松白，莺穿绿柳黄。儿时工对偶，老去更文章。诛意平生学，爰咨去路忙。酒边招隐操，我更忆山堂。",
            "comment": ""
        },
        {
            "title": "挽汪士洪",
            "content": "昔日杜小侄，中年马少游。不知身外事，只觉鬓边秋。有子三侏柳，同公荒草邱。梅溪一夜雪，片片逐寒流。",
            "comment": ""
        },
        {
            "title": "送孙山长谒皮参政",
            "content": "授銊天教锦故乡，公心泉石不旂常。沙堤正自恐不免，野渡安能久退藏。羡子白刘从绿野，顾予鸡犬愧旌阳。衮衣会趁春风入，野服犹堪谒道傍。",
            "comment": ""
        },
        {
            "title": "闷来",
            "content": "闷来时暂作儿嬉，沽酒溪边就买鱼。鸥鸟水云天一色，梅花雪月地三奇。水西何况景尤绝，雪后悬知画不知。安得扁舟更蓑笠，闷来时暂作儿嬉。",
            "comment": ""
        },
        {
            "title": "送周徽州赴建州",
            "content": "作牧文公父母州，考亭今又借邦侯。来莫建山同仰止，去思歙水共长流。贡茗莫淹千里守，和羹须是百花头。暇日摩挲厅壁记，昔梁叔子后身周。",
            "comment": ""
        },
        {
            "title": "再和题黄免耕吟藁",
            "content": "优游一辟难赞经，仲舒师友尽时名。已登乡国一经荐，未究天人三策情。文定浚源虽莹彻，牧堂奕叶必敷荣。紫阳风水深留意，磨石佳成后世评。",
            "comment": ""
        },
        {
            "title": "浴罢",
            "content": "浴罢披襟竹影斜，客中残暑散空花。人行窗外云无脚，月起林间灯映纱。举酒闻钟知近寺，谈诗食李却忘家。明朝又浴还来此，何秘开樽只煮茶。",
            "comment": ""
        },
        {
            "title": "挽张丞泳",
            "content": "异时两举遂登科，人谓功名当若何。三十余年空屈曲，七咨脱选竟蹉跎。为丞再出簿尉下，斯世浑如梦觉过。同时面年老御史，谅难如此不悲歌。",
            "comment": ""
        },
        {
            "title": "暮春联句九首",
            "content": "徐字不晋帖，楚诗无国风。天边长剑倚，花外小车通。不肯吏文叔，谁能书子公。二三豪俊骨，数万甲兵胸。柳暗琴三叠，梅残酒一中。羡君屠龙技，笑我祝鸡翁。击翁浮儿志，编桥度蚁忠。行春奉宽诏，佩犊弭兵讧。天阔吟边远，月明诗檐丰。秋光宦情薄，鸾鹤啸声同。清涧耳堪洗，深山目更穷。",
            "comment": ""
        },
        {
            "title": "暮春联句九首",
            "content": "沃心裨帝学，古道畅皇风。天下真无敌，君前置一通。将拚龙尾砚，去作鱼头公。笔底澜翻舌，谈间磊块胸。通明云殿上，清切玉堂中。发轫同安簿，深衣独乐翁。孝经题幼志，沼鉴见精忠。元佑龙蛇杂，开禧蟊贼讧。隆冬老儒立，奸党一碑丰。三晋春秋在，千年纲目同。长天炤孤愤，清夜好研穷。",
            "comment": ""
        },
        {
            "title": "六月雨十一首",
            "content": "麟笔大书六月雨，蝉声静扫一天秋。天河倒挽甲兵洗，地宝咸归秔稻畴。雨余欹枕轩窗月，天际归帆蘋蓼洲。一饱了知天赐履，漉巾洗盏办新刍。",
            "comment": ""
        },
        {
            "title": "归涂",
            "content": "望外云头日高挂，竹间亭子雪犹存。啣芦雁起潇湘暮，卖炭人行烟火村。绮疏月照窗如昼，宝鼎香销帐似云。欲转冰壶浑未暇，党家习气彼羶荤。",
            "comment": ""
        },
        {
            "title": "挽马枢密母段氏",
            "content": "松罔新植泷丰碑，千古哀荣谁似之。训子断机霜雪冷，退朝犹绩月星戥。绿衣西府梅花落，素幄北堂萱草萎。何惜沙堤明日路，潘舆无复再来时。",
            "comment": ""
        },
        {
            "title": "次韵朱塘三首",
            "content": "游子从来悲故乡，归来襟袖芷兰芳。梦魂飞去云涛远，杖策闲行秋水光。可是梦中曾到此，安知身后却余香。紫阳弟子有贤子，卜筑新亭真肯堂。",
            "comment": ""
        },
        {
            "title": "寄郭衢州",
            "content": "渤海潢池盗，龚卿奉诏忧。东轩继芳躅，西府踵清流。同榜黄扉匹，中峰皂盖俦。中斋同一笑，山屋好中秋。",
            "comment": ""
        },
        {
            "title": "六月雨十一首",
            "content": "雨余目极乾坤月，雪外天连{左禾右罢}稏秋。舜殿风薰殊未玉，尧天雨施自君畴。层波渝我蒹葭渚，列宿嗤人杜若洲。珍重菊庄来顾我，床头为子出春篘。",
            "comment": ""
        },
        {
            "title": "允杰侄以诗来卒章和予生孙次韵一百首今存四",
            "content": "山已幽幽墅更幽，幽居别墅尽居由。数间屋想今岑寂，万斛船忻正拍浮。采药幽居怜闭户，围棋别墅梦旭舟。明朝菊径归来处，二阮黄花插满头。",
            "comment": ""
        },
        {
            "title": "次周尚书八首",
            "content": "平原平等视青州，不佛不仙仍不侯。满树丝萝天富贵，半窗水墨月风流。皆云临济具双眼，且放东坡出一头。劈画尚能千百岁，须臾一笑跨商周。",
            "comment": ""
        },
        {
            "title": "咸淳",
            "content": "咸淳风乐好，淳厚似咸平。人意逢春乐，天心遇社晴。征僮催远信，舞袖促新声。今岁梅能耐，咸平诗可盟。",
            "comment": ""
        },
        {
            "title": "中秋谢施婺源爰",
            "content": "高情古意清溪楼，静拍栏干尽两眸。月不露圭天有道，风能□谷水无愁。从于所好万青壑，舍我其谁双白鸥。别样主人情重处，不将红妓涴中秋。",
            "comment": ""
        },
        {
            "title": "挽清湘令董介轩",
            "content": "偏得人间谤与名，盖棺方定伯夷清。五经笥满风云壮，百尺楼高星斗横。明月照庭香不断，狂飚吹雪意如生。河汾回首成今古，礼乐犹将致太平。",
            "comment": ""
        },
        {
            "title": "次韵晋侄招予及同年饮",
            "content": "恋阙重阳不入都，菊英虽好不干渠。樽前丞相方行酒，花外尧夫恰小车。羯末封胡延客醉，雷陈张范预期酤。他年三径羊裘隐，君子应能范蠡图。",
            "comment": ""
        },
        {
            "title": "甥馆五首",
            "content": "国士今为鬼，有棺空断肠。绿衣长至节，丹旐短松罔。父乃哭泣其子，天乎歼此良。伤情皋某复，挽些谩巫阳。",
            "comment": ""
        },
        {
            "title": "大行皇帝挽词五首",
            "content": "紫阳儒者侣，恨不与同时。指示四书要，躬亲百世师。钦崇道克业，怀保诰宽慈。玉殿凄凉处，瑶题尚启敷。",
            "comment": ""
        },
        {
            "title": "赠王竹窗",
            "content": "若欲相寻向竹边，开窗着屐更谁先。定有一轮穿密密，可无数点洗涓涓。茂林从昔於侬好，太极遥怜似我圆。钓竿莫惜分新绿，更割半窗潇洒天。",
            "comment": ""
        },
        {
            "title": "帝学",
            "content": "帝学须君入，天游输我豪。君方註老子，我自读离骚。湖上春风好，山中夜月高。山高君寄内，湖海我陶陶。",
            "comment": ""
        },
        {
            "title": "次韵黄玉如大章携先集来访二首",
            "content": "桥梓风流满腹经，桂花香里识魁名。翻成宵梦古今事，何况人间父子情。先集一编诗橐富，家传万卷子金荣。挂名叙跋流芳远，晓起吟窗仔细评。",
            "comment": ""
        },
        {
            "title": "山川",
            "content": "山川长不老，人意欲如何。霜后蒹葭健。秋来洲渚多，河汾周旧典，洙泗鲁余波。凄怆从陈蔡，令人涕滂沱。",
            "comment": ""
        },
        {
            "title": "次韵程愿二首",
            "content": "我家张许同生岁，果者尧时值圣明。丙子与君无贵者，甲辰惟我亦同庚。闲云万岭林泉兴，明月一溪邱壑情。同岁同心有如此，相期岁晚李歌行。",
            "comment": ""
        },
        {
            "title": "箕山",
            "content": "箕山惟一瓢，襄邑亦四壁。古今一许氏，传家以清白。茶山与东莱，三诗映圭璧。后来二三贤，题品互紬绎。南轩推学授，晦翁要事实。亦有小东莱，经济亦何切。极意深源流，敷殖久大业。临川有二许，我来秋萧瑟。抚卷三叹起，寒花香的皪。",
            "comment": ""
        },
        {
            "title": "次韵叶司户",
            "content": "舟自摇摇钓濑滨，睦州司户得诗人。对床夜雨如苏子，满座春风似伯淳。文武略窥瑶蓼射，婺衢争耀锦乡春。金华叶相垂青史，青出於蓝局局新。",
            "comment": ""
        },
        {
            "title": "暮春联句九首",
            "content": "清庙朱弦瑟，羔羊素緎风。钓竿渔艇小。园径李蹊通。白酒浑忘送，皇天似不公。风檐开秀色，雪岭现酥胸。王化殊无外，圣贤时复中。人称君子子，卿自密翁翁。从唤酒经癖，聊纾花史忠。前知安用卜，定见不访讧。橘仆使令熟，竹君家计丰。六年无不可，三语将无同。柳子惯乞巧，韩公不送穷。",
            "comment": ""
        },
        {
            "title": "六月雨十一首",
            "content": "双星今夜话绸缪，颇语人间一夜秋。万事悠悠何预我，四方蹙蹙属之畴。万家旁置伤心地，四水宗朝极目洲。坐看白云栖断处，支郎酒老腊前篘。",
            "comment": ""
        },
        {
            "title": "甥馆五首",
            "content": "月色真图画，风声古瑟琴。月风天地职，风月圣贤心。竹砌水如璧，梧罔朋盖簪。不须联句得，天籁竹梧吟。",
            "comment": ""
        },
        {
            "title": "次韵郑将士",
            "content": "何曾离日用，千古到如今。菊蕊霜全节，梅花月印心。韩公蕲竹咏，苏子楚山音。谷口微吾子，风流何处寻。",
            "comment": ""
        },
        {
            "title": "南堂",
            "content": "南堂有客{插扌换禾}旻，面面轩窗纳晓云。云入书檠无俗气，月来吟几有清芬。岂无绿竹诗淇澳，亦有苍苔书篆文。阁上桂枝宜努力，难兄难弟总由人。",
            "comment": ""
        },
        {
            "title": "次韵仲成叔加双桂桥",
            "content": "展墓归来春水服，桥头望月正如钩。桥成未用问谁住，意远应同逐水流。天外雁凫何足许，人间鹿豕可仝游。须知□□□□□，莫说存耕知有秋。",
            "comment": ""
        },
        {
            "title": "题清足堂",
            "content": "秀翁今又以光名，窗外琅玕不欠清。十八公松曾入梦，两三竿竹岂无情。红尘不近春风瑟，翠色能添夜雪灯。我欲钓竿蓑笠去，斸分烟雨子还能。",
            "comment": ""
        },
        {
            "title": "挽陈节使",
            "content": "凛凛如公一寸丹，荒城夜月彻清寒。向时尚已死诸葛，今日难贫老阿瞒。素志平生兆马革，黎民一郡博弹冠。双鸡斗酒群群识，吾力犹能灭贺兰。",
            "comment": ""
        },
        {
            "title": "大行皇帝挽词五首",
            "content": "享国昭陵似，龙飞四十春。哀荣皆甲子，创守又庚申。刑措成康治，风移尧舜仁。瑶编再仁祖，万叶道如新。",
            "comment": ""
        },
        {
            "title": "六月雨十一首",
            "content": "行晴坐雨荷天休，天地中间独享秋。淡日凉风满衣屦，甘霖薄暮悦田畴。晴天历历供峰屿，烟雨蒙蒙护岛洲。蹙蹙四方瞻靡骋，愁心如醉懒新篘。",
            "comment": ""
        },
        {
            "title": "甥馆五首",
            "content": "醉乡真广大，静夜绝嚣尘。月色明如昼，天涯总是春。鸟飞林不夜，蝶梦路无人。天地中间我，孤高谁与邻。",
            "comment": ""
        },
        {
            "title": "次韵程愿二首",
            "content": "二李歌行醉里歌，君溪两棹我烟蓑。凤凰台上我山墅，虹马轩高君月坡。晓径焰间追李杜，夜窗灰里拨阴何。长哦岁晚成二老，诗社往来君肯麽。",
            "comment": ""
        },
        {
            "title": "次周尚书八首",
            "content": "公与梅溪生共州，一编默受似留侯。冰霜岁晚仝清节，泾渭胸中肯混流。皎日当空峨豸角，支天一柱属龙头。时清尽可巢由我，身键犹看师宰周。",
            "comment": ""
        },
        {
            "title": "重寄留梦炎",
            "content": "安得肉生羽，从公出外游。同年多契阔，新句孰赓酬。天玉梅花雪，人寒野水舟。中斋难醉白，山屋好中秋。",
            "comment": ""
        },
        {
            "title": "十二辰",
            "content": "饥鼠檐行骄捷疾，蜗牛角立争奇崛。似闻猛虎今陆游，从以卧兔未飘忽。先生龙卧未风云，春蚓秋蛇供醉笔。萧萧马鸣旆悠悠，牧民如羊良率易。人言唐土愧二猴，汉使碧鸡真浪出。屠狗师还戒勿用，驱猪试问问王弼。",
            "comment": ""
        },
        {
            "title": "香潭八首",
            "content": "平生不作明河篇，一笑童心尚隐然。后日视今哀后日，同年而语不同年。莹清川泽玻璃地，浓淡烟云水墨天。尽向知人前说梦，何妨句里有婵娟。",
            "comment": ""
        },
        {
            "title": "次韵汪敬子",
            "content": "好善芝兰馨，恶恶鲍鱼腥。一心宰天地，万世流风霆。六经如元氯，异端如氛埃。会往洙泗滨，传取心印回。",
            "comment": ""
        },
        {
            "title": "寄顾次岳五首",
            "content": "运千可际休明运，心一堪传贤圣心。不一此心非自玉，半千之运或如金。道源天出三清境，远目明双寸碧岑。胸次须令天样阔，五湖为带三江襟。",
            "comment": ""
        },
        {
            "title": "大行皇帝挽词五首",
            "content": "创始昌陵汉，中兴高庙尧。登遐皆十月，扬烈擅三朝。再造煌煌业，参侔浩浩霄。中兴兼创始，二帝侑逍遥。",
            "comment": ""
        },
        {
            "title": "寄题岩经楼",
            "content": "楼中图史澹炉墨，中有成都较艺文。手泽存焉生旧感，心传妙处长新闻。世科事业无如子，经学源流可致君。只恐校雠天禄阁，猿啼楼外满溪云。",
            "comment": ""
        },
        {
            "title": "赠黄藻二章",
            "content": "参军一梦到词场，难弟想应瞻圣皇。此去捷音来鼎鼎，向来诸老去堂堂。马头雪絮天街玉，人迹板桥茅店霜。君去世科传伯氏，钓舟留我住严光。",
            "comment": ""
        },
        {
            "title": "次周尚书八首",
            "content": "卜隐偏宜大好洲，浮云梦不到王侯。细评月露苍山峙，静止花阑绿水流。泉□□□□□□，□蓑无雨事淋头。西江宾幕相须久，赢得闲吟谒道周。",
            "comment": ""
        },
        {
            "title": "次周尚书八首",
            "content": "温州今似古青州，温饱能轻百户侯。沃力泉源那择地，岁寒砥柱屹中流。要知蝉□三公府，便是黄扉四状头。万事世间唐土尔，办将勋业到伊周。",
            "comment": ""
        },
        {
            "title": "代弟二首",
            "content": "少年卜式谩输边，毕竟乡人合荐贤。纯□□□忘寝食，浮名过眼谢腾骞。圣恩雨露荣亲日，春酒光风介寿天。世事到头都是梦，青衫赢得画图传。",
            "comment": ""
        },
        {
            "title": "天道",
            "content": "天道尊高父道同，地亲如母祀先农。社翁不肯饮残水。野老铖能存古风。箫鼓村田聊击壤，鸡豚社酒好治聋。满庭芳曲还堪唱，一笑东坡鬓已翁。",
            "comment": ""
        },
        {
            "title": "赠快霖",
            "content": "有客闯东篱，星翁身姓支。快霖为道号，直术不支篱。试与谈灾福，断然无诡随。小溪天下士，持此往参之。",
            "comment": ""
        },
        {
            "title": "早起",
            "content": "早起轻寒尚裌衣，饭余春雨满行旗。春波绿处春草碧，晓露浓时晓日晞。桃李年年春富贵，桑麻事事道精微。诗情不在火炉畔，风雪灞桥烟景归。",
            "comment": ""
        },
        {
            "title": "寄陈宰",
            "content": "上国春多雨，西江莲自香。恐人疑少室，惟我薄淮阳。南北东西命，君臣父子常。到官理词讼，月色更风光。",
            "comment": ""
        },
        {
            "title": "挽妹婿汪汻四首",
            "content": "郎罢当年语，深闺婉娩三。有齐之季女，必有有奇男。满目呱呱泣，伤心切切弹。离鸾惊别鹄，何日泪痕乾。",
            "comment": ""
        },
        {
            "title": "山近",
            "content": "山近绿映日，山远青带烟。平生有山癖，梦亦山水边。山好水益媚，山老水连天。我家非洛中，亦非独乐园。只在山屋上，下亦有流泉。俯仰颇乐之，妙处无昔贤。今日来别墅，水满山四环。鸣呼何处无山水，有酒且饮明月在前山。",
            "comment": ""
        },
        {
            "title": "迎谒刘朔斋□提举行部",
            "content": "百城奔走候车尘，庚节光华婺水滨。人望朔斋春有脚，家传元佑水无心。天低日近霜华晓，地僻腊残梅蕊春。愿得刘家再忠肃，前为伊鼎后商霖。",
            "comment": ""
        },
        {
            "title": "暮春联句九首",
            "content": "燮调能十雨，具训微三风。希圣如颜子，何时笑叔通。明经徒为利，秽史不能公。落落经纶腹，悠悠锦绣胸。茶烟禅榻上，花蕊酒杯中。皇览方佳少，青衫已秃翁。凄凉语棐话，寂寞教咸忠。青嶂鹤仙返，白杨鸦夜讧。庭前双桂树，堂上六经丰。皇帝春秋盛，车书夷夏同。移忠聊士诺，独善未妨穷。",
            "comment": ""
        },
        {
            "title": "代仍六弟吊程贡元三首",
            "content": "仁者竟不寿，世事空悠悠。霜满人洪墓，月寒尊美楼。慈乌千载恨，荐鹗一生休。画史成何事，青山炯照眸。",
            "comment": ""
        },
        {
            "title": "赠墨士程云翁",
            "content": "满地干戈正扰攘，君家犹自捣龙香。轻清披就烟云质，坚劲磨来金玉相。倚马喜资挥露布，飞鸾端藉发天章。山屋莫道浑无用，留写樵歌入锦囊。",
            "comment": ""
        },
        {
            "title": "灯火",
            "content": "灯火掩柴门，{左疏左半，右束}芜烟水昏。鸡啼孤月晓，犬吠隔山村。桃叶翻新曲，梅花返旧魂。凄其何处笛，一笑卧空樽。",
            "comment": ""
        },
        {
            "title": "六月雨十一首",
            "content": "岫云已喜能成雨，不卜先知今有秋。作楫作霖三说命，时暘时雨箕畴。数行竹树清风夜，万顷烟波明月洲。二客从予游赤壁，归谋正值酒堪篘。",
            "comment": ""
        },
        {
            "title": "次韵黄玉如求记",
            "content": "先子北山书剑留，山川还自旧相缪。与君去岁衔杯处，遣我长歌陟岵游。瘦鹤风轻霜桧舞，归鸦烟重晚林投。中斋孟氏仙官府，同号同庚成佛不。",
            "comment": ""
        },
        {
            "title": "寄顾次岳五首",
            "content": "半夜开窗凭阑坐，无心云起镜湖心。铺茵烟草漫天幄，璞玉楼台浑色金。访古寂寥秋漠漠，怀人感慨碧岑岑。未知何日韦斋井，明月清风烦暑襟。",
            "comment": ""
        },
        {
            "title": "辞贾徽州二首",
            "content": "岫云休怪此行徐，出处家风本俗如。当任宣尼无俟驾，肯辞孟子范驰驱。如金岁月人奔竞，似玉行藏我卷舒。极目冥鸿挥绿绮，忘情鱼鸟尽江湖。",
            "comment": ""
        },
        {
            "title": "满城风雨近重阳",
            "content": "满城风雨近重阳，一舸烟波入醉乡。心事已同鸥岛白，眼界空有云山苍。酒安能管兴亡事，菊亦颇复时世妆。何似长歌明月里，月明天阔地更长。",
            "comment": ""
        },
        {
            "title": "八角",
            "content": "八角亭中天似水，七言城里夜未央。主人解榻贤材馆，门客避堂上下床。籁寂寂时星历历，泉涓涓处山苍苍。主人门客皆觞咏，羽扇纶巾独篆香。",
            "comment": ""
        },
        {
            "title": "挽番阳戴如曾贡士母金氏",
            "content": "霜氯凛闺妹，严风老更癯。诗书谓有子，门户可无夫。鶵凤横秋鹗，孤鸾啼夜乌。长松有风雨，枯草但平芜。",
            "comment": ""
        },
        {
            "title": "香潭八首",
            "content": "政须洗耳听新篇，业已扁舟学计然。洁已庶几堪谏主，力田未必愧逢年。菑畲之业平心地，金石之交只在天。舞殿歌台从冷暖，此心如月一婵娟。",
            "comment": ""
        },
        {
            "title": "次韵春谷",
            "content": "谷如三月间，屋向万山安。春谷与矛屋，另有天地宽。枯淡风月皎，富贵莺花绕。大山表牡丹，此意殊未晓。",
            "comment": ""
        },
        {
            "title": "暮春联句九首",
            "content": "祥云仍瑞日，霁月更光风。虹夜书舡满，鸡林诗贾通。十行宽四海，一国咏三公。经史遮眵目，古今浇渴胸。太玄难准易，皇极辩非中。清夜谈玄处，盛时无极翁。乾坤涵奥学，日月照孤忠。自信区区者，遥怜处处讧。天无厌周德，年侯克商丰。群后集班瑞，宗人宅受同。太平无以报，真意渺何穷。",
            "comment": ""
        },
        {
            "title": "鹿鸣用赵资相韵",
            "content": "宗主人才郭子仪，门多将相蔚相辉。托根小草秋榆宦，食叶长廊春棘闱。报国自怜心事壮，忧时不觉梦魂飞。平生此志非温饱，勋业从公问指归。",
            "comment": ""
        },
        {
            "title": "次韵晓竹",
            "content": "主人别客屡挑灯，客喜乘凉月下行。暗露湿萤仍湿草，晓风残月更残更。柔情燕燕椒房夜，雅韵莺莺桂魄晶。朝往长沙成夜醉，宵征肃肃醉翁亭。",
            "comment": ""
        },
        {
            "title": "登慈恩绝顶有感",
            "content": "为学平生不究源，未妨绝顶上慈恩。塔高俯视群山小，江阔能容巨浪喧。人每中登难脚力，谁於高处领天根。须信平生为基址，基址牢时德业尊",
            "comment": ""
        },
        {
            "title": "题赵尉洞源泉",
            "content": "归去来词书印历，高风千载汝南评。松间风影有地籁，林下炎天无水声。行客诗魂同石瘦，主人心事共泉清。明朝遮日长安去，君亦曹装趣上京。",
            "comment": ""
        },
        {
            "title": "大行皇帝挽词五首",
            "content": "此日营陵处，当年毓圣乡。幅员哀踽踽，羽卫道煌煌。有彗忧天坠，重轮丽日光，讴歌吾君子，千载圣情伤。",
            "comment": ""
        },
        {
            "title": "送碧梧入府",
            "content": "人劝公入相，我劝公早归。今以副枢入，好以元枢回。易为六经宗，学易贵知时。时止则时行，时义大矣哉。故尝论今日，两语见称奇。但且为执政，宰相未可为。若为伴食相，何如酒一杯。曾以语裕翁，裕翁为一咍。英雄见略同，明公试思之。文正为清献，何曾美鼎梅。史册香万古，日月名长在。时止时则行，宰相须时来。时来然后相，当传忠定衣。官职难名节，愿公玉无疵。壮节题初节，愿公玉无灰。耐久老柱石，身佩国安危。五福一曰寿，寿国身之枢。请君看老子，寡慾身寿眉。心清万里明，可杜倖时窥。寡慾善养心，轩鉴照魅魑。岁晚成二老，种蠡相埙篪。坐令四太平，太宗先光辉。",
            "comment": ""
        },
        {
            "title": "使华",
            "content": "使华馆伴日宣劳，风雨连床夜作逃。爱惜太痴如拱璧，弃遗胜读若秋毫。双清幽沼芳泉活，一碧长空皓月高。坐看睡魔三舍辟，金炉兽炭古离骚。",
            "comment": ""
        },
        {
            "title": "川原",
            "content": "川原红紫一时新，暮雨朝云更可人。灿若中兴红药相，嫣然何虑海棠嗔。天将好景烦吟笔，我自清时作幸民。书册埋头无了日，不如抛却去寻春。",
            "comment": ""
        },
        {
            "title": "次允杰五首",
            "content": "瓣香曾侍鹤山俦，蜀有鹤林殊匪优。蜕作婴儿生我室，化为道士掠予舟。相同龟寿□鹏鷃，自混鸡群狎鹭鸥。仙子已骑黄鹤去，此地空余黄鹤楼。",
            "comment": ""
        },
        {
            "title": "赠李企",
            "content": "雁湖曾是谪临川，谁道风流愧昔贤。共觉共兜乱尧世，何须虞黄质周田。三年迁客仅数舍，一日恩书落九天。归去来荒松菊径，勉旃忠节振家传。",
            "comment": ""
        },
        {
            "title": "挽妹婿汪汻四首",
            "content": "奉礼徒员外，京师枉治中。二郎槐不做，四老橘成空。三凤壁岩子，双龙宝剑雄。万人真莫赎，愁绝老坡翁。",
            "comment": ""
        },
        {
            "title": "挽外舅二首",
            "content": "人间三十二，名字几千春。慷慨汉游侠，孝慈周吉人。视物犹视已，顾亲宁顾身。山中当出相，嗣子世其仁。",
            "comment": ""
        },
        {
            "title": "赠程惠子",
            "content": "我朝诗道愧唐人，魏晋风流更勿论。庄子于今逢惠子，孔门自昔契程门。君宜莺出云霄路，我亦猿吟烟水村。趁取山人来离谷，梅花湖上返诗魂。",
            "comment": ""
        },
        {
            "title": "入邑问炊中云招王希圣起龙三首",
            "content": "希圣平生诗酒豪，居然闭户学孤高。不知昨夜秋风柳，得似当时春日桃。别去半年犹旦暮，胸中百痒欠爬搔。虎溪破戒君须解，已办清诗与浊醪。",
            "comment": ""
        },
        {
            "title": "次胡伯凯韵",
            "content": "作诗直欲到天悭，於蔿应如元鲁山。我隐自便甘曲渚，子来相与钓清湾。闲中日月诗书府，地上神仙人世间。寻柳问花千古意，窗前幽草不须芟。",
            "comment": ""
        },
        {
            "title": "香潭八首",
            "content": "琼林宴坐赐诗篇，先帝恩光故烨然。紫陌寻春思是日，戏牋通刺戒同年。浮花浪蕊阳和地，疏影暗香霜雪天。松析岁寒吾共子，春风永巷闭连娟。",
            "comment": ""
        },
        {
            "title": "捧砚姬空翠二首",
            "content": "捧砚姬空翠，随琴鹤晓烟。夕阳更山外，流水自楼前。芳草垂杨地，和风丽日天。戏游看处处，明媚自年年。",
            "comment": ""
        },
        {
            "title": "暮春联句九首",
            "content": "我似濂溪拙，人嗤凝式风。天连千障合，水可四溟通。我友二三子，他年十八公。逍遥吟弄趣，洒落霁光胸。傲睨芸香里，醉眠花影中。文章解迁史，计律更涪翁。与酒交逾密，为花谋必忠。鹤琴清夜警，莺燕暮春讧。冰释契杜预，露晞询巩丰，向能知至至，学贵不同同。山水清音有，园林胜事穷。",
            "comment": ""
        },
        {
            "title": "次周尚书八首",
            "content": "后山着意送荆州，相伴儿童饯细侯。风月夜深独先觉，乾坤秋老不同流。江闽凯悌地联脉，关陕规恢天尽头。闻说齐{缰纟换月}妇唾手，世如用孔用东周。",
            "comment": ""
        },
        {
            "title": "次周尚书八首",
            "content": "曾共芙蓉下视州，旧冲仍是醉乡侯。半山相俟归投老，若水公兮急退流。世事每观强努力，人生何似大刀头。摛文尽自染燕许，闲梦何妨我蝶周。",
            "comment": ""
        },
        {
            "title": "多谢",
            "content": "多谢东皇着意晴，海棠匀趁笑相迎。园林富贵何千万，花柳功勋已十成。晓雨有情於芍药，春风无处不流莺。扁舟水长一稿许，茶灶笔床聊意行。",
            "comment": ""
        },
        {
            "title": "次允杰五首",
            "content": "魏公间气孰能俦，织若登梯量自优。父母床无烹子刃，相公腹有济川舟。江山这外云端鹤，天地中间海上鸥。学进识明涵受阔，连天远水月明楼。",
            "comment": ""
        },
        {
            "title": "与陈宰",
            "content": "到处逢人说大苏，一门兄弟古今无。吹埙林五黟山马，鼓瑟陈双婺水凫。定分有殊自鹏鷃，闲情无限尽龙猪。归来坐倚蓬窗下，少挹春风过里闾。",
            "comment": ""
        }
    ]
}