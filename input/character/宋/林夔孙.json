{
    "dynasty": "宋",
    "author": "林夔孙",
    "poems": [
        {
            "title": "资圣寺",
            "content": "华峰跨苍穹，下有云一壑。翚飞二百秋，蜂巢几千落。灵泉际空留，宿雾临除薄。山呈万古姿，竹陨六月箨。当年有贤令，神交契冥漠。怀哉精魄归，永矣香火托。至今书壁间，读者为嗟愕。好事继前志，刳岩成此阁。仰看斗插椽，俯听泉入铎。晤言千载心，英气凛欲作。西崖望蒙顶，跻樊计已昨。忽闻良友同，共写襟期乐。遐登破嵘屼，幽讨待绰约。磅礴当蒸郁，阴衣茫纷错。再拜五华君，许莅他日约。霜威净馀氛，晴宇洞寥廓。",
            "comment": ""
        }
    ]
}