{
    "dynasty": "宋",
    "author": "张道宗",
    "poems": [
        {
            "title": "玉华山",
            "content": "玉华山形郁崷崒，白昼莽苍常生烟。近村百家湿翠黛，阴崖千迟淙寒泉。山根宛转抱河曲，河流倒影浸碧巅。文皇性热不奈暑，当时宫此安徙然。得非遍选天下胜，莫如兹地无烦喧。暂游已骇非俗骨，久驻直恐成真仙。何当借得神画笔，霜绡十幅图孱颜。",
            "comment": ""
        },
        {
            "title": "玉华寺",
            "content": "殿阁依山古，寻春闲客行。谁知唐帝馆，今在梵王城。禾黍伤时变，松篁入夜清。惟余碧岩溜，依旧昔年声。",
            "comment": ""
        }
    ]
}