{
    "dynasty": "宋",
    "author": "张载",
    "poems": [
        {
            "title": "诸宫观梅寄胡康侯",
            "content": "欲驱残腊变春风，自有寒梅作选锋。莫把疏英轻门雪，好藏清艳月明中。",
            "comment": ""
        },
        {
            "title": "鸡鸣",
            "content": "鸡鸣嘐嘐兮台怀忧，兄弟表里兮台心求。黄金门，白玉堂，置酒恺乐，荣华有光。桃伤李僵，尔如或忘。",
            "comment": ""
        },
        {
            "title": "卷耳解",
            "content": "闺阃诚难与国防，默嗟徒御困高冈。觥罍欲解痡瘏恨，采耳元因备酒浆。",
            "comment": ""
        },
        {
            "title": "登岘首阻雨四首",
            "content": "羊公风绩几经秋，独绕龟趺为少留。欲问荆人寻旧事，一江青泚自东流。",
            "comment": ""
        },
        {
            "title": "送苏修撰赴阙四首",
            "content": "阖辟天机未始休，衫衣胝足两何求。巍巍只为苍生事，彼美何尝与九州。",
            "comment": ""
        },
        {
            "title": "和薛伸国博漾陂",
            "content": "几年烟浪掩遗踪，今意扶持古意同。簪笏每游高圣世，蓴鲈聊为快秋风。轻阴岛屿莓苔湿，夜雨蛟龙窟穴空。南浦云峰晴不乱，北窗溪木暗难通。春浓岸柳成行碧，日暖汀花取次红。岁月可悲唐废苑，山河终近汉离宫。归禽影转沙堤曲，处士居邻竹坞东。星斗已知天象富，菱蒲堪喜地毛丰。持竿幸有鱼充鼎，混俗须嗟鹤在笼。吏隐苟能游物外，江乡何必羡吴中。",
            "comment": ""
        },
        {
            "title": "克己复礼",
            "content": "克己工夫未肯加，吝骄封闭缩如蜗。试於中夜深思省，剖破藩篱好大家。",
            "comment": ""
        },
        {
            "title": "句",
            "content": "无疑菱荇香。",
            "comment": ""
        },
        {
            "title": "岳阳书事",
            "content": "洞庭水落洲渚出，叠翠疏峰远湮没。重楼百尺压高城，画栋沉沉倚天阙。湖光上下天不融，中以日月分西东。气凌云梦吞八九，欲与溟渤争雌雄。澄澜无风雨新霁，一日万顷磨新铜。琉璃夜影贮星汉，骑鲸已在银潢中。湘妃帝子昔何许，但有林壑青浮空。苍梧云兴不可见，遗恨千古嗟何穷。须臾暝晦忽异色，风怒涛翻际天黑。乘陵濑壑走魑魅，停滀百怪谁能测。忍看舟子玩行险，更欲飞帆借风力。安得晴云万里开，依依寒光浸虚碧。",
            "comment": ""
        },
        {
            "title": "八翁十首",
            "content": "老原原上卜年翁，感天功业动天聪。流言未信成王悟，悟成全得起禾风。",
            "comment": ""
        },
        {
            "title": "句",
            "content": "一目全牛万隙开。",
            "comment": ""
        },
        {
            "title": "孤宦",
            "content": "孤宦殊主意自违，邻光兹幸吒余辉。人心识尽童心灭，世事谙多乐事稀。直有岁寒甘柏说，终无春思惜花飞。岂同毛刺墦间客，向望他门卜所依。",
            "comment": ""
        },
        {
            "title": "一室",
            "content": "九万笑鹏抟，幽居一室宽。雨声便早睡，酒力压新寒。懒觉闲多味，衰知死有端。此生吾自断，不断梦邯郸。",
            "comment": ""
        },
        {
            "title": "题北村六首",
            "content": "负郭吾庐二顷田，面山临水跨通川。苏秦妾妇无高识，盛诧腰间六印悬。",
            "comment": ""
        },
        {
            "title": "登岘首阻雨四首",
            "content": "江浮云影抱层栏，云外青山一水间。尽日倚阑看不足，仗藜欲去更回环。",
            "comment": ""
        },
        {
            "title": "东门行",
            "content": "古风出东门，我行乐巾綦。今歌乐门行，牵衣强留甘餔糜。仗剑去，忽如遗，时清君去予心哀。",
            "comment": ""
        },
        {
            "title": "葛覃解",
            "content": "葛蔓青长谷鸟迁，女工兴记忆归安。不将贵盛骄门族，容使亲心得尽欢。",
            "comment": ""
        },
        {
            "title": "忆别",
            "content": "柳絮飞时与君别，南楼把酒看明月。月似当年离别时，柳絮如君何处飞。千书百书要相就，思君不见令人瘦。念君情意只如初，顾我形骸已非旧。朝来有信渡黄河，雁足击书多纲罗。城南城北芳草多，月明如此奈愁何。",
            "comment": ""
        },
        {
            "title": "句",
            "content": "无限寒鸦冒雨飞。",
            "comment": ""
        },
        {
            "title": "君子行",
            "content": "君子防未然，见机天地先。开物象未形，弭灾忧患前。公旦立无方，不恤流言喧。将圣见乱人，天厌懲孤偏。窃攘岂予思，瓜李安足论。",
            "comment": ""
        },
        {
            "title": "移疾",
            "content": "移疾谢华省，问耕还弊舍。扶持便疏慵，旷僻逃将迓。书棋莎径侧，暮粥梧阴下。久矣澄清心，永愧桑弧射。",
            "comment": ""
        },
        {
            "title": "贝母",
            "content": "贝母阶前蔓百寻，双桐盘绕叶森森。刚强顾我蹉跎甚，时欲低柔惊寸心。",
            "comment": ""
        },
        {
            "title": "八翁十首",
            "content": "褒斜谷口卧龙翁，遍圆身世戒身同。不应三顾逢先主，至今千载慕冥鸿。",
            "comment": ""
        },
        {
            "title": "春晚",
            "content": "浮花浪蕊自纷纷，点缀莓苔作绣茵。独有猗兰香未歇，可纫幽佩击余春。",
            "comment": ""
        },
        {
            "title": "我欲",
            "content": "我欲庭前木叶疏，病枝衰蔓手披除。从今燕坐无通塞，来往风烟任卷舒。",
            "comment": ""
        },
        {
            "title": "燕歌行",
            "content": "小雅废兮，东山不作。哀我人斯，皇心不乐。烝哉斯人，胡然而天兮，王师于铄。",
            "comment": ""
        },
        {
            "title": "日重光",
            "content": "日重光，天际翔，愿言贞明永瞻望。月重轮，淡溟渊，愿犹月之恒，协帝仪中天。",
            "comment": ""
        },
        {
            "title": "题北村六首",
            "content": "陆轴呕哑麦上场，讴歌声韵满村坊。茅斋病叟安闲久，帝力民欢殆两忘。",
            "comment": ""
        },
        {
            "title": "游山寺",
            "content": "冻仆堆堆依灶燎，山僧草草具盘飧。井丹已厌尝葱叶，庾亭何劳惜薤根。",
            "comment": ""
        },
        {
            "title": "合云寺书事三首",
            "content": "夹屋青松长数围，午见摇影舞僛僛。幽禽叶度鸣相应，时引残声过别枝。",
            "comment": ""
        },
        {
            "title": "诗一首",
            "content": "昌谷五月稻，平田垂青玑。遥峦相压叠，颓绿互蔽芾。竹香满凄寂，粉节涂生卉。攒虫锼古柳，芳径生红纬。莺唱子夜歌，瀑悬楚被翡。昭华寒不粟，贵嫔暑无疿。桂蕊女几簪，蕙花神娥扉。碧锦帖花柽，香衾事残贵。霞巘殷嵯峨，烟岚互叆叇。辟月舒窈斗，元云为仿佛。{上雨下矜}{上雨下昕}宛虹带，天空繁星衣。古桧拿屭贔，水华融觱沸。销声永薖轴，栖隐耽岑蔚。请事鸿宝元，至澹味无叶。悲歌激流风，逸响迥秋气。",
            "comment": ""
        },
        {
            "title": "别后寄吕子进",
            "content": "篱鷃云鹏各有程，匆匆相别未忘情。恨君不在篷笼底，共听萧萧夜雨声。",
            "comment": ""
        },
        {
            "title": "书斋自儆",
            "content": "书前有易不知易，玄上求玄恐未玄。白首纷如成底事，蠹鱼徒自老青编。",
            "comment": ""
        },
        {
            "title": "题解诗后",
            "content": "置心平易始通诗，逆志从容自解颐。文害可嗟高叟固，十年聊用勉经师。",
            "comment": ""
        },
        {
            "title": "八翁十首",
            "content": "龟山山下感麟翁，麟翁知己几时逢。自从颜孟希踪后，几人今日更希踪。",
            "comment": ""
        },
        {
            "title": "春晚",
            "content": "云霭浮空半雨晴，茅簷未忍扫残英。欲将春物飘零尽，只有黄鹂一两声。",
            "comment": ""
        },
        {
            "title": "绝句",
            "content": "两山南北雨冥冥，四牖东西万木青。面似骷髅头似雪，后生谁与属遗经。",
            "comment": ""
        },
        {
            "title": "送苏修撰赴阙四首",
            "content": "道大宁容小不同，颛愚何敢与机通。并疆师律三王事，请议成功器业中。",
            "comment": ""
        },
        {
            "title": "睢阳五老图",
            "content": "太平气象养高闲，宴赏诸公老致冠。朝野已闻亲相业，庙堂曾睹漆丹桓。形容杰出新图粲，德泽雄沾旧俗寒。一片忠心涵国史，桑田虽迹迥谟看。",
            "comment": ""
        },
        {
            "title": "圣心",
            "content": "圣心难用浅心求，圣学须专礼法修。千五百年无孔子，尽因通变老优游。",
            "comment": ""
        },
        {
            "title": "虞帝庙乐歌辞",
            "content": "皇胡为兮西山之幽，翳长薄兮府清流。眇冀州兮何有，眷兹士兮淹留。皇之神兮如在，子我民兮不穷以爱。沛皇泽兮横流，畅威灵兮无外。洁尊兮肥俎，九歌兮拓舞。嗟莫报皇之佑。皇欲下兮俨相羊，烈风雷兮暮雨。虞之阳兮漓这浒，皇降集兮巫屡舞。桂酒淇兮瑶觞，皇之归兮何所。听驾兮天门，羽毛兮缤纷。俯故宫兮一慨，越宇宙兮无邻。无邻兮奈休，七政协兮群生嘉。信玄功兮不宰，犹仿佛兮山阿。",
            "comment": ""
        },
        {
            "title": "萱草",
            "content": "萱草花开十日余，花繁日日倍于初。朝开暮落终非计，栽活青松渐剪除。",
            "comment": ""
        },
        {
            "title": "候人",
            "content": "林木南山荟蔚时，工斤樵斧竟朝侪。举知趋利青冥上，不念幽闺季女饥。",
            "comment": ""
        },
        {
            "title": "牧牛儿",
            "content": "牧牛儿，放牛莫放涧水西，涧水流急牛苦饥。放牛莫放青草畔，牛卧得划儿异懒。随牛莫着鞭，几年力作无荒田，雨调风顺租税了，儿但放牛相对眠。",
            "comment": ""
        },
        {
            "title": "吕不韦春秋",
            "content": "秦市金悬鲁史修，措辞当日两难求。书传果在西迁后，锥口诸儒未必休。",
            "comment": ""
        },
        {
            "title": "集义斋",
            "content": "小斋新创得新名，大笔标题字势轻。养勇所期戾孟子，动心那肯诧齐卿。川流有本源源听，月入容光处处明。此道几人能仿佛，浪言徒遣俗儒惊。",
            "comment": ""
        },
        {
            "title": "句",
            "content": "旭燕羁鸿共断魂，荻花枫叶泊孤村。",
            "comment": ""
        },
        {
            "title": "八翁十首",
            "content": "一身无碍竺乾翁，遍贺身世戒身同。船师从我乘桴去，顽空中与指真空。",
            "comment": ""
        },
        {
            "title": "登岘首阻雨四首",
            "content": "庭前古木已经秋，天外行云暝不收。倚杖却寻山下路，一川风雨湿征辀。",
            "comment": ""
        },
        {
            "title": "八翁十首",
            "content": "寓言豪诞漆园翁，夸谈名理浩无穷。早知悬解人间世，争知悬解不言中。",
            "comment": ""
        },
        {
            "title": "老大",
            "content": "老大心思久退消，倒巾终日面岧峣。六年无限诗书乐，一种难忘是本朝。",
            "comment": ""
        },
        {
            "title": "题北村六首",
            "content": "求富诚非憎执鞭，安贫随分乐丘园。两间茅屋青山下，赢得浮生避世喧。",
            "comment": ""
        },
        {
            "title": "契重",
            "content": "契重金兰屈指谁，偶然倾盖接英辉。疏慵唱和应嫌晚，久淡封题莫厌稀。致主每思烹鼎说，剪戎何日檄书飞。安仁久识儒家乐，老大情怀渐有依。",
            "comment": ""
        },
        {
            "title": "合云寺书事三首",
            "content": "竹间幽径草成围，藜杖穿云翠满衣。石上坐忘惊觉晚，山前明月伴人归。",
            "comment": ""
        },
        {
            "title": "乐处",
            "content": "乐处加功勉处行，事无甘苦必心亨。絅衣容有文章在，低首时人莫怨争。",
            "comment": ""
        },
        {
            "title": "送苏修撰赴阙四首",
            "content": "秦弊于今未息肩，高萧从此法相沿。生无定业田疆坏，赤子存亡任自然。",
            "comment": ""
        },
        {
            "title": "题北村六首",
            "content": "渭南泾北已三迁，水旱纵横数顷田。四十二年居陕右，老年生计似初年。",
            "comment": ""
        },
        {
            "title": "梦中",
            "content": "楚峡云娇宋玉愁，月明溪净印银钩。襄王定是民前梦，又抱霞衾上玉楼。",
            "comment": ""
        },
        {
            "title": "诗上尧夫先生兼寄伯游正叔",
            "content": "先生高卧洛城中，洛邑簪缨幸所同。顾我七年清渭上，并游无侣又春风。",
            "comment": ""
        },
        {
            "title": "白发",
            "content": "白发千梳书景暄，鸟瓶一啜夜窗寒。庙堂勤苦茅斋静，不见人心是两般。",
            "comment": ""
        },
        {
            "title": "八翁十首",
            "content": "步虚声裹八奇翁，八奇须信古英雄。宾朋未散山翁醉，听歌同入醉乡中。",
            "comment": ""
        },
        {
            "title": "句",
            "content": "红树高高出粉墙。",
            "comment": ""
        },
        {
            "title": "送苏修撰赴阙四首",
            "content": "出异归同禹与颜，未分黄阁与青山。事朵爽忽秋毫上，聊验天心语默间。",
            "comment": ""
        },
        {
            "title": "有丧",
            "content": "有丧不免道终非，少为亲嫌老为衰。举世只知隆孝妣，功缌不见我心悲。",
            "comment": ""
        },
        {
            "title": "度关山",
            "content": "度关山，循九州，省耕宽徭询明幽。人为贵兮，哀我人斯敢予休。",
            "comment": ""
        },
        {
            "title": "古东府·短歌行",
            "content": "灵旗旨，不庭方，大风泱泱天外扬。短箫歌，歌恺康，明廷万年，继明重光。曾孙稼，如茨梁，嘉与万邦，纯蝦有常。",
            "comment": ""
        },
        {
            "title": "句",
            "content": "春菰牙露翠，水荇叶连青。",
            "comment": ""
        },
        {
            "title": "题北村六首",
            "content": "风泉盈耳鬓斑斑，林下幽窗对万山。女子职修箪食足，病身何幸亦安闲。",
            "comment": ""
        },
        {
            "title": "土床",
            "content": "土床烟足紬衾暖，瓦斧泉乾豆粥新。万事不思温饱外，漫然清世一闲人。",
            "comment": ""
        },
        {
            "title": "八翁十首",
            "content": "磻溪溪畔钓鱼翁，濯缨溪水听溪松。龟猷未告非熊兆，渔蓑堪笑老龙钟。",
            "comment": ""
        },
        {
            "title": "宿兴庆池通轩示同志",
            "content": "清湘庭下千竿竹，百尽斑斓耸苍玉。通轩轩外万顷陂，陂接南山天与齐。唐基一坏半禾黍，举目气象增愁思。我来正当摇落时，尘埃七日无人知。东平叔子信予友，问学不厌坚相随。叔子莫痛凤沼湮，又莫悲愁花萼堕。所忧圣道久榛塞，富贵浮云空点涴。",
            "comment": ""
        },
        {
            "title": "八翁十首",
            "content": "青牛西去伯阳翁，当年夫子叹犹龙。立言为恐真风丧，岂知言立丧真风。",
            "comment": ""
        },
        {
            "title": "八翁十首",
            "content": "篮舆多病八吟翁，云宾溪叟恣游从。清时无事青山醉，青山仍醉最青峰。",
            "comment": ""
        },
        {
            "title": "刘阳归鸿阁",
            "content": "帘卷晴空独倚阑，冥鸿点点有无间。秋风注目无人会，时与白云相对间。",
            "comment": ""
        },
        {
            "title": "登岘首阻雨四首",
            "content": "江风飞雨上雕栏，庭树萧萧景自间。向晚浮云遮不尽，好山浑在有无间。",
            "comment": ""
        },
        {
            "title": "题北村六首",
            "content": "不堪烦暑病荒城，六月倏然寓野亭。珍重南山且归去，再来相望雨中青。",
            "comment": ""
        },
        {
            "title": "江上夜行",
            "content": "冰壶潋滟接天浮，月色云光寸寸秋。不用乘槎历东海，一江星汉拥行舟。",
            "comment": ""
        },
        {
            "title": "句",
            "content": "十载相从应学得，怕人知事莫萌心。",
            "comment": ""
        },
        {
            "title": "赠司马群实",
            "content": "二龙闲卧洛波清，今日都门独乌行。愿得贤人均出处，始知深意在苍生。",
            "comment": ""
        },
        {
            "title": "句",
            "content": "叵要居仁宅，先须入礼门。",
            "comment": ""
        },
        {
            "title": "诗上尧夫先生兼寄伯游正叔",
            "content": "病肺支离恰十春，病深樽俎久埃尘。人怜旧病新年减，不道新添别病深。",
            "comment": ""
        },
        {
            "title": "芭蕉",
            "content": "芭蕉心尽展新枝，新卷新心暗已随。愿学新心养新德，旋随新叶起新知。",
            "comment": ""
        },
        {
            "title": "八翁十首",
            "content": "傅岩岩下筑岩翁，幽通心与帝心通。忧勤未感思贤梦，相霖何日见成功。",
            "comment": ""
        },
        {
            "title": "句",
            "content": "若厌尘沙随马足，却思风浪拍船头。",
            "comment": ""
        },
        {
            "title": "间居书事",
            "content": "轻风拂拂撼取柽，庭户萧然一室清。隔叶蝉鸣微欲断，又闻余韵结残声。",
            "comment": ""
        },
        {
            "title": "鞠歌行",
            "content": "鞠歌胡然兮，邈予乐这不犹。宵耿耿其尚寐兮，日孜防备焉继予乎厥修。井行恻兮王收，曰曷贾不售兮，阴德音其幽幽。述空文以见志兮，庶感通乎来古。骞昔为之纯英兮，又申申以告。喜弗跃兮麾弗前，千五百年，寥哉寂焉。谓天实为兮，则吾岂敢，羌审已兮乾乾。",
            "comment": ""
        },
        {
            "title": "合云寺书事三首",
            "content": "山前咫尺市朝赊，坦屋萧条似隐家。过客不须携鼓吹，野塘终日有鸣蛙。",
            "comment": ""
        },
        {
            "title": "别馆中诸公",
            "content": "九天宫殿郁岧峣，碧瓦参差逼绛霄。藜藿野心虽万里，不无忠恋向清朝。",
            "comment": ""
        },
        {
            "title": "诗一首",
            "content": "学易穷源示到时，便将虚寂眇心思。宛如童子攻词赋，用即无差问不知。",
            "comment": ""
        }
    ]
}