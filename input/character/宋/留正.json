{
    "dynasty": "宋",
    "author": "留正",
    "poems": [
        {
            "title": "高宗皇帝挽词",
            "content": "南北休兵久，仁恩及物深。九龄终帝梦，四海遏韶音。圣学高於古，衰衣始自今。一抔陵上土，他日卜嵩岑。",
            "comment": ""
        },
        {
            "title": "罗浮天汉桥",
            "content": "霏霏细雨湿芝田，短短桃花照水妍。可惜洞门关不尽，彩虹天外著飞泉。",
            "comment": ""
        },
        {
            "title": "高宗皇帝挽词",
            "content": "内禅尧咨舜，中兴夏配天。鸿名光宝册，奎画动星躔。静享仁人寿，书传圣政编。永言天下养，胡不万斯年。",
            "comment": ""
        }
    ]
}