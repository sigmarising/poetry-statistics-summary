{
    "dynasty": "宋",
    "author": "刘涣",
    "poems": [
        {
            "title": "自颍上归再题寺壁二绝",
            "content": "被布羹藜三十春，苦空存性已通真。我来试问孤高士，翻愧区区名利身。",
            "comment": ""
        },
        {
            "title": "句",
            "content": "东台乃主人，吾身同过客。",
            "comment": ""
        },
        {
            "title": "兴庆池禊宴",
            "content": "清明佳节属良辰，行乐东郊宴席宾。风柳不胜春气力，露花无奈晓精神。管丝远近青堤上，楼阁高低渌水滨。多少舣舟何所用，府公便是济川人。",
            "comment": ""
        },
        {
            "title": "初及第归题净慈寺壁二绝",
            "content": "彤扉新授紫皇宣，品作蓬壶二等仙。今日访师无限意，应怜憔悴胜当年。",
            "comment": ""
        },
        {
            "title": "初及第归题净慈寺壁二绝",
            "content": "梵刹仙都顯焕存，心心惟绍法王孙。俗流不信空空理，将谓长生别有门。",
            "comment": ""
        },
        {
            "title": "自颍上归再题寺壁二绝",
            "content": "颠倒儒冠二十春，归来重喜访僧邻。千奔万竞无穷竭，老竹枯松特地新。",
            "comment": ""
        }
    ]
}