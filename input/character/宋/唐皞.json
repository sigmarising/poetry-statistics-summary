{
    "dynasty": "宋",
    "author": "唐皞",
    "poems": [
        {
            "title": "上方",
            "content": "佛龛经阁等岩{上山下敖}，地在高中此最高，日出西楹浮宝气，云开百里见秋毫。登临暂得心机静，徙倚翻嫌目力劳。况是雄飞先上者，强挥吟笔继诗豪。",
            "comment": ""
        },
        {
            "title": "题安阳山翠微寺",
            "content": "平地巍然起一峰，历山西畔隔湖东。势侵云汉千寻直，影落烟村四面同。龙窟正当螺髻顶，僧居端在画图中。邦人不独资观赏，旱岁为霖更有功。",
            "comment": ""
        }
    ]
}