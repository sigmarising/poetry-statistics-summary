{
    "dynasty": "宋",
    "author": "杜应然",
    "poems": [
        {
            "title": "融州老君洞敕赐真仙岩之图",
            "content": "古号黔南今号融，真仙第一胜高嵩。仙关标榜门增丽，圣像威灵民名崇。帝赐御书藏宝阁，天生石像老仙翁。瓶炉罗列非雕琢，幢盖周围夺巧工。足履分明深踏石，仙衣仿佛挂令珑。青牛水畔藏头角，白鹤溪边饮羽宗。狮子像前如拜伏，猿猴梯上若登空。龙田龙迹施鳞甲，蛇藏蛇身似锦红。罗汉数躯朝向北，斗星七位转回东。浮桥伫望金星座，仙径平瞻水月宫。丹井千秋泉不竭，芝田万顷草常丰。余清近酌潺潺水，耸翠遥观叠叠松。石柱经年坚且直，寿溪度岁淼无穷。吕仙隐迹居于壁，□□□容坐得穹。彩仗彩仪皆拥护，仙床仙室尽高雄。化岩夏月生寒凛，和洞冬天都暖烘。棋画台中人弈戏，树生石内月朦胧。列三寺观学俱近，会一楼堂阐洪。道院庵中居上道，风雩台畔自生风。桥名步扣登融石，楼号鸿音撞巨钟。花圃西南前可望，钓台泉石景堪充。刘侯布德于融郡，父宿兴祠立寿容。广地可容千位客，照天高挂一灯笼。洞天要比应难比，福地虽同未肯同。一石镌经显居士，万碑题咏称名公。想君足迹难穷览，敬为栽诗入画中。",
            "comment": ""
        }
    ]
}