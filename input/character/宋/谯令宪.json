{
    "dynasty": "宋",
    "author": "谯令宪",
    "poems": [
        {
            "title": "和太白感秋",
            "content": "余年四十九，滥分盆城竹。悠然望匡庐，秀色良可掬。缅思二先生，风流昔所独。紫极感秋吟，北窗和月宿。兹余还一来，契合若龟卜。行年适相同，妙语难再复。杖屦兼经纵，陈迹犹可覆。怀人放永叹，归欤清睡熟。",
            "comment": ""
        },
        {
            "title": "题三轩",
            "content": "回头四十九年非，又向盆城把一麾。苏子北窗明月放，谪仙紫极感秋时。来游偶契二贤迹，欲赋难酬五字计。前辈风流沦落尽，何人为种玉田芝。",
            "comment": ""
        }
    ]
}