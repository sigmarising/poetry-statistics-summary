{
    "dynasty": "宋",
    "author": "杨梦信",
    "poems": [
        {
            "title": "乡禅嵩老集古人佳句成诗编成巨帙以示余钦不",
            "content": "胸中历历古人诗，妙用纵横自一机。管得杜韩惊且泣，斓斑要作百家衣。学诗元不离参禅，万象森罗总现前。触著见成佳句子，随机饤饾便天然。",
            "comment": "【注释】【原题】：乡禅嵩老集古人佳句成诗编成巨帙以示余钦不足辄赋二绝率然悚仄"
        }
    ]
}