{
    "dynasty": "宋",
    "author": "释祖元",
    "poems": [
        {
            "title": "竹篦",
            "content": "不触又不背，徒劳生拟议。开口更商量，白云千万里。",
            "comment": ""
        },
        {
            "title": "偈三首",
            "content": "雁山枯木实头禅，不在尖新语句边。背手忽然摸着著，长鲸吞月浪滔天。",
            "comment": ""
        },
        {
            "title": "偈一首",
            "content": "小庵小舍小丛林，土地何须八九人。若解轮番来打供，免教碎作一堆尘。",
            "comment": ""
        },
        {
            "title": "偈三首",
            "content": "剔起灯来是火，历劫无明照破。归堂撞见圣僧，几乎当面蹉过。",
            "comment": ""
        },
        {
            "title": "偈三首",
            "content": "有佛处不得住，踏著秤鎚硬似铁。无佛处急走过，脚下草深三尺。三千里外，逢人不得错举。北斗挂须弥，棒头挑日月。摘杨花，摘杨花，眼里瞳人著绣鞋。",
            "comment": ""
        },
        {
            "title": "香严贫",
            "content": "无地无锥未是贫，知无尚有守无身。侬家近日贫来甚，不见当初贫底人。",
            "comment": ""
        }
    ]
}