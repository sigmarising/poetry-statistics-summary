{
    "dynasty": "宋",
    "author": "向滈",
    "poems": [
        {
            "title": "西江月",
            "content": "流水断桥衰草，西风落日清笳。往来赢得鬓边华。此去征鞍休跨。烟溆绿深陂筱，霜篱红老江花。青山尽处是侬家。拟唤渔舟东下。",
            "comment": ""
        },
        {
            "title": "南歌子",
            "content": "路尽湘江水，人行瘴雾间。昏昏西日度严关。天外一簪初见、岭南山。北雁连书断，新霜点鬓斑。此时休问几时还。准拟桂林佳处、过春残。",
            "comment": ""
        },
        {
            "title": "蝶恋花",
            "content": "费尽东君无限巧。玉减香销，回首令人老。梦绕岭头归未到。角声吹断江天晓。燕子来时春正好。寸寸柔肠，休问愁多少。从此欢心还草草。凭栏一任桃花笑。",
            "comment": ""
        },
        {
            "title": "如梦令",
            "content": "杨柳千丝万缕。特地织成愁绪。休更唱阳关，便是渭城西路。归去。归去。红杏一腮春雨。",
            "comment": ""
        },
        {
            "title": "菩萨蛮",
            "content": "云屏月帐孤鸾恨。香消玉减无人问。斜倚碧琅玕。萧萧生暮寒。低垂双翠袖。袖薄轻寒透。庭院欲黄昏。凝情空断魂。",
            "comment": ""
        },
        {
            "title": "如梦令",
            "content": "厮守许多时价。谁信一筹不画。相送到矾园，赢得泪珠如泻。挥洒。挥洒。将底江州司马。",
            "comment": ""
        },
        {
            "title": "卜算子",
            "content": "休逞一灵心，争甚闲言语。十一年间并枕时，没个牵情处。四岁学言儿，七岁娇痴女。说与傍人也断肠，你自思量取。",
            "comment": ""
        },
        {
            "title": "点绛唇",
            "content": "蕙怨兰愁，玉台羞对啼妆面。懒匀香脸。不放眉峰展。幽恨谁知，锦字空传远。何时见。为郎肠断。不似郎情浅。",
            "comment": ""
        },
        {
            "title": "西江月",
            "content": "门柳疏疏映日，井桐策策翻秋。萧条不似那时游。只有山光依旧。别久犹牵去梦，怀多还惹新愁。吹箫人在雁回州。不管沈郎消瘦。",
            "comment": ""
        },
        {
            "title": "满庭芳",
            "content": "玉粉匀梅，曲尘浮柳，画檐迟日融融。金猊喷麝，庭户转香风。好是闲居戏彩，寿觞举、和满春容。须知道，闺门孕秀，佳气在帘栊。无穷。观盛事，年年此会，拚醉金锺。又何须、西池高宴仙宫。尽把乔松□寿，兼大国、秦虢重封。那堪更，门阑多喜，女婿近乘龙。",
            "comment": ""
        },
        {
            "title": "长相思",
            "content": "桃花堤。柳花堤。芳草桥边花满溪。而今戎马嘶。千山西。万山西。归雁横云落日低。登楼望欲迷。",
            "comment": ""
        },
        {
            "title": "如梦令",
            "content": "直面雨轻风峭。极目水空烟渺。家在武陵溪，无限壑讥峰诮。归好。归好。睡足一江春晓。",
            "comment": ""
        },
        {
            "title": "南乡子",
            "content": "临水窗儿。与卷珠帘看画眉。雨浴红衣惊起後，争知。水远山长各自飞。受尽孤凄。极目风烟说与谁。直是为他憔悴损，寻思。怎得心肠一似伊。",
            "comment": ""
        },
        {
            "title": "莞尔堂和柳枢密韵",
            "content": "平生麋鹿性，从仕菲所娱。要非所腰具，悠然慕潜夫。赋归恨不蚤，空悲岁云徂。世情固险薄，官路徒惊呼。君看得失际，岂问戚与疏。论心未必尔，反眼何所无。嗟我与世忤，正坐所见殊。强颜恋五斗，我岂不足与。湖南有良田，亦有宅一区。会当指衣去，俯仰聊自如。谁能揖上官，迫促畏简书。遂令湖海上，坐觉豪气除。君言浪见许，众口方骂予。不学望尘辈，甘心履危途。所得俱可耻，山岩等豪铢。古人惟事道，吾行端不迂。",
            "comment": ""
        },
        {
            "title": "如梦令",
            "content": "谁伴明窗独坐。和我影儿两个。灯烬欲眠时，影也把人抛躲。无那。无那。好个恓惶的我。",
            "comment": "【注释】《全宋词》收录了向滈作品四十三首。这些词除个别篇章之外，全都是叙写别情和孤独处境的。由此可见作者长期为离愁所缠绕的生活与心理，因此我们也就可以知道，这首《如梦令》中的情绪绝非无病呻吟或故作多情者可以比拟的。羁旅当然是愁苦、寂寥的。不过向滈的孤独似乎在离家别亲之外，还有更深刻的社会原因。向滈出生时正当南宋初期，正是民族矛盾、阶级矛盾都十分尖锐的时候。小朝廷采承妥协退让的国策；广大人民的民族自尊心因受到创伤而更加强烈，因而，要求驱逐金、收复失地的呼声高涨。为了给投降路线扫平障碍，统治阶级于是大规模地镇压抗战活动。在这种情况下，那时的有识之士一方面眼看国力日衰，痛感空有报国之志而无能为力，另一方面又为个人渺茫的前途所烦愁，因此多半处在矛盾与伤感之中。向滈在一首《临江仙》中说 ：“ 治国无谋归去好 ，衡门犹可栖迟”，透露的正是爱国被冷落后的凄凉。心情据此，我们认为这阕《如梦令》抒写的恓惶情绪中也包含有对时代苦闷的色彩。李白《月下独酌》中有一首也写作者的孤独，全诗是 ：“花间一壶酒，独酌无相亲。举杯邀明月，对影成三人。月既不解饮 ，影徒随我身。暂伴月将影，行乐须及春。我歌月徘徊，我舞影零乱。醒时同交欢，醉后各分散 。永结无情游，相期邈云汉。”作者、影子、月亮在一起，又歌、又舞、又饮，颇有一点热闹气氛。向滈此词写灯、影、人相伴，大半是受了李诗的影响，但两者的情调却是不一样的。李白遇上的是唐帝国最强烈的时，他的个性既旷达不羁又积极向上，因而他的诗总是进取的，活泼的。向滈则不然，生活在那个令人空闷的时代里，加上自己又长年同亲人隔绝，所以他不可能象李白那样即使在孤独之中也充满着希望与活力。比如在这首词中就只有“ 灯 、“我”和“ 影儿”，无月，无酒，自然也无歌，无舞。同样是写孤独，但向滈笔下却处处是绝望的影子。这首词构思新颖，作者把“影儿”写入作品，用以反衬自己的孤独与寂寞的心情，这既避免了纯说愁苦的单调，又使词篇更具形象性，大大增强了艺术效果。词篇用“谁伴”二字开头，一上来就突出了作者在窗前灯下为孤独而久久苦恼的情态，由“谁”字发问，便把读者引向对形象搜索与寻求。果然在问了千万声“ 谁伴 ”之后 ，作者终芋发现了只有“影儿”相伴。虽有“影儿”相伴。可是，就是这无言的、难以发现的影儿，况且也并不能“伴”得持久 ：“灯烬欲眠时 ，影也把人抛躲。”找到影儿作伴，为的是给自己寻求安慰，谁料灯灭后连“ 影儿”不复存在了，加倍衬出了自己的孤单，于是便喊出：“无那，无那，好个栖惶的我”（无那，即无奈的意思）。影儿的恰妙运用，使抽象的愁思更为具体，行文也更生动。与晏几道《 阮郎归 》词中“梦魂纵有也成虚，那堪和梦无”之句，可以先后媲美。自然，这阕词的新颖构思，还可以从结构的安排上看出来。词作从独坐开始，用唯影相伴表现作者的孤单，这可以算是诗文中的佳境。接着说“影儿把人抛躲”，则将旧境翻新，感情也被深化到了顶点。向滈词以通俗、自然取胜。这首《如梦令》语言平易，即使是今天的读者读他的诗，也很少有难解的词句。从构思方面讲，它虽然有新颖的一面，但同时又不存在着做作的痕迹。自个儿静静地坐在窗下，相伴的当然只有影儿了 。到了“灯烬欲眠时”，当然影儿也就不见了。到了结尾的地方，实际上是照直说出了问题的原委。新颖与自然本是两种难以调和的风格，向滈却能把它们统一在一首小词中，这是很不容易的。"
        },
        {
            "title": "青玉案",
            "content": "别时抆泪花无语。但一味、教郎住。此日扁舟游远浦。雨晴云树。月斜烟树。目断家何许。红笺不寄相思句。人在潇湘雁回处。屈指归期秋已暮。万千里路。两三头绪。恨不飞将去。",
            "comment": ""
        },
        {
            "title": "长相思",
            "content": "行相思。坐相思。两处相思各自知。相思更为谁。朝相思。暮相思。一日相思十二时。相思无尽期。",
            "comment": ""
        },
        {
            "title": "念奴娇",
            "content": "霜威凄紧，政悲风摇落，千山群木。十里清香方盛赏，岩桂娇黄姹绿。九畹衰丛，东篱落蕊，到此成粗俗。孤标高远，淡然还媚幽独。憔悴诗老多情，问佳人底事，幽居空谷。日暮天寒垂翠袖，愁倚萧萧修竹。林下神情，月边风露，不向雕栏曲。殷勤惟有，篆烟留得馀馥。",
            "comment": ""
        },
        {
            "title": "武陵春",
            "content": "长记酒醒人散後，风月满江楼。楼外烟波万顷秋。高槛冷飕飕。想见云鬟香雾湿，斜坠玉搔头。两处相思一样愁。休更照鄜州。",
            "comment": ""
        },
        {
            "title": "如梦令",
            "content": "旧恨新愁无际。近水远山都是。西北有高楼，正为行藏独倚。留滞。留滞。家在吴头楚尾。",
            "comment": ""
        },
        {
            "title": "临江仙",
            "content": "瘦损东阳缘底事，离愁别恨难禁。夜长谁共拥孤衾。来时青鬓在，今已二毛侵。流水青山依旧是，兰桡往事空寻。一番风雨又春深。桃花都落尽，赢得是清阴。",
            "comment": ""
        },
        {
            "title": "临江仙",
            "content": "乱後此身何计是，翠微深处柴扉。即今双鬓已如丝。虚名将底用，真意在鸱夷。治国无谋归去好，衡门犹可栖迟。不妨沈醉典春衣。人生行乐耳，须富贵何时。",
            "comment": ""
        },
        {
            "title": "虞美人",
            "content": "酒阑敧枕新凉夜。断尽人肠也。西风吹起许多愁。不道沈腰潘鬓、不禁秋。如今病也无人管。真个难消遣。东邻一笑直千金。争奈茂陵情分、在文君。",
            "comment": ""
        },
        {
            "title": "如梦令",
            "content": "野店几杯空酒。醉里两眉长皱。已自不成眠，那更酒醒时候。知否。知否。直是为他消瘦。",
            "comment": ""
        },
        {
            "title": "莞尔堂春晚书怀呈同僚",
            "content": "三分春色二分休，是处红稀绿已稠。芳草池塘空有思，落花亭馆不胜愁。人情似昔犹难合，身世如今岂易谋。若欲忘忧须是酒，醉乡安稳胜封侯。",
            "comment": ""
        },
        {
            "title": "西江月",
            "content": "别後千思万想，眼前一日三秋。小街栏槛记追游。料得新妆依旧。自笑非常蒂殢，为他无限闲愁。莫将离恨寄鄜州。闻道腰肢愈瘦。",
            "comment": ""
        },
        {
            "title": "句",
            "content": "人情甚似吴江冷，世路真如蜀道难。",
            "comment": ""
        },
        {
            "title": "小重山",
            "content": "翡翠林梢青黛山。小楼新罨画，卷珠帘。碧纱窗外水挪蓝。凭栏处，相对玉纤纤。人散酒阑珊。夜长都睡皱，唾花衫。一弯残月下风檐。凌波去，罗袜步蹁跹。",
            "comment": ""
        },
        {
            "title": "摊破丑奴儿/采桑子",
            "content": "自笑好痴迷。只为俺、忒�沙�儿。近来都得傍人道，帖儿上面，言儿语子，那底都是虚脾。楼上等多时。两地里、人马都饥。低低说与当直底，轿儿抬转，喝声靠里，看俺麽、裸而归。",
            "comment": ""
        },
        {
            "title": "踏莎行",
            "content": "万水千山，两头三绪。凭高望断迢迢路。钱塘江上客归迟，落花流水青春暮。步步金莲，朝朝琼树。目前都是伤心处。飞鸿过尽没书来，梦魂依旧阳台雨。",
            "comment": ""
        },
        {
            "title": "如梦令",
            "content": "楼上千峰翠巘。楼下一湾清浅。宝簟酒醒时，枕上月华如练。留恋。留恋。明日水村烟岸。",
            "comment": ""
        },
        {
            "title": "西江月",
            "content": "竹寺青灯永夜，江城黄叶高秋。当时文物尽交游。更为笛声怀旧。牢落一生羁思，风流万斛诗愁。强邀从事到青州。酒病绵绵越瘦。",
            "comment": ""
        },
        {
            "title": "水调歌头",
            "content": "短棹舣湍石，华月满汀洲。应知孤客无寐，特地照离忧。谁念姮娥单枕，寂寞广寒宫殿，亦自□□□。□□□□□，□□□□□。□怜我，尘满袖，雪盈头。两乡千里萦恨，何事不归休。遥想闺中今夜，夜久寒生玉臂，犹自倚高楼。别泪入湘水，归梦绕鄜州。",
            "comment": ""
        },
        {
            "title": "减字木兰花",
            "content": "多情被恼。枉了东君无限巧。真个愁人。一片轻飞减却春。阑干凭暖。目断彩云肠也断。两岸青山。隐隐孤舟浪接天。",
            "comment": ""
        },
        {
            "title": "菩萨蛮",
            "content": "小楼不放珠帘卷。菱花羞照啼妆面。金鸭水沈烟。待君来共添。鹊声生暗喜。翠袖轮纤指。细细数归程。脸桃春色深。",
            "comment": ""
        },
        {
            "title": "二月四日约同寮劝耕万安院已而不至书於彭氏",
            "content": "满目风光二月时，小桃无数柳依依。松间野寺临清浅，花底旗亭倚翠微。人意不随春意好，此心端与赏心违。目斜望断高阳侣，赢得惺惺骑马归。",
            "comment": "【注释】【原题】：二月四日约同寮劝耕万安院已而不至书於彭氏酒家壁"
        },
        {
            "title": "莞尔堂夏日偶成",
            "content": "槐荫参差日转廓，时看野鸟下横塘。闲窗绿映筼筜净，流水红浮菡萏香。座有琴觞真道院，径通花木似禅房。文楸珍簟疏帘裹，与子同消夏日长。",
            "comment": ""
        },
        {
            "title": "点绛唇",
            "content": "屈指新冬，肃霜天气重阳後。授衣时候。兰菊香盈袖。此日生申，维岳锺神秀。倾名酎。篆添金兽。共祝如椿寿。",
            "comment": ""
        },
        {
            "title": "朝中措",
            "content": "平生此地几经过。家近奈情何。长记月斜风劲，小舟犹渡烟波。而今老大，欢消意减，只有愁多。不似旧时心性，夜长听彻渔歌。",
            "comment": ""
        },
        {
            "title": "清平乐",
            "content": "离愁万斛。春思难拘束。瘦尽玉肌清彻骨。蹙损两眉秀绿。画屏罗幌输君。文鳞锦翼尤勤。长记酒醒香冷，笑将髻子隈人。",
            "comment": ""
        },
        {
            "title": "阮郎归",
            "content": "湘南楼上好凭栏。西风吹鼻酸。宦游何处不惊湍。白鸥盟已寒。空饮恨，废追欢。沈郎衣带宽。故人休放酒杯乾。而今行路难。",
            "comment": ""
        },
        {
            "title": "好事近",
            "content": "清晓渡横江，江上月寒霜白。寂寞断桥南畔，有一枝春色。玉肌孤瘦恰如伊，此际转相忆。且道这些烦恼，看几时休得。",
            "comment": ""
        },
        {
            "title": "青玉案",
            "content": "多情赋得相思分。便揽断、愁和闷。万种千般说不尽。吃他圈柜，被他拖逗，便佛也、须教恨。传消寄息无凭信。水远山遥怎生奔。梦也而今难得近。伊还知道，为伊成病，便死也、谁能问。",
            "comment": ""
        },
        {
            "title": "如梦令",
            "content": "梦断绿窗莺语。消遣客愁无处。小槛俯青郊，恨满楚江南路。归去。归去。花落一川烟雨。",
            "comment": ""
        },
        {
            "title": "虞美人",
            "content": "宝梳半脱文窗里。玉软因谁醉。锦鸳应是懒熏香。□我水村孤酌、减疏狂。此时纵有千金笑。情味如伊少。带围宽尽莫教知。嫌怕为侬成病、似前时。",
            "comment": ""
        },
        {
            "title": "忆秦娥",
            "content": "秋萧索。别来先自情怀恶。情怀恶。日斜庭院，月明帘幕。轻离却似於人薄。而今休更思量著。思量著。肝肠空断，水云辽邈。",
            "comment": ""
        },
        {
            "title": "阮郎归",
            "content": "隔篱疏影照横塘。东风吹暗香。陇头归路指苍茫。江南春兴长。扃小院，静回廊。有人凭短墙。角声惊梦月横窗。此时能断肠。",
            "comment": ""
        },
        {
            "title": "西江月",
            "content": "抵死漫生要见，偷方觅便求欢。十分赢得带围宽。划地如今难恋。枕畔水沈烟尽，床头银蜡烧残。鸳衾不觉夜深寒。记取有人肠断。",
            "comment": ""
        }
    ]
}