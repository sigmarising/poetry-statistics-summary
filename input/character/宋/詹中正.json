{
    "dynasty": "宋",
    "author": "詹中正",
    "poems": [
        {
            "title": "山居苦",
            "content": "未达且穷栖，寂寥难可为。雪窗灯焰短，茅屋雨声低。幽砌苔金锁，闲庭草半迷。江山无限意，时得入新题。",
            "comment": ""
        },
        {
            "title": "退居",
            "content": "宦情文思竞阑珊，利户名枢莫我关。无可奈何新白发，不如归去旧青山。须知百岁都为梦，未信千金买得间。珍重樽中贤圣酒，非因风月亦开颜。",
            "comment": ""
        },
        {
            "title": "香山",
            "content": "浪兀孤舟一叶轻，香山登步觉神清。几多怪石全胜画，大半奇花不识名。猿狖尽当吟里见，烟霞祗向眼前生。官身未约重来此，酒满螺杯月正明。",
            "comment": ""
        },
        {
            "title": "句",
            "content": "吟馀妓散杯中酒，归去蝶随头上花。",
            "comment": ""
        }
    ]
}