{
    "dynasty": "宋",
    "author": "蔡格",
    "poems": [
        {
            "title": "山居十三首",
            "content": "天下无如闻道乐，人间惟有养心高。烟花过眼须臾灭，明德馨香万古牢。",
            "comment": ""
        },
        {
            "title": "山居十三首",
            "content": "大禹圣人惜雨阴，嗟我悠悠老已侵。七年病蓄三年艾，犹胜龙钟转陆觉。",
            "comment": ""
        },
        {
            "title": "山居十三首",
            "content": "观云听雨逐番新，清书绿荫更可人。满眼个别无限趣，当窗憩久乐天真。",
            "comment": ""
        },
        {
            "title": "山居十三首",
            "content": "心远不妨车马过，地偏渐听月风来。参差竹木皆清景，唯有梅枝手自栽。",
            "comment": ""
        },
        {
            "title": "山居十三首",
            "content": "逆境须同顺境宽，熟仁坚志这中观。英雄何限经坷坎，一片精光本自完。",
            "comment": ""
        },
        {
            "title": "山居十三首",
            "content": "何思何虑只寂然，由来心静类修禅。一去无多路□□，直启玄关叩洞天。",
            "comment": ""
        },
        {
            "title": "山居十三首",
            "content": "此身终老太平年，何事修真颠倒颠。但得开颜随日赏，醉眠花下也神仙。",
            "comment": ""
        },
        {
            "title": "自咏",
            "content": "富贵良非愿，林泉毕此生。酒因随量饮，诗或偶然成。秋水和烟钓，春田带雨耕。颓然无缝塔，且不费经营。",
            "comment": ""
        },
        {
            "title": "山居十三首",
            "content": "老年随分做工夫，黄卷静披世味无。倦整池边春睡足，凭栏遥看鸟相呼。",
            "comment": ""
        },
        {
            "title": "山居十三首",
            "content": "野花幽草满庭除，生意绵绵接太虚。独坐空斋无一事，呼童三径乐教锄。",
            "comment": ""
        },
        {
            "title": "山居十三首",
            "content": "硬着脊梁休放肩，肩挑重负路漫延。生前气力无停歇，一息奄奄尚向前。",
            "comment": ""
        },
        {
            "title": "山居十三首",
            "content": "刊删理障觅天根，心体昭昭会一原。岁暮更宜深燕养，莫理书册动风旛。",
            "comment": ""
        },
        {
            "title": "山居十三首",
            "content": "一雨秋凉爽气新，秋声栗栗转伤神。根株半载培多少，倏忽流光不待人。",
            "comment": ""
        },
        {
            "title": "山居十三首",
            "content": "寤寐前修相感深，一巾衣钵此传心。叮咛莫问如来界，本体工夫在此寻。",
            "comment": ""
        }
    ]
}