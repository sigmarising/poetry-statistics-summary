{
    "dynasty": "宋",
    "author": "陈谨",
    "poems": [
        {
            "title": "游玉岩",
            "content": "预作重阳半日游，行厨望客属鳌头。樽前绿橘当时果，岭下清泉彻夜流。新竹未斑秋正好，晚禾才熟岁仍收。使君须尽登临兴，行捧天书未许留。同向天岩最上游，诗翁来见九螭头。僧房为映川原好，野水空随岁月流。玉节朝天行日促，金风驱雨暮云收。已摹大字镌山骨，要与匡庐万古留。",
            "comment": ""
        }
    ]
}