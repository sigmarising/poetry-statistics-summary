{
    "dynasty": "宋",
    "author": "耿南仲",
    "poems": [
        {
            "title": "和邓慎思未试即事难书率用秋日同文馆为首句",
            "content": "败叶扫还飞，秋容肃粉闱。青钱如已选，白璧会须归。燕坐书横案，孤吟月满衣。还同潘散骑，鱼鸟性都违。",
            "comment": "【注释】【原题】：和邓慎思未试即事难书率用秋日同文馆为首句三首"
        },
        {
            "title": "题丹灶四首",
            "content": "过客空寻访，飞仙已杳冥。他山多可买，归去读黄庭。",
            "comment": ""
        },
        {
            "title": "和邓慎思诗呈同院诸公三首",
            "content": "秋日同文馆，褎然观国光。泗滨何限磬，岱麓易求梁。剑气频冲斗，锥锋定出囊。於余惭拙匠，操尺预量长。",
            "comment": ""
        },
        {
            "title": "和邓慎思同舍问及故山景物用钟字韵诗以答",
            "content": "草庐高卧对千峰，白眼能顾万钟。仄席不因天子诏，藏诗未许世人逢。轮子年社稷勋如立，归老烟霞志会从。五柳一松应好在，月明空自结阴浓。",
            "comment": ""
        },
        {
            "title": "题丹灶四首",
            "content": "穉川初隐地，山邃枕如城。宝鼎丹何在，云衣骨亦轻。",
            "comment": ""
        },
        {
            "title": "题丹灶四首",
            "content": "金鼎交龙虎。当年想闭扃。一丸丹既就，五色土犹灵。",
            "comment": ""
        },
        {
            "title": "延祥寺",
            "content": "罗浮仙客隐，准拟访丹台。为国身将老，逢山眼倍开。月依松上过，风自竹间来。僧欲延清话，茶香屡拨灰。",
            "comment": ""
        },
        {
            "title": "和邓慎思重九考罢试卷书呈同院诸公",
            "content": "贡珍已选茂良充，犹被拘縻类缚钟。渌酒强陪高馆饮，黄花不似故雷逢。棋枰苦战挑灯坐，藓壁閒提捧砚从。风叶满庭秋索寞，更筹向尽睡方浓。",
            "comment": ""
        },
        {
            "title": "和邓慎思初入试院",
            "content": "昭回云汉九天横，冠带彬彬尽俊英。梁国有珠光照乘，赵人怀璧价连城。道山邃处分群彦，文律持来考正声。秋晚定知谁入彀，叔通还进鲁诸生。",
            "comment": ""
        },
        {
            "title": "和余樗年试院即事呈诸公",
            "content": "重门键錀阻山河，顾有良朋不厌过。唾落如珠倾巨斛，袂挥成幕散轻罗。惭分处士吹竽俸，谩学东人掩鼻歌。笑语哄堂俄又夜，客愁还奈我曹何。",
            "comment": ""
        },
        {
            "title": "和邓慎思诗呈同院诸公三首",
            "content": "秋日同文馆，閒无一事依。斗羊谁得隽，倦鸟客思归。寝处还相向，过从不患稀。何当有星聚，谁为问璇玑。",
            "comment": ""
        },
        {
            "title": "和邓慎思秋日同文馆诗三首",
            "content": "槐市任花黄，赓歌且闢场。醒心流水曲，警耳白云章。冷竹枝枝翠，芳兰叶叶香。满前皆俊彦，何但有三康。",
            "comment": ""
        },
        {
            "title": "和邓慎思诗呈同院诸公三首",
            "content": "秋日同文馆，新闵逐雨回。棘垣婴吏局，蕙帐忆山隈。射为巧狙发，田因文豹来。西城随分锁，夫我室多才。",
            "comment": ""
        },
        {
            "title": "和邓慎思未试即事难书率用秋日同文馆为首句",
            "content": "大轴累千箱，凫中见鹤长。静临窗几读，爽入肺肝凉。夸咤争求胜，疲劳忽自忘。由来京邑贡，正合冠多方。",
            "comment": "【注释】【原题】：和邓慎思未试即事难书率用秋日同文馆为首句三首"
        },
        {
            "title": "和邓慎思秋日同文馆诗三首",
            "content": "翠幕春云合，场登看舞鸡。冥搜人不到，惊盼日沉西。懵学悉精鉴，英材喜巨题。何人当首先，双觡起蚖泥。",
            "comment": ""
        },
        {
            "title": "和邓慎思秋日同文馆诗三首",
            "content": "诏合连催发，英髦一日齐。周瑜醇似酒，崔远爽於梨。高馆清无梦，寒灯坐赋题。还同宿山驿，风雨闭重闺。",
            "comment": ""
        },
        {
            "title": "和邓慎思未试即事难书率用秋日同文馆为首句",
            "content": "蔼蔼儒冠至，恢恢贤路开。才须金鉴别，人自玉山来。谢客书千卷，嵇康酒一杯。如君富术业，当与雉为媒。",
            "comment": "【注释】【原题】：和邓慎思未试即事难书率用秋日同文馆为首句三首"
        },
        {
            "title": "题丹灶四首",
            "content": "始知勾漏地，犹胜步兵营，往躅今谁继，游人空慕名。",
            "comment": ""
        }
    ]
}