{
    "dynasty": "宋",
    "author": "徐仲谋",
    "poems": [
        {
            "title": "句",
            "content": "四水交流霅霅声。",
            "comment": ""
        },
        {
            "title": "句",
            "content": "最爱清风景物优。安寝有时延皓月。",
            "comment": ""
        },
        {
            "title": "句",
            "content": "罗列全如斗极星。",
            "comment": ""
        },
        {
            "title": "句",
            "content": "闭门无处不清风。郡城重叠耸危偻，",
            "comment": ""
        },
        {
            "title": "留题郫县西禅院古调诗",
            "content": "郫县七十寺，碁布于郊坰。景德当道衢，宝塔腾青冥。其间西禅院，地胜景物灵。何以使索然，中有大藏经。自从没官来，卷帙何零丁。府民纳其直，将迁离梵庭。奇哉陈氏子，睹此而涕零。谓寺无九部，何以重佛僧。如人去五臟，何以主神形。舍财百万余，赎之俾安宁。兰若皆修饰，贝叶重芬馨。签函列金玉，堂殿挥丹青。永以镇福地，实可壮禅扃。命僧开宝藏，煌煌如日星。读诵香院里，音响何冷冷。闻者与见者，如醉而得醒。岂不护洪福，深远於沧溟。凡人富金帛，安能延百龄。唯有好善道，声誉喧雷霆。高吟二百言，长使郫民听。",
            "comment": ""
        },
        {
            "title": "白苹洲",
            "content": "风流人物两相逢，白傅高文纪汉公。三圃五亭装郡景，千花万卉媚春风。",
            "comment": ""
        },
        {
            "title": "句",
            "content": "湖上风涛或泛浮，城南因立镇湖楼。",
            "comment": ""
        },
        {
            "title": "句",
            "content": "郡城重叠安寝有时延皓月，",
            "comment": ""
        }
    ]
}