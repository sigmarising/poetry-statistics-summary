{
    "dynasty": "宋",
    "author": "董道辅",
    "poems": [
        {
            "title": "绍熙庚戍中秋后三日拜张于湖墓",
            "content": "晓出白下门，瘦马踏秋色。钟山度苍翠，慰我远游客。暮投清果寺，花草献幽寂。长廊静无人，落日照西壁。平生张于湖，万里去一息。翩然九州外，汗漫跨鲸脊。乾坤能几时，安用较颜跖。文章失津梁，所念斯道厄。夜阑耿不寐，搔首听萧瑟。怀人感西风，翁仲守孤柏。",
            "comment": ""
        }
    ]
}