{
    "dynasty": "宋",
    "author": "汪立中",
    "poems": [
        {
            "title": "游洞宵",
            "content": "洞天福地萃名山，我喜登临昔所悭。五殿香严如在帝，九山青销若为关。岩前鸣凤当年事，野外骧龙反掌间。自顾武夷捍火吏，真祠梦想不容樊。",
            "comment": ""
        },
        {
            "title": "甲戌廷对后到洞霄丙戌假守新安又得寄径成诗",
            "content": "忆昔寻幽兴未终，重来洞府访仙翁。十年尘世身将隐，千年华阳路暗通。山水只如前日好，松杉似与老人同。明朝又入黄尘去，回首青山一梦中。",
            "comment": "【注释】【原题】：甲戌廷对后到洞霄丙戌假守新安又得寄径成诗纪游"
        },
        {
            "title": "题宝方洞",
            "content": "篮舆郊上绿阴迷，七十一峰云际齐。我住四窗夸胜境，今观八洞恍真棲。碧簪挺特地如拔，乳宝玲珑步可携。千里客愁为销尽，茶香书外好莺啼。",
            "comment": ""
        }
    ]
}