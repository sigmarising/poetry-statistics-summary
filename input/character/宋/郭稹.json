{
    "dynasty": "宋",
    "author": "郭稹",
    "poems": [
        {
            "title": "朱萼亭侍宴",
            "content": "九重香辇出，三月御庭开。圣酒鸾杯酌，宫花羯鼓催。莺声压歌管，山色满亭台。睿赏欢无极，叨陪媿不才。",
            "comment": ""
        },
        {
            "title": "和枢密侍郎因看海棠忆禁苑此花最盛",
            "content": "朱栏明媚照横塘，芳树交加枕短墙。传得东君深意态，梁成西蜀好风光。破红枝上仍施粉，繁翠阴上旋扑香。应为无诗怨工部，至今含露作啼妆。",
            "comment": ""
        },
        {
            "title": "闻延州警",
            "content": "塞日兵前惨，城烟战后无。分明千帝纪，况乃畔天都。桂玉京师涌，金汤鄜路孤。迟回思庙筭，端坐愧龙图。",
            "comment": ""
        }
    ]
}