{
    "dynasty": "宋",
    "author": "赵某",
    "poems": [
        {
            "title": "述怀",
            "content": "得鹿归来一梦中，半生事业总成空。饭牛岂意干西伯，寻马何须访北翁。赵既有辞难夺璧，楚将无事叹忘弓。南薰正解吾民愠，且弄朱弦奏晚风。",
            "comment": ""
        },
        {
            "title": "寄高善胜",
            "content": "雨窗思昔日，不见半年余。别后几回梦，中间三寄书。兵戈吾幸免，踪迹尔何如。世事难如意，同心却异居。",
            "comment": ""
        },
        {
            "title": "眉峰水陆寺",
            "content": "贪观眉妩翠，舣棹碧云间。萧寺前临水，丁家旧住山。苔深僧迹静，松冷鹤巢鳏。拜手先祠下，奔驰觉汗颜。",
            "comment": ""
        },
        {
            "title": "题浯溪",
            "content": "元颂颜书□□□，好风吹我过三吾。倚空□□烟云□，□古兴亡草木枯。读尽□□留□□，□□□□较锱铢。",
            "comment": ""
        },
        {
            "title": "失调名",
            "content": "□□□□皆乃，□□流垂□，断崖依旧横碧。□□独有千古文章，铿鍧炳耀，不与名□。□□□□□□，□□□□，□尽□□远□。□□□□□□，不□□拳石。举杯相属，坐还有此客。",
            "comment": ""
        },
        {
            "title": "杏村闻其友谢昌元及二赵一家俱入翰苑",
            "content": "归来白鹿岩边屋，清得门庭冷似冰。公事中原双短鬓，帝乡孤梦一青灯。带烟锄菊閒教仆，和月折梅时寄僧。见说道山应咫尺，同时俊彦尽先登。",
            "comment": ""
        },
        {
            "title": "大小寒",
            "content": "蹇卫冲风怯晓寒，也随举子到长安。路人莫作皇亲看，姓赵如今不似韩。",
            "comment": ""
        },
        {
            "title": "休官",
            "content": "欲知赵子休官了，贫似扶风马少游。借得琴樽留待月，从教帘幕不胜秋。自携仆出閒寻药，因载书多却买舟。昨日老农来告我，万千乐事在西畴。",
            "comment": ""
        },
        {
            "title": "游都梁",
            "content": "才入都梁郡，愁登第一山。不堪高处望，未得故疆还。",
            "comment": ""
        },
        {
            "title": "游都梁",
            "content": "暮烟迷海戌，远水接淮天。拍塞凭栏恨，神京在北边。",
            "comment": ""
        },
        {
            "title": "清发轩",
            "content": "许多清意思，都在此乡间。有石半枕水，无窗不面山。侵衣青霭润，拥钓白云閒。未许嫌幽寂，古人曾闭关。",
            "comment": ""
        }
    ]
}