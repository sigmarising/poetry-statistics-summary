{
    "dynasty": "宋",
    "author": "王从之",
    "poems": [
        {
            "title": "忆李之纯三首",
            "content": "隽气倾天下，高情到古今。衔杯曼卿放，下笔老坡神。时论谁优劣，人材自屈伸。穷愁须理遣，不必泪沾巾。",
            "comment": ""
        },
        {
            "title": "忆李之纯三首",
            "content": "幼岁求真契，中年得伟人。倾怀当一面，投分许终身。灯火谈玄夜，莺花逐胜春。何时重一笑，胸次欲生尘。",
            "comment": ""
        },
        {
            "title": "忆李之纯三首",
            "content": "面目三年隔，音传万里遥。宦途俱蹭蹬，日事各萧条。志大谋常拙，身孤道亦消。本无当世用，隐处会相招。",
            "comment": ""
        }
    ]
}