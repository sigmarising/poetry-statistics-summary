{
    "dynasty": "宋",
    "author": "喻陟",
    "poems": [
        {
            "title": "蜡梅香",
            "content": "晓日初长，正锦里轻阴，小寒天气。未报春消息，早瘦梅先发，浅苞纤蕊。搵玉匀香，天赋与，风流标致。问陇头人，音容万里。待凭谁寄。一样晓妆新，倚朱楼凝盼，素英如坠。映月临风处，度几声羌管，愁生乡思。电转光阴，须信道、飘零容易。且频欢赏，柔芳正好，满簪同醉。",
            "comment": ""
        }
    ]
}