{
    "dynasty": "宋",
    "author": "王云焕",
    "poems": [
        {
            "title": "赠仰山简老",
            "content": "简师飞锡地，天外集云峰。挐石松根瘦，歆窗竹影浓。山寒侵坏衲，涧响杂疏钟。客问西来意，无言凭短筇。",
            "comment": ""
        },
        {
            "title": "题张氏钟秀阁",
            "content": "卜筑{左娄右页}郊扉，登临野趣宜。鸥边春浪间，草外碧云低。画忆王摩诘，诗渐杜拾遗。徘徊半楼月，残夜水明时。",
            "comment": ""
        },
        {
            "title": "东湖",
            "content": "湖景甲东城，亭台相照清。地分春色早，波动日华生。绝胜新图展，涵虚古鉴明。绿杨烟岸侧，风约钓舟横。",
            "comment": ""
        },
        {
            "title": "句",
            "content": "为怜绿叶四时在，不可朱阑一日无。",
            "comment": ""
        },
        {
            "title": "沁园春",
            "content": "四十君王，三百载间，兴亡一家。叹幕府峰高，生涯社燕，胭脂井暗，富贵飞花。山骨呈羞，江声带恨，磨尽英雄岁月赊。君知否，是枋头霸上，著数全差。倚空长剑吁嗟。奈争战年来似乱麻。但苍陵古冢，白杨啼鴂，荒园废沼，青草鸣蛙。旗盖东南，风涛天堑，难比兴亡隙地些。休凝伫，望长安路杳，夕照愁鸦。",
            "comment": ""
        },
        {
            "title": "赠大仰齐禅师",
            "content": "大仰古名刹，师居二纪中。本无一法说，须信万缘空。体与大虚合，心将诸祖同。唐来三百栽，不附释迦风。",
            "comment": ""
        },
        {
            "title": "句",
            "content": "经夏地无暑，未寒泉有冰。",
            "comment": ""
        },
        {
            "title": "题李都官道堂",
            "content": "高挂朝冠返故乡，静延真侣创新堂。不容閒草依阶砌，已许归云宿栋梁。爱客定须添酒病，惜春应未减诗狂。肯同阮巷分南北，松竹交阴隔藓墙。",
            "comment": ""
        },
        {
            "title": "东湖",
            "content": "三月前头二月天，湖亭雄绝富韶妍。石形卓砌虎蹲岸，樯影浸波龙卧渊。向日鲜明花曝锦，随风零乱柳飞绵。春来此地堪行乐，谁共赏心张雅筵。",
            "comment": ""
        }
    ]
}