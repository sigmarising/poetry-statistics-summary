{
    "dynasty": "宋",
    "author": "吴百生",
    "poems": [
        {
            "title": "乌夜啼",
            "content": "夜夜乌来啼未央，明月出户空飞霜。吹笳征夫不就寝，宫筵列烛声满堂。",
            "comment": ""
        },
        {
            "title": "宫词四首",
            "content": "钧乐云中动，銮舆天上行。百花齐醉日，孤月独明更。不漏频催酒，金炉细结甍。春秋有常幸，日日调清平。",
            "comment": ""
        },
        {
            "title": "宫词四首",
            "content": "中使质明催，珠宫宝扇回。髻云双凤拥，歌雪百花堆。竞立徼殊宠，群趋独魁。寿阳春夜额，帖尽一庭梅。",
            "comment": ""
        },
        {
            "title": "宫词四首",
            "content": "妙选昭阳进，羞花妒六宫。行阶莲落地，随御柳含风。按舞天光近，徽歌烛影红。夜深金殿合，环佩月明中。",
            "comment": ""
        },
        {
            "title": "宫词四首",
            "content": "阿娇金屋闭，群玉奉龙举。夜色明光酒，春风长信裾。传宣严伏合，应侍冶容虚。笑簇嫣然地，名花总不如。",
            "comment": ""
        },
        {
            "title": "莫厘远眺",
            "content": "金庭隔尘耸，玉柱插天浮。石古不知岁，溪虚长欲秋。绣重红错翠，锦簇阁兼楼。望里三州远，吟边松月留。",
            "comment": ""
        }
    ]
}