{
    "dynasty": "宋",
    "author": "戚纶",
    "poems": [
        {
            "title": "谕民",
            "content": "文契多欺岁月深，便将疆界渐相侵。官中验出虚兼实，枷锁鞭笞痛不禁。",
            "comment": ""
        },
        {
            "title": "送何水部蒙出牧袁州",
            "content": "连翩作牧蔼嘉声，重叠光华是此行。画隼前驱男子贵，锦衣当昼故乡荣。虎溪驻目曾游熟，采石维舟旧吏迎。来暮讴谣应载路，迟留桑梓肯忘情。郡楼拥翠峰峦合，井邑交光竹树明。醇酎岂知千日醉，温泉常见四时清。下车不问山河改，布政先期狱讼平。何日紫宸偏顾瞩，圣君留意在编氓。",
            "comment": ""
        },
        {
            "title": "送张无梦归天台山",
            "content": "应悔名高藏不得，朝天翻喜放身归。知时多顺时人话，温俗犹披俗士衣。有伴指期玄鹤老，无心高羡白云飞。赤城此去全忘虑，笑我尘劳未息机。",
            "comment": ""
        }
    ]
}