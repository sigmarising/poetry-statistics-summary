{
    "dynasty": "宋",
    "author": "钱昆",
    "poems": [
        {
            "title": "游铁岸",
            "content": "晴红烟绿衬虚亭，公退因来得野情。落日东风懒归去，擬将薄禄换溪声。",
            "comment": ""
        },
        {
            "title": "宿延庆院",
            "content": "水绕门墙竹绕堂，满窗春绿更山光。坐来苔藓侵衣润，吟处松花落砚香。汀鹭双双翻乱石，溪风袅袅弄修篁。游人暂得幽闲趣，时带茶烟下上方。",
            "comment": ""
        },
        {
            "title": "题淮阴侯庙",
            "content": "筑台拜日恩虽厚，蹑足封时虑已深。隆准早知同鸟喙，将军应起五湖心。",
            "comment": ""
        }
    ]
}