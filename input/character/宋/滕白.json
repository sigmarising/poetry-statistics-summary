{
    "dynasty": "宋",
    "author": "滕白",
    "poems": [
        {
            "title": "七绝三首",
            "content": "周遭圩岸缭山城，一眼圩田翠不分。行到秋苒初熟处，翠茸锦上织黄云。",
            "comment": ""
        },
        {
            "title": "题文川村居",
            "content": "种茶岩接红霞坞，灌稻泉生白石根。皤腹老翁眉似雪，海棠花下戏儿孙。",
            "comment": ""
        },
        {
            "title": "燕",
            "content": "短羽新来别海阳，真珠高卷语雕梁。佳人未必全听尔，正把金针绣凤凰。",
            "comment": ""
        },
        {
            "title": "七绝三首",
            "content": "古来圩岸护隄坊，岸岸圩圩种绿杨。几久树根无寸土，绿杨走入水中央。",
            "comment": ""
        },
        {
            "title": "山行",
            "content": "马头间觉入从客，叠嶂清秋度百重。长见孤云能作雨，未应片水不藏龙。花村几处连修竹，涧石谁家倚瘦松。本若无心许明代，好寻巢许此韬踪。",
            "comment": ""
        },
        {
            "title": "七绝三首",
            "content": "稻穗登场谷满车，家家鸡犬更桑麻。谩栽木权成篱落，已得清阴又得花。",
            "comment": ""
        }
    ]
}