{
    "dynasty": "宋",
    "author": "陈荐",
    "poems": [
        {
            "title": "范增墓",
            "content": "藏名羞立虎狼朝，乘鹤东依项籍豪。愤失兰图撞玉斗，不知天命与金刀。还家落日埋英气，回首浮云委旧劳。百步西连陵母冢，峨峨先识泰同山高。",
            "comment": ""
        },
        {
            "title": "燕子楼",
            "content": "仆射新阡狐兔游，侍儿犹住水边楼。风清玉簟慵欹枕，月好珠帘懒上钩。寒梦觉来沧海阔，新诗吟罢紫兰秋。乐天才思如春雨，断送残花一夕休。",
            "comment": ""
        },
        {
            "title": "句",
            "content": "尘静山川狂鹿死，雷惊天地老龙飞。",
            "comment": ""
        },
        {
            "title": "垓下",
            "content": "九里山南楚汉争，风波翻覆走长鲸。霸图欲断中宵失，帝业时来一战成。懒渡沧江惭你老，更无勍敌压韩彭。农人不识当时意，只得春霖事耦耕。",
            "comment": ""
        },
        {
            "title": "子房庙",
            "content": "博浪沙头触副车，潜游东夏识真符。风云智略移秦鼎，星斗功名启汉图。商老已来宁少海，赤松还约访仙都。雍容进退全天道，凛凛高风万古无。",
            "comment": ""
        }
    ]
}