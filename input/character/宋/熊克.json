{
    "dynasty": "宋",
    "author": "熊克",
    "poems": [
        {
            "title": "寿芮秘书三首",
            "content": "册府都无未见书，毫端万斛泻明珠。若为池上星辰履，谩与瀛洲作画图。",
            "comment": ""
        },
        {
            "title": "劝农十首",
            "content": "百昌萌动戴芒芽，小廪先储种自嘉。天暖地腴当亟播，好蠲甲穀润田家。",
            "comment": ""
        },
        {
            "title": "劝农十首",
            "content": "唆伊争讼真伊贼，劝你休和是你师。纵使胜来耕已废，得便宜处失便宜。",
            "comment": ""
        },
        {
            "title": "寿芮秘书三首",
            "content": "归来未对小延英，便向蓬莱作主人。要督仙宫仇玉籍，却收众妙入经纶。",
            "comment": ""
        },
        {
            "title": "韩魏公读书堂",
            "content": "去郡五里安国寺，断蓬荒绦成丘墟。郡人不置瓜李嫌，公亦甘与泉石居。想憎俗事败人意，独愿打火勤三馀。今人不出如处女，陋室屋暗百不如。闻君读书胡乃尔，政恐心地忘芟锄。前辈浑厚应有此，难弟难兄俱可书。",
            "comment": ""
        },
        {
            "title": "劝农十首",
            "content": "雪渍冰濡土脉肥，趁时举趾莫教违。荷蓑早合冲烟去，负耒迟须带月归。",
            "comment": ""
        },
        {
            "title": "劝农十首",
            "content": "凡农主客两相依，以富资贫政所宜。要彼力耕吾有望，借粮借种莫迟迟。",
            "comment": ""
        },
        {
            "title": "访艮斋先生讲学之所",
            "content": "克斋从学艮斋地，溪友幸从诗友游。泉响如闻读书韵，山容犹带济时忧。呜呼道在人何在，籍甚名留迹不留。欲揖高风宁复得。归欤□□□抔□。",
            "comment": ""
        },
        {
            "title": "劝农十首",
            "content": "己田自种乐为农，不肯勤耕奉主翁。劝汝回心毋见错，秋成获利两家同。",
            "comment": ""
        },
        {
            "title": "葛仙山",
            "content": "秋风吹我衣，秋水洗我心。乘风直上葛仙顶，仙家楼阁烟霞深。蓬莱何曾弱水隔，兜率有天才咫尺。等闲拍手倚阑干，惊起蛟龙移窟泽。试剑石老苍苔封，洗药池在丹砂红。老仙骑鹤去未还，投崖何处寻遗踪。霏霏蒙蒙天欲霜，神州万里何茫茫。昆明水浅劫灰冷，几见东海成田难能可贵。深箫吹断月满堂，梦中恍惚侍玉皇。觉来两袖携天香，是非忧乐俱两忘。骖骐麟，翳凤凰，得与尔，高翱翔。仙翁一笑白云上，赠我长房青竹杖。明朝去向葛溪滨，莫遣风雷惊世人。",
            "comment": ""
        },
        {
            "title": "劝农十首",
            "content": "腊时得雪喜重重，春到而今雨又通。麦自十分堪指拟，更当力穑顺年丰。",
            "comment": ""
        },
        {
            "title": "劝农十首",
            "content": "黄岩出穀半丹邱，使指新疏万壑流。筑堰未妨齐著力，旱天随取灌高畴。",
            "comment": ""
        },
        {
            "title": "寿芮秘书三首",
            "content": "帝调玉烛召春还，仙袂同时度九关。万品饮沾何处得，东风今起道家山。",
            "comment": ""
        },
        {
            "title": "劝农十首",
            "content": "蚕月农须雨及时，三眠才起食嫌迟。采桑风雨无辞苦，指日缫成白雪丝。",
            "comment": ""
        },
        {
            "title": "劝农十首",
            "content": "午村茅舍起炊烟，夫带儿耕馁在田。赤饭黄羹须妇馌，往来莫惮走东阡。",
            "comment": ""
        },
        {
            "title": "劝农十首",
            "content": "低田傍海仰依山，雨即横流旱即乾。时决时潴能自力，转成沃壤不为难。",
            "comment": ""
        }
    ]
}