{
    "dynasty": "宋",
    "author": "黄圭",
    "poems": [
        {
            "title": "宿仪林寺",
            "content": "探幽适兴访仪林，休听春蛙说雨深。翠竹黄花新般若，青山绿水旧知音。禅盟苏晋情相契，酒恋渊明醉且斟。此去雪峰应不远，肯容杖履谩相寻。",
            "comment": ""
        },
        {
            "title": "太湖山",
            "content": "一带回环底处山，势如飞楫下平川。须知欲到菩提岸，好是常悬般若船。缆向龙湖宏利济，撑从苦海度人天。当年普照如乘此，无复须巾撒向前。",
            "comment": ""
        },
        {
            "title": "题汪水云诗卷",
            "content": "十日不得出，坐窗窥古音。五言臣武溪，百咏阿雄心。对雪遂忘夜，看诗如听琴。年时尘稿在，便拟石头浑。",
            "comment": ""
        }
    ]
}