{
    "dynasty": "宋",
    "author": "释慧光",
    "poems": [
        {
            "title": "颂古五首",
            "content": "狗子无佛性，全提摩竭令。才拟犯锋鋩，丧却穷性命。",
            "comment": ""
        },
        {
            "title": "偈",
            "content": "不用求真，何须息见，倒骑牛兮入佛殿。羌笛一声天地空，不知谁识瞿昙面。",
            "comment": ""
        },
        {
            "title": "颂古五首",
            "content": "偷吃油糍，卖弄口觜。年老成魔，谩神吓鬼。",
            "comment": ""
        },
        {
            "title": "颂古五首",
            "content": "雨洗淡红桃萼嫩，风摇浅碧柳丝轻。白云影里怪石露，绿水光中古木清。",
            "comment": ""
        },
        {
            "title": "颂古五首",
            "content": "窣堵古形仪，未举已先知。巍然存海底，影落树头辉。",
            "comment": ""
        },
        {
            "title": "颂古五首",
            "content": "一吹无孔笛，一抚没弦琴。一曲两曲无人会，雨过夜塘秋水深。",
            "comment": ""
        }
    ]
}