{
    "dynasty": "宋",
    "author": "高绅",
    "poems": [
        {
            "title": "咏华林书院",
            "content": "元秀峰前累世居，圣朝旌表振门闾。四方来客多登弟，一邑为儒喜读书。诗阁夜闻吟木狖，水亭晴见戏荷鱼。石娇华表溪山里，晚景寒烟尽不如。",
            "comment": ""
        },
        {
            "title": "游峡山飞来寺",
            "content": "古寺清江上，维舟夕照前。山根盘到海，塔影直侵天。萝月空禅石，霜钟落客船。秋风懒回首，送目入云烟。",
            "comment": ""
        }
    ]
}