{
    "dynasty": "宋",
    "author": "路振",
    "poems": [
        {
            "title": "句",
            "content": "君恩来万里，客路出千山。",
            "comment": ""
        },
        {
            "title": "题惠泉师壁",
            "content": "汉公尝说惠泉师，解讲楞严解赋诗。今日我来师已支，草堂风雨立多时。",
            "comment": ""
        },
        {
            "title": "代棘篇",
            "content": "伐棘何所山之巅，秋风颾颾刺子丹。折根破柢坚且顽，斸夫趦趄汗污颜。攒锋束芒趋道还，{上艹下左禾右享}之森森缭长藩。暮冬号风雪暗天，漏寒不鸣守犬眠。主人堂上多金钱，东陵暴客来窥垣。举手触锋身陨颠，千矛万戟争后先。襟袖结裂不可揎，蹠破指伤流血殷。神离气沮走蹁跹，数尺之墙弗复攀。索头丑奴搔河壖，朔方屯师连七年。木波马领沙填填，气脉不绝如喉咽。官军虎怒思吼轩，强弩一发山河穿。将不叶谋空即安，翫养小丑成凶颠。推刍挽粟徒喧喧，边臣无心靖国艰，为余讽此伐棘篇。",
            "comment": ""
        },
        {
            "title": "句",
            "content": "瘴海千枝雾，骊山一骑尘。",
            "comment": ""
        },
        {
            "title": "赠安邑簿伍彬归隐",
            "content": "考终秋鬓白，归隐旧峰前。庭树鸟频啄，山房人尚眠。寒岩落桂子，野水过茶烟。已结劳生念，虔心向竺干。",
            "comment": ""
        }
    ]
}