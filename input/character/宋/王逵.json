{
    "dynasty": "宋",
    "author": "王逵",
    "poems": [
        {
            "title": "上巳游东禅诗",
            "content": "紫陌破清晨，雕鞍映画轮。因修洛阳禊，重忆永和春。锦乡荀香度，楼台梵宇新。忙中得间暇，来见解空人。",
            "comment": ""
        },
        {
            "title": "冲虚宫",
            "content": "修炼曾君些，传闻固异常。坛留皂荚树，人去白云张。龟得胎中息，神藏肘后方。辽东鹤未返，华表夜苍苍。",
            "comment": ""
        },
        {
            "title": "钓台",
            "content": "一句能通万世情，若非高位即嘉声。如何自古留题者，不梧严光解钓名。",
            "comment": ""
        },
        {
            "title": "万山寺",
            "content": "众状皆穷险，兹形独擅方。坦夷中砥砺，端正外青苍。上帝围棋局，炎君避暑床。回嗟太行路，更近利名场。",
            "comment": ""
        },
        {
            "title": "鳌顶峰",
            "content": "眼看沧海近，身与白云高。回影连三岛，盘根压六鳌。",
            "comment": ""
        },
        {
            "title": "中元燕百丈小楼诗",
            "content": "薛老峰南更近西，小楼高阁与云齐。中山酒熟中元节，归去從他醉似泥。",
            "comment": ""
        },
        {
            "title": "嘲苗振",
            "content": "伯起雄豪世莫偕，官高禄重富于财。田從汶上天出生，堂自明州地架来。十双画船风破浪，两行红粉夜传杯。自怜憔悴东邻叟，草舍茅檐真可咍。",
            "comment": ""
        },
        {
            "title": "句",
            "content": "下鹽广陌三条阔，斜倚危楼百尺高。",
            "comment": ""
        }
    ]
}