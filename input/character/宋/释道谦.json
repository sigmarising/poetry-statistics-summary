{
    "dynasty": "宋",
    "author": "释道谦",
    "poems": [
        {
            "title": "颂古七首",
            "content": "卖尽田园彻骨贫，不知何处可容身。楼头浪荡无拘检，铁笛横吹过洞庭。",
            "comment": ""
        },
        {
            "title": "颂古七首",
            "content": "四个没意智汉，做处总无畔岸。一状领过阶前，与伊据款结案。",
            "comment": ""
        },
        {
            "title": "颂古七首",
            "content": "浩浩长江际碧空，片帆高挂便乘风。快哉不费纤毫力，万里家乡咫尺通。",
            "comment": ""
        },
        {
            "title": "颂古七首",
            "content": "华岳三峰翠插天，上头无路可跻攀。不知谁有神仙手，折取峰头十丈莲。",
            "comment": ""
        },
        {
            "title": "送道友",
            "content": "二三尺雪山藏路，一两点花春到梅。将此赠君持不去，请君收拾早归来。",
            "comment": ""
        },
        {
            "title": "颂古七首",
            "content": "太平时节岁丰盈，旅不赍粮户不扃。官路无人夜无月，唱歌归去恰三更。",
            "comment": ""
        },
        {
            "title": "颂古七首",
            "content": "贤圣劫来未曾杀，而今断这一刀休。果然葛怛胸中落，笑杀灵山老比丘。",
            "comment": ""
        },
        {
            "title": "颂古七首",
            "content": "谁家饭挂空梁，指与小儿令看。解开即是灰囊，当下命根便断。",
            "comment": ""
        }
    ]
}