{
    "dynasty": "宋",
    "author": "释了悟",
    "poems": [
        {
            "title": "偈颂五首",
            "content": "昨日栽茄子，今日种冬瓜。一声河满，和月落谁家。",
            "comment": ""
        },
        {
            "title": "偈颂五首",
            "content": "今朝开炉向火，诸方说禅浩浩。灵山一字也无，普请大家证据。",
            "comment": ""
        },
        {
            "title": "偈颂五首",
            "content": "一即三，三即一，碧眼胡僧数不出。少林面壁九年，大似抱贓叫屈。屈屈，黄檗树头，讨甚木蜜。",
            "comment": ""
        },
        {
            "title": "颂古",
            "content": "试问钟声披七条，轻轻击著无明发。买来餬饼是馒头，苦哉观世音菩萨。",
            "comment": ""
        },
        {
            "title": "读政黄牛",
            "content": "清旷情怀世莫羁，放心异类乐斯时。千山万水无穷意，只许滩头白鹭知。",
            "comment": ""
        },
        {
            "title": "偈颂五首",
            "content": "今朝七月半，丛林解制忙。当头老水牯，筋骨不堪富。大家团栾礼三拜，枬檀薝蔔一般香。",
            "comment": ""
        },
        {
            "title": "偈颂五首",
            "content": "倒岳倾湫与麽来，小根魔子谩疑猜。神驹一跃三千界，空说门前下马台。",
            "comment": ""
        }
    ]
}