{
    "dynasty": "宋",
    "author": "张巽",
    "poems": [
        {
            "title": "游洞霄宫",
            "content": "曜相偏羸足力强，不辞複岭与重岗。未穷仙隐千年迹，先炷宸游一瓣香。诗得好题难驻笔，酒逢佳趣便飞觞。梦回彷佛前身事，却认金庭是故乡。",
            "comment": ""
        },
        {
            "title": "游洞霄宫",
            "content": "掣开九锁谒琳宫，物色真仙剑履踪。一朵云根生老涧，千寻天柱压群峰。功名秘略求黄石，呼吸微言斅赤松。我是康庐倦游客，朅来犹爱翠云重。",
            "comment": ""
        },
        {
            "title": "游洞霄宫",
            "content": "新晴草木翠光流，麦陇清和四月秋。巽二风来山发冷，阿香雷过馨声幽。杜鹃閧枕催归去，丁鹤攀辕欲借留。半夜忽闻岩壑响，小诗调戏鬼神愁。",
            "comment": ""
        }
    ]
}