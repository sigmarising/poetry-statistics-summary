{
    "dynasty": "宋",
    "author": "徐天佑",
    "poems": [
        {
            "title": "钱王祠",
            "content": "石槛山前吉驷游，故乡霞锦遍林丘。只今东府空遗庙，露立唐碑老树秋。",
            "comment": ""
        },
        {
            "title": "箪醪河",
            "content": "往事悠悠逝水知，临流尚想报吴时。一壶能遣三军醉，不比商家酒作池。",
            "comment": ""
        },
        {
            "title": "方干岛",
            "content": "平生心事白鸥知，一卷云庵处士诗。占得镜中奇绝处，只缘身值广明时。",
            "comment": ""
        },
        {
            "title": "许询园",
            "content": "高栖不受鹤书招，北干家园久寂寥。明月空怀人姓许，故山犹自岫名萧。",
            "comment": ""
        },
        {
            "title": "白楼亭",
            "content": "江左名流共往还，白楼何许只青山。不须商略闲今古，物换星移俯仰间。",
            "comment": ""
        },
        {
            "title": "洛思山",
            "content": "归去蹉跎岁月深，羁愁无奈故乡心。人生毕竟俱怀土，庄舄当时自越吟。",
            "comment": ""
        }
    ]
}