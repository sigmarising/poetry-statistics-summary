{
    "dynasty": "宋",
    "author": "罗仲舒",
    "poems": [
        {
            "title": "与张枢密",
            "content": "孤愤全凭尺素书，一官牢落竟何如。兵威似火难言熄，世事犹棋祗报输。鱼弃青蒲归浅渚，鸟忘白粒堕枯株。札人纵有忧天志，忍见鸱夷赐子胥。",
            "comment": ""
        },
        {
            "title": "芦苇江八咏·东桥柳色",
            "content": "河桥数株柳，偏受东风多。柔条慎扔折，生意全天和。",
            "comment": ""
        },
        {
            "title": "芦苇江八咏·芦山樵唱",
            "content": "秋山草木落，樵夫日相寻。幽歌出容谷，金石有馀音。",
            "comment": ""
        },
        {
            "title": "芦苇江八咏·后江钓月",
            "content": "先将补衮线，绾作钓鳌丝。投向苍江月，经纶小试之。",
            "comment": ""
        },
        {
            "title": "芦苇江八咏·西浦潮痕",
            "content": "潮涨复朝退，盈缩痕常存。渡口孤舟横，济川应有人。",
            "comment": ""
        },
        {
            "title": "芦苇江八咏·祠堂议礼",
            "content": "春秋思报本，忠孝原有祠。仪物修孔时，击鼓吹豳诗。",
            "comment": ""
        },
        {
            "title": "芦苇江八咏·竹木梵钟",
            "content": "晨昏礼法供，击鼓齐七众。堪笑木兰僧，饭了空声送。",
            "comment": ""
        },
        {
            "title": "失题",
            "content": "世情落落疏，林树森森密。乘兴一登临，峭然风景别。飞云去不停，狂涧流无歇。巢许是何人，万古豪称杰。",
            "comment": ""
        },
        {
            "title": "芦苇江八咏·义塾书灯",
            "content": "夜深展书读，伊吾声比屋。掩映杖头光，穿破西园竹。",
            "comment": ""
        },
        {
            "title": "芦苇江八咏·前野耕云",
            "content": "春雨鸣布谷，士膏三月足。举趾事兴耕，竟亩水云绿。",
            "comment": ""
        }
    ]
}