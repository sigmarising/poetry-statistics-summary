{
    "dynasty": "宋",
    "author": "黄庚",
    "poems": [
        {
            "title": "东山谢太命傅祠蔷薇台",
            "content": "围棋别墅却秦军。千载功名一窖尘。今日江山非晋有，荒祠花木为谁春。",
            "comment": ""
        },
        {
            "title": "寄月山少监",
            "content": "南北相望各一天，江湖久别思凄在。迢遥道路三千里，倏然光阴五六年。清节立朝君可羡，白头为客我堪邻。折梅难寄江南信，惟有新诗数十篇。",
            "comment": ""
        },
        {
            "title": "别山阴诸友",
            "content": "好风残腊尽，春意动园林。柳色独青眼，梅花同素心。江湖方转徙，岁月自侵寻。忍别山阴去，徘徊忆旧吟。",
            "comment": ""
        },
        {
            "title": "闺情效香奁体",
            "content": "金鸭烟销一字香，满怀春恨强梳妆。看花又怕东风恶，偷隔纱窗看海棠。",
            "comment": ""
        },
        {
            "title": "听雨",
            "content": "老来已觉此身闲，近日唐诗亦懒看。半榻白云眠听雨，一窗帘影隔春寒。",
            "comment": ""
        },
        {
            "title": "闻鹤",
            "content": "寒然初上海云收，何处仙禽过瘐楼。清夜照人千里月，碧天警露一声秋。玉笙缥缈缑山去，羽袂蹁跹赤壁游。回首女墙旧时事，千年华表动新愁。",
            "comment": ""
        },
        {
            "title": "秋夜",
            "content": "博山香冷夜将阑，红影摇窗灯未残。庭树露浓花气湿，井悟风老叶声乾。世情冷暖知心少，朋旧东西会面难。一段客愁吟不就，无言背月倚阑干。",
            "comment": ""
        },
        {
            "title": "田家",
            "content": "流水小桥江路景，疏篱矮屋野人家。田园空阔无桃李，一段春光属菜花。",
            "comment": ""
        },
        {
            "title": "呈茅一霁先生",
            "content": "前辈凋零尽，如公尚典型。为僧眉独白，见客眼长青。教子成三俊，传家有六经。我来问奇字，应许扣柴扃。",
            "comment": ""
        },
        {
            "title": "九日感怀",
            "content": "新橙初试蟹螯肥，一曲清歌酒一卮。料得故园秋正好，黄花应怪客归迟。",
            "comment": ""
        },
        {
            "title": "和李蓝溪梅花韵",
            "content": "一枝寒玉倚横塘，和雪攀来袖亦香。插向胆瓶笼纸帐，长教梦绕月黄昏。",
            "comment": ""
        },
        {
            "title": "寄任子忠",
            "content": "老去怀人鬓已秋，江山犹带别时愁。碧云不隔相思梦，几度吟魂到客舟。",
            "comment": ""
        },
        {
            "title": "偶书",
            "content": "豪气消磨尽，携书客海滨。文章难遇主，天地不邻贫。家累依刘表，妻儿笑买臣。彼苍还可问，吾道几时春。",
            "comment": ""
        },
        {
            "title": "偶成简任肃斋教论",
            "content": "百岁光阴一转蓬，晚年不与少年同。事因错处人方省，诗到穷时句始工。献赋未逢杨得意，邻才难遇杜司空。有时追忆升平事，犹道繁华是梦中。",
            "comment": ""
        },
        {
            "title": "和茅亦山先生杂咏",
            "content": "风柳吹花糁白毡，莺愁蝶恨有谁邻。不知春事又三月，堪叹人生无百年。清气长留诗卷裹，间愁不到酒樽边。山窗书永浑无事，一榻分云枕易眠。",
            "comment": ""
        },
        {
            "title": "秋池",
            "content": "西风吟露冷银塘，菰叶萧疏柳叶黄。秋水不知时色老，藕花犹学少年妆。",
            "comment": ""
        },
        {
            "title": "枕易",
            "content": "古鼎烟销倦点朱，翛然高卧夜寒初。四檐寂寂半床梦，两鬓萧萧一卷书。日月冥心知代谢，阴阳回首验盈虚。起来万象皆吾有，收拾乾坤有草庐。",
            "comment": ""
        },
        {
            "title": "听琴",
            "content": "一曲猗兰按玉徽，高山流水少知。纷纷耳听非心听，安得人间有子期。",
            "comment": ""
        },
        {
            "title": "书怀奉简兰若提举",
            "content": "十年湖海叹飘零，晚景投闲百念轻。看水看山真有味，学书学剑恨无成。竹风吟晓诗情动，梧雨敲秋客梦惊。老傍人门非久计，不如归去学渊明。",
            "comment": ""
        },
        {
            "title": "杂咏",
            "content": "柳嫌暮雨莺声涩，花怯东风蝶梦寒。偶忆故园春色好，他乡花柳带愁看。",
            "comment": ""
        },
        {
            "title": "寄别方兰室",
            "content": "醉下山楼客袂分，杖藜犹带碧阑云。归来纸帐眠清夜，半梦梅花半梦君。",
            "comment": ""
        },
        {
            "title": "病后谢友人顾问",
            "content": "索居坐孤陋，却扫甘隐沦。荒径无辙迹，蓬藋方蓁蓁。风雨撼四壁，一榻寄屈伸。谁念相如病，岂堪原宪贫。友人隔河梁，怀思赋停云。柴车忽过我，问劳何殷勤。促膝话契阔，道合情更亲。语言迈流俗，意气含至真。情怀谈不尽，浣我胸中尘。盘蔬与束脯，草草为尔陈。瓦盆煮新酒，味有太古春。非徒洗磈磊，亦足消随陻。北窗坐终日，薄螟生秋闵。斜阳恋客影，把袂不忍分。此去岁月迈，何时复相亲。我辈重道义，势利何足云。荣华易消歇，德齿久弥新。原意保名节，努力配古人。",
            "comment": ""
        },
        {
            "title": "次郑朴翁国正见寄",
            "content": "云深红日出林迟，晞发檐前力未衰。老爱归田追靖节，狂思入海访安期。春风巷陌杨花后，故国江山杜宇时，一种间愁无着处，倚窗重读寄来诗。",
            "comment": ""
        },
        {
            "title": "题李蓝溪梅花吟卷",
            "content": "孤芳不与众芳同，肯媚东君事冶容。寒苦一生苏武雪，清高千古伯夷风。琼瑶照树偏宜晚，铁石盘根却耐冬。几度看花立霜晓，断肠都有角声中。",
            "comment": ""
        },
        {
            "title": "春阴",
            "content": "点滴檐声湿径云，翻阶红叶带啼痕。可邻花片都零落，雨露虽多不是恩。",
            "comment": ""
        },
        {
            "title": "即景",
            "content": "篱落西风野老家，闲看景物感年华。柳衰荷改芙蓉死，交割秋光与菊花。",
            "comment": ""
        },
        {
            "title": "江上",
            "content": "江上支筇眼界宽，夕阳影裹水云寒。恁谁说与闲鸥鹭，借我渔矶把钓竿。",
            "comment": ""
        },
        {
            "title": "题严子陵",
            "content": "故子虽即位，自不愿为官。天下事已定，山中人可闲。一丝江月色，千古客星寒。捷径终南士，闻风定报然。",
            "comment": ""
        },
        {
            "title": "次毛一斋韵",
            "content": "诗梦惊残何处棋，书窗又是夕阳时。柳限分绿笼琴几，花片飞红占砚池。览镜自邻吴白发，传杯不复倩蛾眉。东风故国年年恨，惟有啼春杜宇知。",
            "comment": ""
        },
        {
            "title": "奉谢月山太守",
            "content": "太守相过庆诞辰，贵能不贱见公心。千厨鼎列双鱼美，众客咸瞻五马临。曲唱骆驼夸白雪，杯传鹦鹉拥青衿。宠颁束帛尤增感，恩与沧溟一样深。",
            "comment": ""
        },
        {
            "title": "斑竹夫人",
            "content": "汗青书墨沁肌凉，李卫曾携近竹床。眼孔盈盈看熟客，泪痕点点泣秋房。湘纹冷淡宜湘簟，玉体玲珑称玉郎。秦虢流封无梦到，傍人空以睡为乡。",
            "comment": ""
        },
        {
            "title": "杂咏",
            "content": "囊底诗成无卖处，床头金尽已多时。元龙豪气依然在，惯守清贫岂足悲。",
            "comment": ""
        },
        {
            "title": "寄郭印斋",
            "content": "相思何日得相逢，料想君心与我同。莫怪近来书寄少，雁飞不肯下秋空。",
            "comment": ""
        },
        {
            "title": "寄郑枢山",
            "content": "起敬英声亦有年，酒边曾见锦囊篇。吟情六义初删后，古意三爻未画前。放旷嗣宗应绝俗，清狂太白不妨仙。如今海内无工部，谁肯题诗寄郑虔。",
            "comment": ""
        },
        {
            "title": "登宝林塔",
            "content": "屹立浮图可摘星，吟边喜与客同登。阑干六曲又六曲，梯级一层又一层。极目江山无障碍，着身霄汉欲飞腾。雁来疑是题名处，拂试残碑问寺僧。",
            "comment": ""
        },
        {
            "title": "哭别月村",
            "content": "交游惟子独相知，此老天胡不憖遗。行辈凋零亡益友，文风寥落失儒师。在生曾与传遗像，临死犹能寄别诗。月落村空人不见，伤心千古隔幽期。",
            "comment": ""
        },
        {
            "title": "雪居为安上人赋",
            "content": "云压西湖水欲冰，雪封楼阁玉棱层。夜来门外深三尺，应有齐腰独立僧。",
            "comment": ""
        },
        {
            "title": "白雁",
            "content": "征鸿素缟过南楼，衣褐同群孰与俦。云外排行分玉李，天边印字带银钩。高飞远寒疑云鹤，低落平沙类云鸥。夜月芦花无认处，惟闻嘹唳数声秋。",
            "comment": ""
        },
        {
            "title": "春日西园晚步",
            "content": "为爱园林好，支筇伴独行。花香能醉蝶，柳色欲迷莺。但得青春在，何妨白发生。斜阳红尽处，一抹暮出横。",
            "comment": ""
        },
        {
            "title": "暮春",
            "content": "柳老黄鹂迁别树，花残粉蝶绕空林。道人不管春光去，看了红芳有绿阴。",
            "comment": ""
        },
        {
            "title": "拟古",
            "content": "畹中有幽兰，风露饱清抱。含章不求闻，坐见九秋老。夫君日已远，佩饰为谁好。何如斂余芳，山林养枯槁。",
            "comment": ""
        },
        {
            "title": "秋意",
            "content": "庭前梧叶雨晴后，江上荻花风起时。凉透书窗人未觉，葛衣竹簟已先知。",
            "comment": ""
        },
        {
            "title": "江楼",
            "content": "凭高间眺望，老眼倍增明。林白山云出，潮红海日生。登临怀旧恨，吟笑遣闲情。客裹逢心友，开樽叙昔盟。",
            "comment": ""
        },
        {
            "title": "潘淑妃",
            "content": "二八入宫掖，一笑轻三千。云阶涉何许，步步生金莲。绣鞋不胜春，风若凌波仙。荣华一回首，荆棘生我前。君恩花上露，妾心井中泉。井泉誓不波，下照青青天。",
            "comment": ""
        },
        {
            "title": "题吴实齐北山别业",
            "content": "北山佳景胜南山，乘兴登临眼界宽。樵斧伐云春谷暗，渔榔敲月夜溪寒。一区池占林泉胜，四面天开图画看。竹屋数间尘不到，主人日日凭阑干。",
            "comment": ""
        },
        {
            "title": "凉夜即事",
            "content": "凉人虚堂睡思浓，夜深剪尽灯花红。光摇珠箔梧桐月，香透纱厨茉莉风。欹枕觉来人不寐，捻须吟罢句难工。小蛮问我诗成未，诗在池塘草梦中。",
            "comment": ""
        },
        {
            "title": "书山阴驿",
            "content": "迢递三山道，重来感旧游。潮声寒带雨，山色淡生秋。寄驿通乡信，题诗记旅愁。江湖十年客，两度到西州。",
            "comment": ""
        },
        {
            "title": "听雪",
            "content": "扑簌敲窗纸，寒齐剡水滨。六花初落夜，孤枕未眠人。耳静声逾细。心清趣自真。爱梅情更苦，恐压一枝春。",
            "comment": ""
        },
        {
            "title": "林高士隐居",
            "content": "家住西湖深更深，古松隐裹礼茅君。白猿攀树藤花落，点破岩前一地云。",
            "comment": ""
        },
        {
            "title": "书怀",
            "content": "刚肠不挠是男儿，舌在囊中岂足悲。落落世情难苟合，徨徨客路欲何之。旧时风月堪遗恨，好处江山尚欠诗。莫把闲愁萦素抱，人生双鬓易成丝。",
            "comment": ""
        },
        {
            "title": "明皇杨妃图",
            "content": "君王拥袖倚娇容，指法相同曲亦同。料想马嵬千古恨，当年已寓笛声中。",
            "comment": ""
        },
        {
            "title": "黄芙蓉",
            "content": "媚色津津散朵芳，道人装束胜红妆。诗人若作桃花看，便觉西风不甚凉。",
            "comment": ""
        },
        {
            "title": "小村",
            "content": "小小荆扉傍水开，竹桥分路入苍苔。呼童扫去阶前叶，恐有诗人踏月来。",
            "comment": ""
        },
        {
            "title": "瓶花",
            "content": "瓶花红淡浸寒泉，容易凋零亦可邻。堪恨本根不知处，却将颜色为人妍。",
            "comment": ""
        },
        {
            "title": "和俞教授见寄并非韵",
            "content": "天边日月似梭飞，百岁光阴难预期。有酒不妨留野客，无钱何惜典春衣。江山犹记登临处，身世都非少壮时。晚影清闲宜学道，黄庭一卷究玄微。",
            "comment": ""
        },
        {
            "title": "春日即事",
            "content": "扶杖行幽径，园林欲暮天。锦堂红濯雨，丝柳绿缲烟。春事忽三月，风光又一年。客怀正愁绝，那复听啼鹃。",
            "comment": ""
        },
        {
            "title": "游西湖次毛玉田韵",
            "content": "触目钱塘昨梦非，行春载酒忆当时。花间不辗香轮入，柳外空鞭骏马飞。落日荒山和靖墓，断云流水子胥祠。忘情鸥鹭间於我，应笑江湖客未归。",
            "comment": ""
        },
        {
            "title": "对菊",
            "content": "菊似灵均带楚愁，餐英人去思悠悠。西风篱落甘清苦，不爱春光只爱秋。",
            "comment": ""
        },
        {
            "title": "秋吟",
            "content": "芦花零落点汀洲，白鹭飞边泊小舟。水落渔矶风露晓，残荷数点冷擎秋。",
            "comment": ""
        },
        {
            "title": "生朝自述",
            "content": "都道人生七十稀，老逢初度叹衰迟。飞觞醉月贫无酒，走笔迎春富有诗。憔悴自邻蒲柳质，劬劳空起蓼莪思。门无贺客清如水，独对兰花诵楚辞。",
            "comment": ""
        },
        {
            "title": "春日和韵",
            "content": "新晴天气好，老去倦寻芳。桃李自春色，园林又夕阳。卷帘通燕入，扫径惜花香。寒食清明近，松楸忆故乡。",
            "comment": ""
        },
        {
            "title": "通玄观",
            "content": "云气深深护石坛，红尘飞不到阑干。清阴满地无人迹，一径松风鹤梦寒。",
            "comment": ""
        },
        {
            "title": "木芙蓉",
            "content": "芙蓉一带绕池塘，万绿丛中簇艳妆。错认园林春富贵，不知叶底有风霜。",
            "comment": ""
        },
        {
            "title": "谢章平远惠笔",
            "content": "管城二子样尖新，分惠山房胜馈金。淮兔拔毛夸匠巧，鲁鱼正字见功深。抄书未得纤毫力，握管难忘一寸心。挥翰玉堂无梦到，雅宜茅屋写清吟。",
            "comment": ""
        },
        {
            "title": "江村即事",
            "content": "江村暝色渐凄迷。数点残鸦杂雁飞。雁宿芦花鸦宿树，各分一半夕阳归。",
            "comment": ""
        },
        {
            "title": "即事",
            "content": "雀罗门户静，无客扣柴扃。索句髭先白，看书眼尚青。云粘题石壁，月浸汲泉瓶。笑杀利名客，沉酣死不醒。",
            "comment": ""
        },
        {
            "title": "王修竹约观打鱼分韵得圆字",
            "content": "隔岸呼渔伴，轻篙破晓烟。鸣榔舟叶聚，撒网浪花圆。馋鹭窥高树，惊鳞过别川。洋洋聊付物，生意自无边。",
            "comment": ""
        },
        {
            "title": "秋霁",
            "content": "雨过郊墟凉意新，凝云驳尽十分晴。隔江一抹斜阳影，怪向蓼花红处明。",
            "comment": ""
        },
        {
            "title": "城南即事",
            "content": "支筇破晓出南城，古寺凄迷草自生。几处亭台空锁钥，百年我物尽丘茔。雕梁语燕应无主，废圃残花似有情。世事转头皆梦境，浮生何用苦营营。",
            "comment": ""
        },
        {
            "title": "漫述",
            "content": "文盟无主江湖冷，诗社欠人风月闲。老去盍为归隐计，却於何处买青山。",
            "comment": ""
        },
        {
            "title": "醉时歌",
            "content": "茫茫古堪舆，何日分九州。封域如许人，仅能着我胸中愁。浇愁须是如渑酒，曲波酿尽银河流。贮以倒海千顷黄金罍，酌以倾江万斛玻璃舟。天为青罗幕，月为白玉钩。月边天孙织云锦，制成五色蒙茸裘。披裘把酒踏月窟，长揖北斗相劝酬。一饮一千古，一醉三千秋。高卧五城十二楼，刚风冽冽吹酒醒，起来披发骑赤虬。大呼洪崖折浮丘，飞上昆仑山顶头。下视尘寰一培塿，挥斥八极逍遥游。",
            "comment": ""
        },
        {
            "title": "黄菊",
            "content": "压丛秋色万黄英，多少金风染得成。篱下年来无靖节，寒香不似晋时清。",
            "comment": ""
        },
        {
            "title": "和杜柳溪韵",
            "content": "白发垂垂一老夫，年来渐觉世情疏。石床梦冷和云卧，茅屋灯残共明居。客至何妨赊鲁酒，家贫涉及典唐书。羡君种柳清溪上。借我苔机学钓鱼。",
            "comment": ""
        },
        {
            "title": "闻角",
            "content": "谁送寒声入梦中，遥知人在戍楼东。明朝梅岭花飞雪，未必都因昨夜风。",
            "comment": ""
        },
        {
            "title": "秋夜独坐",
            "content": "黄庭重读罢，掩卷对寒檠。发为忧时白，心因学道清。一窗秋月色，四壁夜蛩声。坐倦闲欹枕，诗成梦不成。",
            "comment": ""
        },
        {
            "title": "芭蕉",
            "content": "翠叶离披傍竹林，几年雨露受恩深。绿章封事今无用，空对西风抱赤心。",
            "comment": ""
        },
        {
            "title": "禹庙行春",
            "content": "大禹祠前柳色新，骈阗车马斗行春。登临都道江山好，话到平成能几人。",
            "comment": ""
        },
        {
            "title": "端午月山主人酒边即事",
            "content": "时序催人易白头，端阳怀古客添愁。朱符不写湘累恨，角黍难包楚国羞。记节何妨斟蚁酒，夺标无复见龙舟。高歌思远楼前路，掩雨珠帘今在不。",
            "comment": ""
        },
        {
            "title": "书怀",
            "content": "万卷诗书千古书，一灯窗火十年心。功名梦断身无用，闲补离骚学楚吟。",
            "comment": ""
        },
        {
            "title": "月夜次修竹韵",
            "content": "行李担书一鹤随，莲香帘幕政声驰。山川太史九州记，桑稼豳风七月诗。如晦箕裘传相种，少陵衣钵付孙枝。谋身儒术谁云拙，尧舜君民正此时。",
            "comment": ""
        },
        {
            "title": "观史",
            "content": "梧风萧瑟雨初晴，凉入书堂夜气清。耿耿兰膏照千古，迟迟莲漏转三更。力於兴废应难助，气为忠邪几不平。掩卷长嗟方就枕，窗前咿喔又鸡鸣。",
            "comment": ""
        },
        {
            "title": "采菊",
            "content": "篱东闲采菊，三径碧苔深。晓露冷双屐，秋风香一襟。餐英供小酌，嗅蕊伴清吟。会得悠然处，方知靖节心。",
            "comment": ""
        },
        {
            "title": "寄云谷王府判",
            "content": "曾记还家日，重来约夏初。自从一别从，又是十年余。原宪非关病，嵇康懒读书。无从问消息，近况果何如。",
            "comment": ""
        },
        {
            "title": "渔隐为周仲明赋",
            "content": "一笠戴春雨，扁舟寄此情。世间尘网密，江上钓丝轻，不羡鱼暇利，惟寻鸥鹭盟。狂奴台下水，犹作汉时清。",
            "comment": ""
        },
        {
            "title": "书怀寄呈诸友",
            "content": "寂寞茅檐下，穷居更待时。吾侪贫可忍，余子俗难医。风月最宜酒，江山多是诗。广文无郑老，谁与共襟期。",
            "comment": ""
        },
        {
            "title": "孔明高卧图",
            "content": "未用胸中八阵兵，草庐高卧掩柴扃。当时不见刘玄德，谁识先生是将星。",
            "comment": ""
        },
        {
            "title": "和李蓝溪梅花韵",
            "content": "觅句逋仙琢肺肝，声名千古冠吟坛。一诗香尽西湖水，白雪阳春和者难。",
            "comment": ""
        },
        {
            "title": "采莲女",
            "content": "越女兰舟泛绿漪，采莲花露湿红衣。万荷影裹歌声过，惊起鸳鸯贴水飞。",
            "comment": ""
        },
        {
            "title": "画笋",
            "content": "锦箨斑斑带露痕，毫端写出君孙。清高不肯埋尘土，根本虽无有节存。",
            "comment": ""
        },
        {
            "title": "瓶笙",
            "content": "热中竟日自煎烹，音节都从一气生。缓缓煮汤方蟹眼，微微聒耳忽蝇声。频惊清梦愁无寐，似诉羁情叹不平。却笑书生那解此，联诗石鼎羡弥明。",
            "comment": ""
        },
        {
            "title": "怀友",
            "content": "柴门春事尽，未见故人来。树密鸟相语，山空花自开。倾心多日别，屈指几时回。为问频书札，何时共酒杯。",
            "comment": ""
        },
        {
            "title": "江上客怀",
            "content": "镜裹从渠白发添，吟边抵掌复掀髯。十年为客甘清苦，一枕忘情付黑甜。短褐怯风绵未絮，破窗漏月纸重粘。梅花应念人孤寂，寒夜吹香入竹帘。",
            "comment": ""
        },
        {
            "title": "题三月梅花卷",
            "content": "纷纷姚魏家，颜色竞妩媚。人方眩春华，乐皇出古意。素花饰鼎实。缟袂立苍翠。犹如喧啾中，孤凤忽呈端。岿然山林尊，坐使从芳愧。",
            "comment": ""
        },
        {
            "title": "茅亦山相过",
            "content": "故人过我竹边居，谈笑从容乐有余。洗盏共尝春瓮酒，挑灯对读夜窗书。归来尚忆渊明菊，高卧谁知诸葛庐。醉后达观今古事，寥寥千载只须臾。",
            "comment": ""
        },
        {
            "title": "书所寓",
            "content": "不厌茅庐小，栖栖寄此身。菊残如倦客，梅瘦似诗人。有地堪藏拙，无医可疗贫。并州故乡梦，长忆鉴湖春。",
            "comment": ""
        },
        {
            "title": "王荆公庙",
            "content": "遗像巍然占古祠，区区土偶亦冠緌。无言似想青苗策，面目犹如执拗时。",
            "comment": ""
        },
        {
            "title": "和茅亦山韵二首",
            "content": "爱静吟成僻，耽书近欲痴。事多因错省，节不为贫移。长物新添画，生涯旧有诗。穷通系天命，知命复何疑。",
            "comment": ""
        },
        {
            "title": "偶成简任肃斋教论",
            "content": "贫病交攻久废诗，萧然一室独栖迟。酒钱已尽琴将典，瓶粟无储鹤亦饥。豪杰不多陈仲举，结交惟欠魏无知。箪瓢钟鼎都休计，毕竟穷通各有时。",
            "comment": ""
        },
        {
            "title": "渔舍观海寄修竹",
            "content": "寒云漠漠护墙阴，潇洒梅枝出竹林。影落荒矶和雪钓，香浮老瓦带春斟。几恁水驿传芳信，祗许沙鸥识素心。回首孤山千树远，扁舟乘兴梦中寻。",
            "comment": ""
        },
        {
            "title": "赠王琴所",
            "content": "一曲丝桐余古意，百篇风月寄闲情。君诗即是琴中操，底用离鸾别鹤声。",
            "comment": ""
        },
        {
            "title": "床屏墨竹",
            "content": "淇澳新梢笔下分，枕屏墨晕点寒云。诗人纸帐眠清夜，不梦梅花梦此君。",
            "comment": ""
        },
        {
            "title": "王琴所话别",
            "content": "羁怀不可述，赖有古琴知。客舍相逄日，江枫正落时。夕阳村店酒，秋色野桥诗。别去吴江上，悠悠动远思。",
            "comment": ""
        },
        {
            "title": "赠医者花道人",
            "content": "藜杖横肩过竹扉，半挑药笼半挑诗。笑予盘礴山云裹，泉石膏盲作历医。",
            "comment": ""
        },
        {
            "title": "偶述",
            "content": "漂泊江湖祗自邻，人生穷达信关天。老来于禄心灰矣，贫不求人气浩然。五斗岂能留靖节，一瓢亦足乐颜渊。客来问我生涯事，闭户开书对圣贤。",
            "comment": ""
        },
        {
            "title": "隐居",
            "content": "编茅卜隐读书林，门掩苍苔一径深。当户晓山长识面，临窗夜月独知心。花围锦绣翻红影，竹列琅玕舞翠阴。别是一般清富贵，何须满坞积黄金。",
            "comment": ""
        },
        {
            "title": "论诗",
            "content": "三百余篇岂苦思，个中妙处少人知。籁鸣机动何容力，才涉推敲不是诗。",
            "comment": ""
        },
        {
            "title": "偶书",
            "content": "频年踪迹堕江湖，三径荒苔忆旧庐。身老方知生计拙，家贫渐觉故人疏。松薪拾去朝炊黍，渔火分来夜读书。怨鹤惊猿应待我，台山何日赋归欤。",
            "comment": ""
        },
        {
            "title": "龙江馆舍",
            "content": "幽栖俗事不相关，家在青松翠竹间。绕屋四围都是水，隔林一片不多山。诗篇陶写清秋景，书册消磨白日间。门外沙鸥如旧识，忘机飞去又飞还。",
            "comment": ""
        },
        {
            "title": "拟古",
            "content": "山中怪物变，草木自四时，秋水照短发，血气日已衰。寒藤不知枯，青表上疏篱。繁阴纵有托，已迫风霜期。余生方自邻，孤吟欲何为。",
            "comment": ""
        },
        {
            "title": "宿龙瑞山房次周云隐韵",
            "content": "木叶秋容瘦，客怀思故乡。淡云微见月，薄露不成霜。忽忽朱颜改，悠悠白日长。空心仍独夜，减尽昔年狂。",
            "comment": ""
        },
        {
            "title": "盐",
            "content": "同絺入贡载遗经，分赐群臣羡水晶，涧下作醎从海产，熬波出素似天成。享神洁白惟形似，富贵珍奇以宝名，此物可方为相事，他时商鼎用调羹。",
            "comment": ""
        },
        {
            "title": "王可交升仙台四首",
            "content": "我来闲吊古，触景觉凄凉。踏石云侵履，个萝露湿裳。森森林不茂，馥馥野花香。寺近寻僧话，谈禅坐竹床。",
            "comment": ""
        },
        {
            "title": "贾秋壑圃",
            "content": "不学苍龙卧浙东，惊飚吟佩堕青璁。既无良策安江左，空有名园似洛中，危栈连云晴亦雨，飞楼近海夜生风。人间富贵皆尘士，回首吴山落照红。",
            "comment": ""
        },
        {
            "title": "和靖墓",
            "content": "西湖卜隐为诗忙，吟到梅花字字香。鹤不归来山寂寂，梅边闲咏月黄昏。",
            "comment": ""
        },
        {
            "title": "和李蓝溪梅花韵",
            "content": "南枝开遍北枝开，祗恐飞香落砌苔。踏雪诗人应癖好，杖藜日日为诗来。",
            "comment": ""
        },
        {
            "title": "虎丘阻雨",
            "content": "石阑浸碧剑池空，池外秋声万壑风。人倚僧窗看风雨，亭亭塔影有无中。",
            "comment": ""
        },
        {
            "title": "夜窗",
            "content": "香篆烟销夜已阑，砚池冰结漏声寒。梅花悬影书窗上，应待诗人带月看。",
            "comment": ""
        },
        {
            "title": "题义上人清虚阁",
            "content": "偶来成一宿，便觉与禅通。看塔月影尽，卷帘秋色空。因知释氏学，亦有晋人风。吟到忘言处，悠然此意同。",
            "comment": ""
        },
        {
            "title": "夏夜小酌",
            "content": "小酌酬清兴，恁阑看日移。分茶醒醉客，添灯了残棋。萤影明桐井，蛙声出草池。荒城江漏远，试问夜何其。",
            "comment": ""
        },
        {
            "title": "乐道",
            "content": "门掩荒苔客到稀，间情已与世相违。胸中宇宙自然景，眼底江山不尽诗。云淡风轻皆道体，鸢飞鱼跃总天机。吾心与物同真乐，此处宁容俗子知。",
            "comment": ""
        },
        {
            "title": "除夕",
            "content": "爆竹惊残腊，冬春此夕分。且斟分岁酒，懒赋送穷文。客思愁檐雨，乡心逐海云。阳和在何处，明日问东君。",
            "comment": ""
        },
        {
            "title": "雷潭为定讲师赋",
            "content": "缚草为庵枕碧漪，蒲团长是坐禅时。一声霹雳惊龙起，布衲蒙头总不知。",
            "comment": ""
        },
        {
            "title": "和李蓝溪梅花韵",
            "content": "孤山别后有谁邻，踏雪看花又一年。几度相思空夜月，角声吹恨不成眠。",
            "comment": ""
        },
        {
            "title": "随隐为祝南山赋",
            "content": "踪迹何拘似白云，不专丘壑避红尘。田堪耕稼即莘野，水可钓鱼皆渭滨。无碍滞心宁择地，有幽闲处便容身。一筇忽入青山去，岂是终南捷径人。",
            "comment": ""
        },
        {
            "title": "墨兰",
            "content": "一幅幽花倚客窗，离骚读罢意凄凉。笔头唤醒灵均梦，犹忆当时楚畹香。",
            "comment": ""
        },
        {
            "title": "赠易数周仁山",
            "content": "河洛图书排纸上，乾坤爻象只胸中。烦君细算乘除数，吾道何时可变通。",
            "comment": ""
        },
        {
            "title": "梅菊",
            "content": "菊清独占风霜骨，梅白偏宜雪月天。晋宋后来爱花者，岂无靖节与逋仙。",
            "comment": ""
        },
        {
            "title": "月夜登楼",
            "content": "玉宇澄清暮霭收，吟边怕倚仲宣楼。寒蟾千里夜如书，新雁一声天欲秋。湖海谁青豪杰眼，风霜易白少年头。更残忽听荒城角，吹老梅花总是愁。",
            "comment": ""
        },
        {
            "title": "山中秋思",
            "content": "石床弹月鹤听琴，玉宇凝秋绝点尘。万里无云银汉淡，一天风露湿星辰。",
            "comment": ""
        },
        {
            "title": "酒趣",
            "content": "浊醪妙理契心期，小瓮新篘香满卮。闲裹一生长是醉，饮中三昧有谁知。幕天席地忘形处，枕曲眠糟得意时。此味灵均应未解，独醒到死欲何为。",
            "comment": ""
        },
        {
            "title": "晚窗即事",
            "content": "一枕纱窗下，池塘草梦残。炷云金鸭暖，滴露玉蜍寒。晋帖从头写，唐诗著眼看。晚来吟思倦，和月凭阑干。",
            "comment": ""
        },
        {
            "title": "偶书",
            "content": "老眼看书暗，桑榆景渐催。文章身后贵，怀抱酒边开。灯火梦犹在，功名心已灰。客来休问字，且覆掌中杯。",
            "comment": ""
        },
        {
            "title": "上李承旨学士",
            "content": "儒林学海老宗师，每恨闻名识面迟。一部山川司马记，百篇风月谪仙诗。玉堂挥翰思当日，金鼎调元定此时。抱负大才应大用，得看事业迈周伊。",
            "comment": ""
        },
        {
            "title": "九日会王修竹西楼预坐者七人以落霞与孤鹜齐",
            "content": "冉冉五云深，山西日光薄，登楼集群贤，纵目天宇廓。落木悲徂年，寒光照杯酌。浩歌兴悠然，意行非涧壑。缅怀龙山游，此乐久寂寞。胡为落帽人，白首恋宾幕。醉余发诗情，分韵尽佳作。吾爱漉酒巾，西风吹不落。",
            "comment": "【注释】【原题】：九日会王修竹西楼预坐者七人以落霞与孤鹜齐飞分韵予得落字即席走笔"
        },
        {
            "title": "夜坐",
            "content": "醉月飞觞兴未阑，蓬壶影裹漏声残。碧浮金鼎香脂暖，红闪银台烛泪乾。艳曲喜听催折近，狂歌自觉入腔难。赏心乐事输年少，一点间愁了不干。",
            "comment": ""
        },
        {
            "title": "林霁山架阁同宿同中",
            "content": "秋风山馆客，移席近灯前。共语忽深夜，相看非少年。斗垂天末树，鳞出雨余天。亦有茅檐下，饭牛人未眠。",
            "comment": ""
        },
        {
            "title": "暮景",
            "content": "浮云开合晚风轻，白鸟飞边落照明。一曲彩虹横界断，南山雷雨北山晴。",
            "comment": ""
        },
        {
            "title": "杂咏",
            "content": "人无气节何足道，腹有诗书自不同。实学真才谁具眼，江湖难遇杜司空。",
            "comment": ""
        },
        {
            "title": "暮春",
            "content": "东风庭院夕阳天，恨绿愁红又一年。春自要归花自落，莫将芳事怨啼鹃。",
            "comment": ""
        },
        {
            "title": "甲子岁旦",
            "content": "天开正旦宿云收，宇宙回和气浮。岁换上元新甲子，时同太古旧春秋。朱颜不逐年华改，清思惟从造化游。柏酒满斟吟兴动，题诗记节自赓酬。",
            "comment": ""
        },
        {
            "title": "九日客怀",
            "content": "乌帽斜欹白发侵，老来空忆旧登临。一枝黄菊西风泪，数亩苍苔故国心。梧颤秋声庭露冷，雁传寒信塞云深。不须贳酒酬佳节，只把陶诗细细吟。",
            "comment": ""
        },
        {
            "title": "暮春",
            "content": "芳事阑珊三月时，春愁惟有落花知，柳绵飘白东风老，一树斜阳叫子规。",
            "comment": ""
        },
        {
            "title": "客路",
            "content": "春风客路草萋萋，小驻征鞍日又西。回首前山云树暗，竹鸡声裹鹧鸪啼。",
            "comment": ""
        },
        {
            "title": "九日偶书",
            "content": "水国雁已到，山篱菊未开。判吹头上帽，莫放手不杯。幕雨滕王阁，西风项羽台。人生几台屐，余恨付苍苔。",
            "comment": ""
        },
        {
            "title": "冬夜即事",
            "content": "独寝书窗下，其如寒夜何。头边枕黄妳，脚底踏汤婆。纸帐梅花暖，布衾春意多。道人无妄想，梦不到南柯。",
            "comment": ""
        },
        {
            "title": "和茅亦山秋夜感怀",
            "content": "老来吟拙自知羞，好景无诗未易酬。湖海愁看今夜月，功名虚度十年秋。清光偏照虑仝屋，孤影自登王粲楼。我欲乘风蟾窟去，安能与世人沉浮。",
            "comment": ""
        },
        {
            "title": "舟次樗蒱庙",
            "content": "短棹冲寒过浦东，扁舟一叶载诗翁。断烟流水残云外，古木荒祠夕照中。吟罢小楼何处笛，酒醒孤枕半江风。潮生潮落朝还暮，堪叹人生自转蓬。",
            "comment": ""
        },
        {
            "title": "书怀",
            "content": "杜门已与俗相违，苔径荒凉辙迹稀。自爱清凉忘世虑，肯求富贵役心机。隐居盘谷胜金谷，耐着麻衣鄙锦衣。百岁光阴皆梦境，且看兔走与鸟飞。",
            "comment": ""
        },
        {
            "title": "王可交升仙台四首",
            "content": "异人锺秀气，草木亦精神。见说为渔父，谁知悟道真。仙家多胜景，世路有迷津。安得骑黄鹤，相随入昊闵。",
            "comment": ""
        },
        {
            "title": "次月山少监客京韵",
            "content": "匹马搀春入帝京，秋深犹未问归程。一书不及因风寄，千里空教共月明。霄汉已随黄鹄举，家山应负白鸥盟。便须了却封侯事，衣锦归来客亦荣。",
            "comment": ""
        },
        {
            "title": "侍郎亭",
            "content": "东邻花圃栽双松，一朝煨烬枝叶空。侍郎庭前有双松，至今古色摩苍穹。此木受记本千栽，扶持若有神始终。天留真质表文献，柯叶蕃茂根本丰。百年培植饱雨露，虬枝风撼鸣笙镛。掀髯相视雪贸贸，拥盖对立云童童。不知天地有黄落，玄冥失柄春无功。云孙峨冠立亭下，典刑如侍乾淳翁。昂藏自是廓庙具，夭矫亦有山林风。棱棱铁面不可犯，麾去秦爵如飞蓬。诸孙奉酒立松下，森森头角皆虬龙。",
            "comment": ""
        },
        {
            "title": "和茅亦山韵二首",
            "content": "一生场屋梦，老去付悠悠。始信功名事，难为智力谋。有才如孔孟，无命不伊周。吾道今如此，苍天可问不。",
            "comment": ""
        },
        {
            "title": "题明皇按乐图",
            "content": "五凤楼前沸管弦，春宵花暖月娟娟。纤腰舞到霓裳曲，惊起豬龙地上眠。",
            "comment": ""
        },
        {
            "title": "竹林夏日",
            "content": "不受炎光玉万竿，仙林便作晋林看。此君长带冰霜气，醉卧绿阴诗梦寒。",
            "comment": ""
        },
        {
            "title": "寄毛素轩宣慰",
            "content": "旌麾曾驻鉴湖边，别去匆匆又两年。清夜梦分千里月，同乡人名一方天。素知心事有鸥在，欲寄音书无雁传。见说使星临浙右，明朝便买渡江船。",
            "comment": ""
        },
        {
            "title": "秋晚山行",
            "content": "铿然短策声，无事觉身轻。落叶山行软，流泉涧饮清。蟹痕沙露湿，雁影夕阳明。归路逢林叟，斑荆歃隐盟。",
            "comment": ""
        },
        {
            "title": "修竹有楼名与造物游对秦望山五云门",
            "content": "秦望诸山隐几看，仙居缥缈五云端。天高地迥三千界，月白风清十二阑。沧海气侵珠佩湿，明河影逼玉箫寒。超然身鸿过蒙上，何必蓬莱跨紫鸾。",
            "comment": ""
        },
        {
            "title": "暮春",
            "content": "园林芳事已阑珊，开尽茶蘼亦懒看。深院日长眠听雨，重重帘影隔春寒。",
            "comment": ""
        },
        {
            "title": "病中",
            "content": "读易窗闲久，多时不点朱。砚乾蟾渴水，箧破蠹侵书。气味如僧淡。形容似鹤癯。交游空满眼，谁念病相如。",
            "comment": ""
        },
        {
            "title": "梦情为懒庵上人赋",
            "content": "柏子烟销懒坐禅，白云半榻伴高眠。分明记得庄周蝶，飞向梅花雪涧边。",
            "comment": ""
        },
        {
            "title": "题四畅图",
            "content": "四畅图中四散人，藤床对坐遣闲情。搔头真有爬梳态，搐鼻应无喷嚏声。扪虱未能谈世事，捻髭元不为科名。一时快意皆真乐，谁把丹青写得成。",
            "comment": ""
        },
        {
            "title": "述怀",
            "content": "故乡迢递几时还，目断长江杳渺间。一雁飞边天万里，白云多处是青山。",
            "comment": ""
        },
        {
            "title": "漫述",
            "content": "眼前万事等一梦，世上几人能百年。千古英雄今已矣，北邙荒冢草芊芊。",
            "comment": ""
        },
        {
            "title": "寄王爱梅",
            "content": "诸生归去暮庭空。塔下游观倚瘦筇。千尺宝轮擎海月，七层金铎语天风。升堂尽可同僧饭，持钵何须听寺钟。",
            "comment": ""
        },
        {
            "title": "依绿亭",
            "content": "数椽潇洒瞰清漪，荡漾烟霏欲湿衣。阑角寒光摇翡翠，檐牙倒影浸琉璃。荷边鼓瑟游鱼听，柳外敲棋睡鹭飞。洗尺红尘青眼客，临流何惜赋新诗。",
            "comment": ""
        },
        {
            "title": "灯花",
            "content": "发生元不假栽培，一点春从午夜回。自喜结根依小草，不愁飞片点苍苔。荧荧有豔蛾频扑，澹澹无香蝶不猜。窗下敲棋烬落，更深约客不曾来。",
            "comment": ""
        },
        {
            "title": "子胥庙",
            "content": "伍相祠前云气昏，奔吴心事与谁论。怒涛夜半翻江月，疑是忠臣一片魂。",
            "comment": ""
        },
        {
            "title": "百杜柳溪韵",
            "content": "安贫乐道岂卑微，肯羡黄金带古围。爵列三公今却有，齿逾七袠古来稀。满头霜雪客怀老，过眼烟云人是非。皎皎驹在空谷，好贤谁复咏缁衣。",
            "comment": ""
        },
        {
            "title": "棋声",
            "content": "何处仙翁爱手谈。时闻剥啄竹林间。一枰子玉敲云碎，几度午窗惊梦残。缓着应知心路远，急围不放耳根闲。烂柯人去收残局。寂寂认亭石几寒。",
            "comment": ""
        },
        {
            "title": "夜坐即事呈修竹监簿",
            "content": "一室冷於冰，秋高夜气清。月窗搀灯影，风叶乱琴声。寡慾知身健，安贫觉累轻。吟边闲倚竹，谁识此时情。",
            "comment": ""
        },
        {
            "title": "书馆即事",
            "content": "烟拖野色入书窗，一亩平田隔草塘。暮雨初收新水满，藕花香杂稻花香。",
            "comment": ""
        },
        {
            "title": "宫词",
            "content": "闻说君王御宴回，宫人留钥内门开。琵琶拨尽黄昏月，不见花间凤辇来。",
            "comment": ""
        },
        {
            "title": "钱越守",
            "content": "旌旆涨天飞，江山惨夕晖。倾城钱州牧，别泪点朝衣。人指生祠说，春随祖帐归。自来言越瘠，公去转难肥。",
            "comment": ""
        },
        {
            "title": "怀友",
            "content": "听雨思君泪欲流，檐声滴老鬓边秋。何时过我晴窗下，共话思君听雨愁。",
            "comment": ""
        },
        {
            "title": "见梅",
            "content": "孤根偷转一分阳，枝北枝南次第芳。照水晓妆冰镜冷，横空雪树冻云香。未成林实调金鼎，先占春魁伴玉堂。因忆西湖林处士，年年觅句为伊忙。",
            "comment": ""
        },
        {
            "title": "挽任宅云",
            "content": "方拟荣除上玉堂，玉楼有召返仙乡。才过贾谊同年少，齿长颜回一岁亡。师友交情从此绝，死生异路实堪伤。云边宅在人何在，肠断西风泪几行。",
            "comment": ""
        },
        {
            "title": "句",
            "content": "江蓠满意馨。",
            "comment": ""
        },
        {
            "title": "送张伯威提举",
            "content": "人生聚散等浮沤，忆昔过从与胜游。棋局敲残清夜月，菊花吟老半窗秋。客中送客难为别，山外看山总是愁。回首片帆江路远，疏烟斜雨到西州。",
            "comment": ""
        },
        {
            "title": "上李承旨学士",
            "content": "中朝人物总称贤，恬退间居又几年。独抱丹心长恋阙，因思绿野且归田。未应隽轨淹东鲁，行看文星照北燕。见说君王思国老，鹤书即下九重天。",
            "comment": ""
        },
        {
            "title": "一春",
            "content": "花心醉日蝶先觉，柳眼窥春莺未知。景物繁华易凋谢，一春消得几番诗。",
            "comment": ""
        },
        {
            "title": "问菊",
            "content": "山冈独立对秋光，一袖西风两屐霜。笑倚东篱问寒菊，自渊明后几番香。",
            "comment": ""
        },
        {
            "title": "漫述",
            "content": "楚洒何忍沉清客，周粟安能活饿夫。慨想前修千古事，孤忠高义后来无。",
            "comment": ""
        },
        {
            "title": "春梦",
            "content": "铜匜艾纳翠氤氲，六六屏山酒半醒。梦入中州看秦画，春风吹乱玉梨云。",
            "comment": ""
        },
        {
            "title": "夜坐即事",
            "content": "对景坐清夜，萧然鬓已华。诗悭难就稿，灯暗不成花。易醉愁边酒，频归梦裹家。何时锄旧圃，学种邵平瓜。",
            "comment": ""
        },
        {
            "title": "析柳",
            "content": "阳关一曲灞桥春，垂绿阴中别恨新。漫折青丝千万缕，多应绊不住行人。",
            "comment": ""
        },
        {
            "title": "读秦纪",
            "content": "并吞六国独称雄，经籍灰飞烈焰中。书外有书焚不尽，一篇圯上汉成功。",
            "comment": ""
        },
        {
            "title": "别徐敬菊",
            "content": "契阔又两载，光阴一掷梭。祗因离别久，不觉语言多。安得长留此，其如欲去何。诗盟终未冷，早晚更相过。",
            "comment": ""
        },
        {
            "title": "送别胡汲古",
            "content": "自邻身是客，又送客登舟。虽有重来约，难禁一别愁。风烟迷柳驿，草树暗春洲。后夜怀人处，山空月满楼。",
            "comment": ""
        },
        {
            "title": "漫述",
            "content": "逢人休要说公卿，老去无心慕宠荣。李不封侯刘不第，千年青史亦传名。",
            "comment": ""
        },
        {
            "title": "雨过",
            "content": "雨过山头云气湿，潮生渡口岸痕深。一声短笛斜阳外，知有渔舟泊柳阴。",
            "comment": ""
        },
        {
            "title": "道观即事",
            "content": "月到松庭鹤未眠，玄都羽士诵灵篇。玉炉烟断瑶坛冷，金磬一声霜满天。",
            "comment": ""
        },
        {
            "title": "对镜",
            "content": "勋业梦不到，晓窗时一看。是非须内照，妍丑付旁观。客鬓从渠白，诗肩本自寒。俨然瞻视处，赖汝整衣冠。",
            "comment": ""
        },
        {
            "title": "秋吟",
            "content": "略彴当门石径斜，槿篱深护野人家。炊烟起处江村晚，一片斜阳万点鸦。",
            "comment": ""
        },
        {
            "title": "上李承旨学士",
            "content": "表表声名动缙绅，金銮奏事旧词臣。胸中千古渊源学，天下十分端正人。犹记演纶依日月，行看听履上星辰。枝南枝北云山异，何日抠衣拜后尘。",
            "comment": ""
        },
        {
            "title": "赠上人",
            "content": "懒听人是与人非，有耳如聋未是痴。不采当时临济喝，威王前事已先知。",
            "comment": ""
        },
        {
            "title": "炀帝行宫",
            "content": "彩凤楼前汴水流，君王不复锦帆游。长堤旧日青青柳，曾带春风指御舟。",
            "comment": ""
        },
        {
            "title": "滴翠松",
            "content": "老翠蟠空一样高，月分寒影落庭皋。哦诗猛把阑干拍，宿鹤惊飞露湿袍。",
            "comment": ""
        },
        {
            "title": "见雁有怀",
            "content": "满眼西风忆故庐，亲朋音问久相疏。年年江上无情雁，只带秋来不带书。",
            "comment": ""
        },
        {
            "title": "书馆",
            "content": "池馆深深锁翠凉，课余多暇日偏长。屋连湖水琴书涧，窗近花阴笔砚香。吾道尚存贫亦乐，客身长健老何妨。十年心事闲搔首，厌听蝉声送夕阳。",
            "comment": ""
        },
        {
            "title": "燕子楼",
            "content": "繁华随逝水，日暮高楼空。哀哀徐陵妾，事主不及终。空房辍膏沐，明妆为准容。春风燕子来，秋风燕子去。去来影带双，孤鸾抱憔悴。回首醉娇时，百花不敢媚。",
            "comment": ""
        },
        {
            "title": "寒夜即事",
            "content": "倚遍阑干更漏长，矛髭捻断为诗忙。清分梅影夜宜月，寒入雁声天正霜。怀古顿吴孤客恨，追欢难忆少年狂。读书窗下篝灯坐，一卷离骚一篆香。",
            "comment": ""
        },
        {
            "title": "至后",
            "content": "道人坐茅宇，独抱无弦琴。对此景物变，夕云散还阴。雨气一帘润，云意千山深。新阳畅微暄，疏花点孤林。芳时坐消歇，孰同岁寒心。孤梅发清夜，庭树惊栖禽。",
            "comment": ""
        },
        {
            "title": "上廉访分司官",
            "content": "行部巡荒察吏奸，皇皇使节古刑官。声摇天上星辰动，清逼云间风露寒。肃政严持三尺法，恤民特放一分宽。香名已覆金瓯底，便作他年宰相看。",
            "comment": ""
        },
        {
            "title": "拟古",
            "content": "骊龙有明珠，奇气久磅礴。一为鲛人采，夜半泣海若。到宝谅难得，珍藏思远托。如何贱所贵，用之以弹雀，弹雀亦何惜，一去恐流落。",
            "comment": ""
        },
        {
            "title": "偶书呈王修竹",
            "content": "琴心不复寄松萝，贺鉴湖边水自波。晚节黄花秋思淡，夕阳红树客愁多。何时归鹤招丁令，有意逃渔侣志和。不管白头乌帽落，西风一曲付狂歌。",
            "comment": ""
        },
        {
            "title": "书怀",
            "content": "平生湖海气，老去叹飘蓬。知命难求富，安贫不送穷。江空思捉月，天阔欲行风。俗眼从渠白，无人识此翁。",
            "comment": ""
        },
        {
            "title": "寓舍古木无叶",
            "content": "桃李门墙万柳青，诗人茅屋独凄清。檐前古木无春叶，可怪乐风亦世情。",
            "comment": ""
        },
        {
            "title": "小酌",
            "content": "小酌园林酒半醺，落红影裹惜余春。插花归去蜂随帽，傍柳行来鸥避人。白发尚为千里客，黄金难铸百年身。何时归赋沧浪水，浣我征衣万斛尘。",
            "comment": ""
        },
        {
            "title": "梁燕",
            "content": "梁间两处燕成窠，来往衔泥带落花。昵昵并头休巧语，相依总在别人家。",
            "comment": ""
        },
        {
            "title": "漫述",
            "content": "脱巾漉酒心先醉，着屐登山脚便轻。豪饮清游忆陶谢，古人千载尚留名。",
            "comment": ""
        },
        {
            "title": "春寒",
            "content": "春寒料峭透纱窗，睡起晴蜂恰报衙。怪得晓来风力劲，满阶香雪落梨花。",
            "comment": ""
        },
        {
            "title": "题梅花诗卷后",
            "content": "月香水影句清奇，除却逋仙更有谁。吟骨春风吹不落，此翁已后绝无诗。",
            "comment": ""
        },
        {
            "title": "即事",
            "content": "花露妍朱朝点易，药炉分火书焚香。道人不管世间事，自觉间中日月长。",
            "comment": ""
        },
        {
            "title": "秋吟",
            "content": "秋高风急雁来初，久客松江岂为鲈。好梦不成人睡觉，半窗残月夜灯孤。",
            "comment": ""
        },
        {
            "title": "春游次王修监簿韵",
            "content": "天色新晴带薄寒，主人饮客出城关。兰亭觞咏寻羲帖，窆石衣冠吊禹山。春水断桥芳草塘，晓风啼鸟落花闲。囊中诗句壶中酒，何必仙人大小还。",
            "comment": ""
        },
        {
            "title": "夜坐",
            "content": "世事等轻云，蘧庐寄此身。青灯少年梦，白发异乡人。按剑惊山鬼，吞丹养谷神。黄庭重读罢，吾得葆吾真。",
            "comment": ""
        },
        {
            "title": "王直翁相过",
            "content": "芒鞋朝踏雨，来自赤城山。久别翻生面，相看各老颜。开樽茅屋裹，煮茗竹林间。此去须荣遇，宁愁计路难。",
            "comment": ""
        },
        {
            "title": "和葺庐韵",
            "content": "地僻浑无车马喧，禅房修饰称居女。庄严固是由心造，丹雘多应被眼满。佛法不须身外觅，世缘只作梦中看。我来欲问无生话，万面西江一吸乾。",
            "comment": ""
        },
        {
            "title": "夜坐",
            "content": "香篆烟销夜气清，篝灯开卷遣间情。半窗月落梅无影，三径风来竹有声。乐道何须图富贵，读书元不为功名。白云满榻便高卧，欹枕诗成梦不成。",
            "comment": ""
        },
        {
            "title": "偶书",
            "content": "我来惊岁晚，愁裹度年华。云冻天将雪，山寒梅未花。晓窗留客饭，午寺觅僧茶。归路江村暝，行行及暮鸦。",
            "comment": ""
        },
        {
            "title": "元日",
            "content": "睡眼朦胧撑不开，鸡声唱晓梦惊回。竹炉尚有残冬火。柏酒初斟新岁杯。身世百年如梦幻，功名两字已心灰。门无贺客清闲甚，自汲寒泉浸古梅。",
            "comment": ""
        },
        {
            "title": "除夜即事",
            "content": "除夕无诗侣，灯窗酒独斟。三更风雪夜，一片岁寒衣。衰老常忧病，清闲不废吟。明朝年八十，晚景惜榆阴。",
            "comment": ""
        },
        {
            "title": "明妃",
            "content": "一函香骨埋沙漠，魂魄多应绕汉庭。惟有春风知此恨，年年吹指草痕青。",
            "comment": ""
        },
        {
            "title": "项羽台",
            "content": "失计鸿门根未消，一生霸业亦徒劳。当时漫筑台千尺，争似歌风地步高。",
            "comment": ""
        },
        {
            "title": "池荷",
            "content": "红藕花多映碧栏，秋风才起易凋残。池塘一段荣枯事，都被沙鸥冷眼看。",
            "comment": ""
        },
        {
            "title": "春雨词",
            "content": "檐声滴碎玉阑干，开尽梨花亦懒看。燕子不归人寂寞，深深宫殿锁春寒。",
            "comment": ""
        },
        {
            "title": "即事",
            "content": "春晴无处不繁华，多少游人逐钿车。尽道东风花柳好，谁知生意在桑麻。",
            "comment": ""
        },
        {
            "title": "西山韩太师坟",
            "content": "古墓年深草树荒，石人石马卧斜阳。争如湖上逋仙冢，诗骨埋云万古香。",
            "comment": ""
        },
        {
            "title": "寄钱竹深",
            "content": "梦断膏梁记几年，舍身事佛绝尘缘。把茅盖屋孤峰顶，片衲蒙头万竹边。支遁才高交杜老，参寥诗好动苏仙。何当尽弃人间事，特地来参一击禅。",
            "comment": ""
        },
        {
            "title": "明妃",
            "content": "和戎何惜遣蛾眉，悔恨徒然杀画师。汉主深恩如可报，安身死虏亦无辞。",
            "comment": ""
        },
        {
            "title": "修竹馆舍",
            "content": "乳燕衔泥春书长，枕书无梦到高唐。桃花红雨梨花雪，相逐东风过粉墙。",
            "comment": ""
        },
        {
            "title": "寄月山太守",
            "content": "下车方数月，早已政声驰。太守一身瘦，东川百姓肥。勤劳惟听政，闲暇即吟诗。官况依然在，何须赋式微。",
            "comment": ""
        },
        {
            "title": "总讲师涅磐台",
            "content": "莫将生死视如来，要看莲花火裹开。勘到灰飞烟灭处，涅磐不是涅磐台。",
            "comment": ""
        },
        {
            "title": "杂咏",
            "content": "持螯已饱团脐蟹，砟脍犹思巨口鲈。风物秋来多感慨，天寒酒醒客心孤。",
            "comment": ""
        },
        {
            "title": "明皇按乐图",
            "content": "一曲霓裳舞太真，谁知鼙鼓动胡尘。当时若按周姬乐，治世音中无乱人。",
            "comment": ""
        },
        {
            "title": "偶题",
            "content": "一春过半近清明，点滴檐声未肯晴。细柳细中垂绿重，残花风裹落红轻。世间白发在公道，眼底青山不世情。富贵倘来忙不得，人生何必苦营营。",
            "comment": ""
        },
        {
            "title": "对客",
            "content": "窗不篝灯坐，相看白发新。共谈为客事，同是异乡人。诗写梅蓊月，茶煎谷雨春。明朝愁远别，离思欲沾巾。",
            "comment": ""
        },
        {
            "title": "春日郊居",
            "content": "卜筑幽居慰寂寥，数椽茅屋傍江郊。庭前滕薛笋争长，篱下陈雷蔓结交。杏圃花香蜂课蜜，芹塘泥暖燕营巢。山窗对景浑无事，吟得诗成手自抄。",
            "comment": ""
        },
        {
            "title": "寄秋山和尚",
            "content": "几夜孤吟忆贯休，疏钟敲月动诗愁。何人来入匡庐社，分我山中一半秋。",
            "comment": ""
        },
        {
            "title": "闻角",
            "content": "谯角咿鸣到枕边，边情似向曲中传。梅花三弄月将晚，榆塞一声霜满天。织锦佳人应有恨，枕戈老将想无眠。争如二月春风市，卖酒楼头听管弦。",
            "comment": ""
        },
        {
            "title": "赠皎上人",
            "content": "破衲和云著，何时下赤城。高年头未白，得道骨全青。诗思秋空阔，禅心夜月明。何当捐世事，来结远公盟。",
            "comment": ""
        },
        {
            "title": "石窗为明上人赋",
            "content": "何年凿山骨，八面锁苍苔。海月照还白，天风吹不开。玲珑宜丈室，明洁称经台。眼界皆通透，间云任去来。",
            "comment": ""
        },
        {
            "title": "石门",
            "content": "赢马东山路，骎骎抵石门。落花春夜雨，流水暮烟村。久客悲行役，清愁搅梦魂。劳生多感慨，余恨付乾坤。",
            "comment": ""
        },
        {
            "title": "旦景",
            "content": "鸡鸣起濯发，披衣出户牖。自汲古涧泉，落月犹在手。三漱吞朝霞，余光散花柳。兹意难语人，延伫忽良久。",
            "comment": ""
        },
        {
            "title": "云间有怀",
            "content": "风流怀二陋，才名动三吴。荒冢今何许，千载空烟芜。当时逞文笔，万象争先驱。有如明月璧，美价倾鸿都。古运有翻覆，韫匵空良图。惜哉去就轻，丧此千金躯。人生各有死，百年同须臾。独遗文字芳，乃与天壤俱。凄凄九山塞，冉冉谷水枯。白鹤久已寂，黄犬不复呼。斯人今已矣，吊古空嗟吁。",
            "comment": ""
        },
        {
            "title": "王修竹馆舍即事",
            "content": "池馆翠深处，宽间称客居。未仙犹阆苑，不梦亦华胥。竹净堪居鹤，荷香欲醉鱼。心清无个事，长日一编书。",
            "comment": ""
        },
        {
            "title": "杂咏",
            "content": "地多种竹堪容鹤，池不栽莲恐碍鱼。小径荒苔人不到，闭门间学换鹅书。",
            "comment": ""
        },
        {
            "title": "即事",
            "content": "蝇头蜗角两无营，心地宽间景亦清。山色浅深分远近，云容舒卷弄阴晴。晓窗对菊思元亮，秋佩纫兰效屈平。独倚西风凝望眼，一行雁影夕阳明。",
            "comment": ""
        },
        {
            "title": "和毛宣尉蓬莱阁韵",
            "content": "杰阁挥飞翠霭间，蓬莱元不在人寰。绿围城郭千村水，青逼帘栊四面山。华表鹤归辽海远，高台凤去夕阳间。我来倚遍阑干月，云锁重门夜不关。",
            "comment": ""
        },
        {
            "title": "即席和卫山斋韵并呈顾渊白路教",
            "content": "烛夜飞觞客在山，同看明月上云端。粘天水阔蟾光湿，卷海风高蜃气寒。会友幸逢三益在，娱情休恨四并难。座中喜有能诗者，便作唐诗顾况看。",
            "comment": ""
        },
        {
            "title": "新昌大石佛",
            "content": "倚天岩石费雕镌，佛相分明在眼前。莫与嘉州争大小，法身充满本无边。",
            "comment": ""
        },
        {
            "title": "钱府旧园",
            "content": "十二峰前富贵家，乱离不复旧繁华。亭台寂寂无不到，流泉东风自落花。",
            "comment": ""
        },
        {
            "title": "偶成简任肃斋教论",
            "content": "百年光景易侵寻，消遣间愁只苦吟。但觉笔头风雨湿，不知鬓底雪霜侵。冥鸿九负九霄志，老骥空怀千里心。富贵倘来应有命，何须弹铗扣知音。",
            "comment": ""
        },
        {
            "title": "约王琴外不来舟中偶成",
            "content": "清飚卷炎埃，碧水出秋素。迢迢见山亭，回首隔烟雾。酒帘扬渔村，笳鼓响军戍。倚蓬问舟人，云是三江路。篱落鸡欲栖，野水牛已渡。钓翁炊荻烟。稚子收渔具。抱琴人不来，残阳在高树。",
            "comment": ""
        },
        {
            "title": "鹤林仙坛寺",
            "content": "古坛归鹤杳，野鹿自成群。岚气浮清晓，钟声出白云。树穿僧屋老，水到寺门分。人世无穷事，山中了不闻。",
            "comment": ""
        },
        {
            "title": "竹杖",
            "content": "一枝苍节瘦，恰称地行仙。不但挑诗卷，尤堪挂酒钱。看梅敲雪落，引鹤卓苔穿。莫近葛陂水，化龙飞上天。",
            "comment": ""
        },
        {
            "title": "春日",
            "content": "春色浓於酒，何须醉玉觞。柳疏莺占影，花杂蝶分香。往事随流水，间愁付夕阳。吟边自歌舞，犹学少年狂。",
            "comment": ""
        },
        {
            "title": "拟古",
            "content": "徂徕有嘉木，薿薿高连天。修柯濯雨露骨，沃叶藏云烟。根蟠九地暖，声落四壁寒。由来所养□，中与春相干。岁外产茯苓，玉色腴且坚。山人属为药，至味通灵仙。愿言事服饵，身可三千年。",
            "comment": ""
        },
        {
            "title": "西湖行春",
            "content": "画船无复沸笙歌，湖水年年自碧波。回首苏公堤上柳，绿阴不似旧时多。",
            "comment": ""
        },
        {
            "title": "次韵书怀",
            "content": "风霜头已白，悔不早归耕。客路远千里，儒冠误一生。世情云共薄，心事月同明。老去便疏散，逢人懒送迎。",
            "comment": ""
        },
        {
            "title": "闺情效香奁体",
            "content": "泪浣香腮粉未乾，相思成病怯春寒。此情欲向琵琶诉，整得琵琶又倦弹。",
            "comment": ""
        },
        {
            "title": "伤春",
            "content": "东皇别我太匆匆，急景相催鬓已翁。杜宇一声花结局。人生消得几春风。",
            "comment": ""
        },
        {
            "title": "寄峡山胡府判",
            "content": "鉴湖狂客又西湖，笔砚生涯计已迂。五斗自惭腰不折，四方安得口能糊。家山迢递乡心远，灯火凄凉客影孤。莫误风前看落雁，尺书还肯寄来无。",
            "comment": ""
        },
        {
            "title": "漫述",
            "content": "对客莫谈当世事，闭门且读旧时书。蓬莱献赋心犹在，只恐无人荐子虚。",
            "comment": ""
        },
        {
            "title": "杂咏",
            "content": "天外斜阳犹在树，林间宿鸟已归巢。黄昏莫把柴门掩，恐有诗人带月敲。",
            "comment": ""
        },
        {
            "title": "夜坐读书",
            "content": "寂寞寒窗下，观书胜苦吟。青灯风雪夜，黄卷圣贤心。吾道关兴废，斯文几古今。凤兮胡不至，三叹泪沾襟。",
            "comment": ""
        },
        {
            "title": "秋夜和月山韵",
            "content": "凉夜残灯照客愁，衾单添尽鹔鹴裘。半窗明月三更梦，一枕西风两鬓秋。吟骨棱棱宽带眼，归心切切望刀头。何时束箧家山去，独驾柴车访伯休。",
            "comment": ""
        },
        {
            "title": "寄姜仕可",
            "content": "独学苦无友，年来愧广文。怀贤歌伐木，忆别赋停云。病后少出户，梦中多见君。盍簪须有日，却与共论文。",
            "comment": ""
        },
        {
            "title": "题东山玩月图",
            "content": "斜阳红尽暮云碧，一片天光涵水色。海涛拥出烂银盘，千里婵娟共今夕。主人邻客登东山，踏碎寒光看秋液。星河倒景浸空明，露华溥玉夜气清。冯夷激水水欲立，海若辟易天吴惊。孤舟卷帆泊烟屿，古木撼壑生秋声。恁高人在金鳌背，间看潮生烟渚外。老龙翻海云气寒，长鲸卷雪浪花碎，茫茫万顷沧浪中，屹立孤峰锁苍翠。山巅扫石罗樽罍，宾主传杯不放杯。骚客掀髯赋诗去，山童踏月携琴来。剧谈浩饮不知醉，仰天大笑欢颜开。倒著接罗欲起舞，乾坤清气入肺腑。天边风月空四时，眼底江山自千古。谢安蹑屐游东山，袁宏登舟宴牛渚。庾亮南楼今在不，坡仙赤壁知何许。满眼往事转头空，千年人物俱尘土。人生光影若湍流，霜痕易点双鬓秋。胸中勿着尘俗事，眉间休锁名利愁。我辈适意在行乐，古人所以秉烛游。月山追忆旧游地，尽写风烟入缣素。我来见画如见景，想像高唐犹可赋。诸君后会应可期，云萍合散今何之。安得扁舟澉川去，日与杖履相追随。登山把酒醉明月，共看此画歌此诗。",
            "comment": ""
        },
        {
            "title": "秋声",
            "content": "庭外梧桐叶叶风，楼头过雁砌边蛩。隔窗砧杵敲残月，唤起乡愁归兴浓。",
            "comment": ""
        },
        {
            "title": "秋色",
            "content": "凭高望不极，望断动愁情。落日凄凉处，西风点染成。丹枫明野驿，白水浸江城。马上人回首，戎戎黯客程。",
            "comment": ""
        },
        {
            "title": "江景",
            "content": "寒生雁背天将雪，冷入鱼腮水欲冰。钓艇归来江路暝，舟人分火点渔灯。",
            "comment": ""
        },
        {
            "title": "挽卫山斋",
            "content": "武公后裔有仍孙，德望才名世所尊。拟向山中专注易，忽传地下趣修文。月楼不复赓诗句，春阁犹思共酒樽。痛恨死生千古隔，西风吹泪湿秋云。",
            "comment": ""
        },
        {
            "title": "漫述",
            "content": "烘柳日高花院暖，炷沉烟冷竹窗虚。开编怕见伤怀事，不读离骚读四书。",
            "comment": ""
        },
        {
            "title": "秋思",
            "content": "天容凝碧换秋容，残暑泠然一洗空。梧叶多应愁夜雨，葛衣渐觉怯西风。十分冷淡砧声外，一片凄凉雁影中。兴动莼鲈欲归去，季鹰心事恰相同。",
            "comment": ""
        },
        {
            "title": "秋意",
            "content": "梧叶翻风敲老树，蛩声带月泣寒莎。只消些少闲风月，便觉客窗秋意多。",
            "comment": ""
        },
        {
            "title": "枕边瓶桂",
            "content": "岩桂花开风露天，一枝折向枕屏边。清香重透诗佩服，半榻眠秋梦亦仙。",
            "comment": ""
        },
        {
            "title": "送张按察移节江陵",
            "content": "满载琴书事宦游，皇皇使节重咨诹。蒲帆风饱三千里，绣斧霜寒十六州。荆渚行观新德政，越人共忆旧风流。市桥衰柳难攀折，只拗梅花送去舟。",
            "comment": ""
        },
        {
            "title": "唐竹卿道士相过",
            "content": "一径秋老碧苔，柴扉掩书少曾开。诗书门户无人到，只有通玄道士来。",
            "comment": ""
        },
        {
            "title": "秋胡妻",
            "content": "陌上桑叶稀，家中蚕正饥。妾心知采桑，安知使君谁。结发为人妇，几年守空帏。妇义不移天，黄金欲何为。老姑倚门久，不待盈筐归。为妾谢使君，风化关庭闱。",
            "comment": ""
        },
        {
            "title": "赠了上人抄化",
            "content": "破衲卷秋云，入山深更深。近闻营梵刹，应不累禅心。寒瀑泻苍壁，晚花生古林。遥思明月夜，谁听颖师琴。",
            "comment": ""
        },
        {
            "title": "临平泊舟",
            "content": "客舟系缆柳阴傍，湖影侵蓬夜气凉。万顷波光摇月碎，一天风露藕花香。",
            "comment": ""
        },
        {
            "title": "漫述",
            "content": "青春易过不多日，白书得间能几人。有限光阴空役役，堆钱难买百年身。",
            "comment": ""
        },
        {
            "title": "幽居",
            "content": "幽居少尘事，赢得一身闲。竹屋无人到，柴门尽日关。斜阳明晚浦，落叶瘦秋山。隔水双飞鹭，忘机自往还。",
            "comment": ""
        },
        {
            "title": "和仇山村九日吟卷",
            "content": "暮秋景物觉荒凉，触景凭高逆杳茫。归隐清如陶靖节，苦吟瘦似沈东阳。烟横晚浦蒹葭碧，霜落寒林橘柚黄。追想汉宫当日事，赐萸冥罢谢君王。",
            "comment": ""
        },
        {
            "title": "酒家",
            "content": "风飐青帘出杏林，行人未醉翁头春。安知涤器茅桅者，不是相如行辈人。",
            "comment": ""
        },
        {
            "title": "伤春",
            "content": "园林芳事已阑珊，梅未生仁笋未竿。堤上柳棉风脱尽，绿阴应在雨中寒。",
            "comment": ""
        },
        {
            "title": "句",
            "content": "飒飒片帆轻。",
            "comment": ""
        },
        {
            "title": "读文丞相吟啸稿",
            "content": "垂垂大厦颠，一木支无力。精卫悲沧海，铜驼化荆棘。英风傲几砧，滨死犹铁脊。血洒沙场秋，寒日赤为碧。惟留吟啸编，千载光奕奕。",
            "comment": ""
        },
        {
            "title": "酒家",
            "content": "风飐青帘挂杏村，田家新酿瓮头春。今年米贵无钱籴，买醉衔杯能几人。",
            "comment": ""
        },
        {
            "title": "绿珠",
            "content": "娉婷名家姝，荣显晋朝使。斛珠不论货，得奋巾栉侍。一笑金谷春，粉黛皆斂避。岂知步障中，乃复为愁地。念主爱妾深，因妾为主累。□楼风月愁，残花抱春坠。",
            "comment": ""
        },
        {
            "title": "秋吟",
            "content": "满眼秋光动客情，小园闲步杖藜轻。黄花憔悴应思晋，才遇渊明香便清。",
            "comment": ""
        },
        {
            "title": "九日书怀",
            "content": "客鬓同秋老，乡心逐雁飞。重阳今日是，三径几时归。篱下多黄菊，门前少白衣。无人慰岑寂，独立对斜晖。",
            "comment": ""
        },
        {
            "title": "和茅亦山先生杂咏",
            "content": "身世飘浮水上蓬，间中清事有谁同。吟窗梦草添诗料，画笔生花奋化工。酒后乌鸟时击缶，愁来咄咄自书空。园林寂寞春何处，春在桑麻雨露中。",
            "comment": ""
        },
        {
            "title": "舟行送王琴所之澉州",
            "content": "晨星寥落曙光浮，柳岸风轻送客舟。万点远山重叠根，一江流水浅深愁。淡烟茅店家家晓，白露枫林处处秋。独倚蓬窗还自笑，此身漂泊愧沙鸥。",
            "comment": ""
        },
        {
            "title": "玉绣球花",
            "content": "花神巧学传膏样，不属针一属化工。疑是环瑶初琢就，一团香雪滚春风。",
            "comment": ""
        },
        {
            "title": "简孙治中归维扬",
            "content": "闻君骑鹤赋归欤，漫写诗篇问起居。后土祠前花在否，平山常是柳何如。",
            "comment": ""
        },
        {
            "title": "春闺",
            "content": "屏山梦断整云鬟，金鸭吹香火未残。背倚阑干听燕语，一帘风雨卷春寒。",
            "comment": ""
        },
        {
            "title": "送文正公遗像与王东庐",
            "content": "古画从来宝绘堂，遗君敢借旧珍藏。貌存故国三公贵，泽衍来孙百世芳。家庙几年成阙典，宗枝此日倍增光。当时种德根苗远，分得槐阴到鹤乡。",
            "comment": ""
        },
        {
            "title": "对菊",
            "content": "春花能得几时红，万树繁华转眼空。黄菊虽黄偏耐久，西风雅淡似东风。",
            "comment": ""
        },
        {
            "title": "寓舍即事",
            "content": "矮屋编茅槿缚篱，诗人住处恰相宜。万间突兀梦不到，一室凄清心自知。窗下无灯童睡早，林间有月鹤归迟。八荒便作庭除看，南北东西任所之。",
            "comment": ""
        },
        {
            "title": "登宝林飞来峰",
            "content": "乘风飞步碧崔嵬，万壑千岩入眼来。古甃直穿沧海破，浮图高拂白云开。龟公埋没今无冢，乌喙登临旧有台。立尽斜阳不归去，一声孤雁过蓬莱。",
            "comment": ""
        },
        {
            "title": "秋夕和吕讲师韵",
            "content": "谁弹招隐操，云外伴清幽。午夜山林月，一花天地秋。经窗凉影淡，禅榻古香浮。不作蟾宫梦，凄然忆旧游。",
            "comment": ""
        },
        {
            "title": "清明",
            "content": "清明时节已春深，白发萧疏忽满簪，萍梗一生孤客恨，松楸千里故乡心。浸花窗下分红影，插柳檐前借绿阴。幸有故人同笑语，不妨沽酒共清吟。",
            "comment": ""
        },
        {
            "title": "鸳鸯梅",
            "content": "孤花忽妩媚，并蒂占春阳。自有双成意。全胜姑射妆。月溪同浴影，雪树共栖香。玉笛频吹处，交飞落野塘。",
            "comment": ""
        },
        {
            "title": "客怀",
            "content": "年年春暮客天涯，愁见东风飏柳花。自叹身如梁上燕，营巢长傍别人家。",
            "comment": ""
        },
        {
            "title": "金润玉隐废寺间居",
            "content": "梵刹当年聚众僧，丛林深处著禅扃。金沙布地阶无土，玉轴堆函藏有经。云树千寻张翠盖，烟萝一片殿青屏。星移物换今寥落，古寺犹存柏子庭。",
            "comment": ""
        },
        {
            "title": "闺情效香奁体",
            "content": "懒向妆台对镜鸾，罗衣怯薄正春寒。黄金络索珊瑚坠，独立春风看牡丹。",
            "comment": ""
        },
        {
            "title": "诗穷",
            "content": "风愁月恨属诗翁，终日推敲句未工。何苦辛勤学郊岛，呕心博得一生穷。",
            "comment": ""
        },
        {
            "title": "幽居",
            "content": "结屋依山住，幽窗与静宜。藤花上疏竹，苔石卧荒篱。挈榼童沽酒，敲门客送计。老惭生计拙，役役又何为。",
            "comment": ""
        },
        {
            "title": "拟古",
            "content": "名门有贞女，始结丝萝盟。嬿婉席未温，良人已远行。远行何时归，妾身不自轻。空帏守寂寞，誓以终此生。虽云受恩浅，耿耿怀至怀。",
            "comment": ""
        },
        {
            "title": "暮春",
            "content": "一鸟不啼春寂寂，百花都落雨蒙蒙。十分花鸟乐风恨，半在诗中半酒中。",
            "comment": ""
        },
        {
            "title": "蓬山堂访王鹤隐高士不值",
            "content": "蓬莱深处访仙家，云护岩扉石径斜。笙鹤未归春寂寂，青鸾啄碎碧桃花。",
            "comment": ""
        },
        {
            "title": "金陵怀古",
            "content": "六宫禾黍千年恨，一片江山万古情。明月不关兴废事，夜深还照石头城。",
            "comment": ""
        },
        {
            "title": "寒夜呈梅深",
            "content": "空齐对孤客，寂寞似僧家。炉冷频烧叶，灯昏不吐花。夜长添睡思，岁晚忆年华。吟倦推窗坐，梅檐月未斜。",
            "comment": ""
        },
        {
            "title": "秋夜",
            "content": "十分秋色满轩窗，景物凄清夜气凉。筛月帘栊金琐碎，捣霜砧杵玉丁珰。井梧叶脱无多影，岩桂花稠不断香。坐到更深吟兴动，砚池滴露写诗狂。",
            "comment": ""
        },
        {
            "title": "书灯",
            "content": "书幌低垂风不来，兰膏花暖夜深开。剔残犹有余光在，一点丹心未肯灰。",
            "comment": ""
        },
        {
            "title": "漫述",
            "content": "世事艰难如意少，功名荣耀误人多。浮云富贵非吾愿，且买扁舟理钓蓑。",
            "comment": ""
        },
        {
            "title": "岁晚书怀呈月山太守",
            "content": "光阴催我才，衰病亦堪邻。残腊不多日，余生能几年。有为俱是妄，无事即成仙。近得安心潮，莆团学坐禅。",
            "comment": ""
        },
        {
            "title": "梅花",
            "content": "竹边篱外树对苔，两蕊三花带雪开。蜂蝶只贪桃杏艳，嫌花冷淡不飞来。",
            "comment": ""
        },
        {
            "title": "述怀",
            "content": "柴门闲掩书，云护竹窗深。茂草多生意，枯松见古心。有书消白日，无术化黄金。客问生涯事，长年只苦吟。",
            "comment": ""
        },
        {
            "title": "秋吟",
            "content": "渝落天涯已白头，西风吹帽冷飕飕。悲秋未了悲身世，一样情怀两样愁。",
            "comment": ""
        },
        {
            "title": "秋阴",
            "content": "漠漠寒烟暗蓼汀，江涵雁影不分明。一天暝色迷清书，云阁西风雨未成。",
            "comment": ""
        },
        {
            "title": "寄谢蔡松江路教",
            "content": "一别丰标又一旬，尺书多荷寄殷勤。交游满眼谁知忆，契阔心独复忆君。蕙帐梦寒同夜月，松江人远隔秋云。明朝便买扁舟去，来访贞阳旧广文。",
            "comment": ""
        },
        {
            "title": "禹庙送春",
            "content": "鼓歌满湖滨，倾城出送春。波光明画艇，山色醉游人。禹穴灵何在，梅梁迹已陈，我来间吊古，回首一沾巾。",
            "comment": ""
        },
        {
            "title": "宿甘露寺",
            "content": "山险疑无路，萦回一径通。钟声寒瀑外，塔影夕阳中。窗出茶烟白，炉分葑火红。禅房遇耆旧，清话数霄同。",
            "comment": ""
        },
        {
            "title": "和郑梅深",
            "content": "江湖新识面，恰似旧相知。腹贮三余学，才工十咏诗。声名艺太史，家世郑当时。客路携琴去，终须遇子期。",
            "comment": ""
        },
        {
            "title": "闺情效香奁体",
            "content": "黛眉愁裹敛双蛾，别久无书事奈何。欲待怨他还又忆，怨时较少忆时多。",
            "comment": ""
        },
        {
            "title": "花柳",
            "content": "花半睡时分蝶梦，柳三眠处足莺声。谁知花柳无情物，添个蝶莺便有情。",
            "comment": ""
        },
        {
            "title": "感怀",
            "content": "入山采芝薇，豺虎据我丘。入海寻蓬莱，鲸鲵掀我舟。山海俱碍，瞻望凝远愁。乾坤如许大，此身常浮沤。依托岂无地，皇皇将安求。何当跨凤鹏，相从安期游。",
            "comment": ""
        },
        {
            "title": "过曹娥庙",
            "content": "细雨满山眉黛敛，怒涛千古哭声寒。须知此庙关风教，莫作寻常神女看。",
            "comment": ""
        },
        {
            "title": "海棠",
            "content": "脸晕轻红酒力微，真妃半醉夜深时。杜鹃叫落花梢月，独倚东风睡不足。",
            "comment": ""
        },
        {
            "title": "春日",
            "content": "紫燕评春语画梁，黄鹂搀啭垂杨。博山烟冷书窗静，风飐瓶花点砚香。",
            "comment": ""
        },
        {
            "title": "送任子敏司丞赴北",
            "content": "鞭影托云入帝京，少年正好作功名。不辞驿骑三千里，欲奋鹏搏九万程。白玉楼中挥翰墨，黄金台上被恩荣。何须折柳送行色，只写诗篇话别情。",
            "comment": ""
        },
        {
            "title": "修竹宴客广寒游亭分韵得香字",
            "content": "银桥疑驾海天长，金粟离离照玉觞。影浸山河琼殿冷，舞分风露羽衣香。亦知广莫元无野，却笑温柔别有乡。间折一枝惊昨梦，素娥邻我授玄霜。",
            "comment": ""
        },
        {
            "title": "兰亭会饮观晋帖",
            "content": "祗说清谈晋业虚，兰亭之乐后来无。一时人物已陈迹，千古山林空画图。钟带夕阳来远寺，碑和春风卧平芜。昭陵玉匣犹难保，笔意从谁认鼠须。",
            "comment": ""
        },
        {
            "title": "水仙花",
            "content": "冰魂月魄水精神，翠袂凌波湿楚云。雪后清闲谁是侣，汨罗江上伴湘君。",
            "comment": ""
        },
        {
            "title": "孤雁",
            "content": "长空独嘹唳，隐约背斜晖。塞北离群远，江南失侣归。度云邻只影，照水认双飞。却羡投林鸟，相逢入翠微。",
            "comment": ""
        },
        {
            "title": "对月",
            "content": "万里无云天宇宽，十分秋色上楼看。月浮沧海蟾光湿，星落明河象纬寒。醉后尽教诗笔健，吟边莫放酒杯乾。一声长笛知何处，愁杀夜深人倚阑。",
            "comment": ""
        },
        {
            "title": "谢总讲师惠桂花",
            "content": "广寒世界仙家种，金粟如来佛国花。多谢高人分惠我，一枝和月到山家。",
            "comment": ""
        },
        {
            "title": "杂咏",
            "content": "稚柳已回春暖意，残梅犹结岁寒心。百年身世诗中老，好景难消几度吟。",
            "comment": ""
        },
        {
            "title": "和茅亦山先生杂咏",
            "content": "破砚尘封懒赋诗，晚年才思觉衰迟，耽书自笑已成癖，煮字元来不疗饥。风月满怀诗可写，地霜侵鬓镜先知。太公八十方荣遇，把钓溪边更待时。",
            "comment": ""
        },
        {
            "title": "游虎丘山寺",
            "content": "沧生偷得片时间，古寺寻僧借景看。楼阁倚云山气湿，辘轳卷水涧声寒。地埋吴剑痕犹在，碑刻唐诗字未漫。寄榻禅房不知晓，起来松日已三竿。",
            "comment": ""
        },
        {
            "title": "寄表兄王升之",
            "content": "客袂临分日，杨花落酒边。重来期半月，一去忽经年。莎草平诗屋，江潮没钓船。何时归旧隐，风雨对床眠。",
            "comment": ""
        },
        {
            "title": "题漂母饭信图",
            "content": "国士无双未肯臣，汉皇眼力欠精神。筑坛直待追亡后，不及溪边一妇人。",
            "comment": ""
        },
        {
            "title": "端午月山主人酒边即事",
            "content": "窗外葵榴照眼明，香蒲沁酒注银瓶。自无饮量堪同醉，非慕清名佼独醒。一日沈湘悲楚客，千年吊古读骚经。他乡记节聊随俗，艾虎朱行挂户庭。",
            "comment": ""
        },
        {
            "title": "萤火",
            "content": "化形腐草暗生光，数点随风过野塘。窗下久无人夜读，此身不入照书囊。",
            "comment": ""
        },
        {
            "title": "呈曾蒲涧提刑",
            "content": "诗自茶山后，如公世所稀。特来参活字，应肯授玄机。寒涧孤松老，秋云独鹤飞。台山千万丈。望望未能归。",
            "comment": ""
        },
        {
            "title": "秋夜登西楼",
            "content": "清碧金英玉露溥，姮娥深夜不禁寒。桂花香裹人敲句，倚遍高楼十二阑。",
            "comment": ""
        },
        {
            "title": "新雁",
            "content": "来宾何太早，嘹呖过南楼。数点乍离塞。一声初报秋。行行惊客眼，字字写乡愁。仗节人何在，帛书能寄不。",
            "comment": ""
        },
        {
            "title": "道士夜醮",
            "content": "步虚声裹碧云飞，佩玉珊珊谒紫微。月浸刚风鸾鹤过，仙都道士拜章归。",
            "comment": ""
        },
        {
            "title": "杂咏",
            "content": "新绿园林微雨后，落红庭院夕阳时。一声杜宇催春去，贪睡棠妃未必知。",
            "comment": ""
        },
        {
            "title": "春寒",
            "content": "客思重重山色外，诗愁点点雨声中。着人料峭东风急，墙角桃花未肯红。",
            "comment": ""
        },
        {
            "title": "夜影",
            "content": "一池晴浸藕花月，午夜凉生菰叶风。风月无边诗兴动，品题收拾锦囊中。",
            "comment": ""
        },
        {
            "title": "故国有怀呈任子宏提举",
            "content": "十年不作还家梦，荒草深深锁行扉。无主落花随水去，有情滂鸟劝人归。儒冠寥落风流减，客路凄凉故旧稀。何日携琴赋归去，踏云自采故山薇。",
            "comment": ""
        },
        {
            "title": "送慈州茅主簿入道",
            "content": "儒冠不戴戴星冠，人生荣华作梦看。谱出三茅终得道，趣同五柳早休官。月寒缑岭来笙鹤，春蔼慈州忆枳鸾。笑指方壶最深处，凌空霞佩玉珊珊。",
            "comment": ""
        },
        {
            "title": "晚春即事",
            "content": "园林芳事歇，风雨暗荒城。转眼青春过，临头白发生。啼鹃亡国恨，归鹤故乡情。三径多荒草，东还计未成。",
            "comment": ""
        },
        {
            "title": "白酒歌为岩翁赋",
            "content": "火云烧空日色烈，暑气着人方郁结。岩翁宴客水亭东，竹色蕖香献清绝。瓜削水晶莲剖珠，象箸犀盘盛陈列。银罂捧出白玉醅，透鼻香浓风味别。传来未到心已寒，滟滟琼光莹而洁。初疑炎帝行冬令，壶结冰澌洗袢热。又疑仙掌流沆瀣，破□倾来和玉屑。谁向蓝田拾瑶英，酿成奇液色澄澈。恐是太华井中溢，修绠铜瓶汲记竭。又恐夜半雷破山，石髓分流乳泉裂。既非西貉绵羊酥，又非缑山仙鹤血。胡为照眼兴陆离，药玉盘中色难别。令人敢冥不敢漱，怕有飞霜寒齿颊。一杯一杯复不杯，肺腑尽化为冰雪。忆昔曾诵坡仙诗，白酒无声泻油滑。开编自觉馋涎流，讵谓今朝得亲啜。主人醖藉如此酒，气味清醇韵芳冽。餔糟诸子醉六经，抱负长才特施设。君五作醴思用贤，应向商岩求曲蘖。",
            "comment": ""
        },
        {
            "title": "题墨竹画扇",
            "content": "淇澳分清入素纨，一梢潇洒胜千竿。此君不受人间暑，叶叶生风夏亦寒。",
            "comment": ""
        },
        {
            "title": "王可交升仙台四首",
            "content": "仙翁不可见，惟有一空亭。地冷春留雪，林深书见星。松篁团秀色，兰蕙吐幽馨。立尽斜阳影，闲看鹤刷翎。",
            "comment": ""
        },
        {
            "title": "夜坐即事",
            "content": "霜气侵窗冷客毡，青要白发老堪邻。光阴明日又明日，世事一年难一年。眼底江山元似旧，胸中风月本无边。道人不作阳台梦，纸帐梅花伴独眠。",
            "comment": ""
        },
        {
            "title": "六月白菊",
            "content": "□客背时芳，何须晚节香。人间方夏热。篱下自秋光。便是重阳日，真成六月霜。若教陶令见，应以醉为乡。",
            "comment": ""
        },
        {
            "title": "有感",
            "content": "自叹文章不遇时，平生壮志与心违。十年湖海无家住，千里乡关有梦归。残夜月寒灯晕淡，高秋天阔雁声微。伤今思古愁无奈，老泪斑斑湿客衣。",
            "comment": ""
        },
        {
            "title": "睡起",
            "content": "满阶竹影扫斜阳，一枕秋风桂子香。梦裹不知身是客，觉来依旧在他乡。",
            "comment": ""
        },
        {
            "title": "秋色",
            "content": "虹影界开微惨淡，雁痕点破更凄清。一番雨过天容碧，尽是西风染得成。",
            "comment": ""
        },
        {
            "title": "西州即事",
            "content": "一雨洗空碧，江城独倚楼。山吞残日没，水挟断云流。灯影深村夜，钟声古寺秋。西州旧游地，十载此淹留。",
            "comment": ""
        },
        {
            "title": "偶书",
            "content": "百岁集孤夜，山楼起呼月。秋虫声转非，感此众芳歇。人身非金石，青鬓忽已雪。逾淮橘心秋，出山泉水汩。猗兰抱香死，不受蓁莽没。凤德嗟已衰，宣尼欲浮海。赖有载道经，神功补元宰。删诗挽风变，系易忧世骇。春秋笔削严，西秦书乃来。微义将誓周，逆悲大运改。悠悠千古心，死后文书在。",
            "comment": ""
        },
        {
            "title": "偶成",
            "content": "渊明觉是新愁少，伯玉知非旧恨多。毕竟是非皆一梦，百年梦醒事如何。",
            "comment": ""
        },
        {
            "title": "任复斋池中有瑞莲命予赋之",
            "content": "芙蕖开处傍池亭，花结双头媚晚晴。两隗骈肩如欲语，二乔并首似含情。同心净植真奇种，联蒂腾芳以瑞名。若使濂溪当日见，爱莲有说恐难评。",
            "comment": ""
        },
        {
            "title": "月出书馆",
            "content": "出色青边屋，幽深称隐居。瓶梅香笔砚，窗雪冷琴书。壁有先贤像，门无俗客车。代耕惟舌在，何必耦长沮。",
            "comment": ""
        },
        {
            "title": "春寒夜",
            "content": "银烛烧五听漏声，春寒诗思觉凄清。一庭夜色无人管，分付梨花伴日明。",
            "comment": ""
        },
        {
            "title": "仙姑对奕图",
            "content": "碧玉花冠素锦裳，对拈棋子费思量。终年不下神仙着，想是蓬莱日月长。",
            "comment": ""
        },
        {
            "title": "山中",
            "content": "万壑松声撼翠微，夜寒风露湿人衣。山翁踏月巡幽径，竹裹笼开鹤未归。",
            "comment": ""
        },
        {
            "title": "和郑枢山竹夫人韵",
            "content": "玉环倾国起胡兵，有色终污后世名，九夏专房何在貌，一身空洞若为情。宠名本自无心得，妇节从来澈骨清。愁见婕妤秋后扇，共怀幽恨几时平。",
            "comment": ""
        },
        {
            "title": "游东庵",
            "content": "庵连兜率寺，三径竹边开。林密暑不到，窗虚月自业。暮山啼鸟静，云树啸猿哀。拂拭残碑字，年深半缘苔。",
            "comment": ""
        },
        {
            "title": "寄月山少监",
            "content": "一片襟怀海样宽，眉头肯为别离攒。臂鹰惯识从君乐，汗马宁辞行路难。角带边声关月冷，雁传乡信塞云寒。归来未许东山卧，见说苍生望谢安。",
            "comment": ""
        },
        {
            "title": "送笔与各庵和尚",
            "content": "恨镣毛锥久不灵，特分二辈到禅扃。难书八万四千偈，只写波罗一卷经。",
            "comment": ""
        },
        {
            "title": "挽卫山斋",
            "content": "楹梦惊残忽告终，儒林多士失宗工。云间便觉无清气，江上谁能继古风。蕙帐夜阑孤鹤怨，茅斋人去九山空。我来岂为私情哭，痛哭君亡吾道穷。",
            "comment": ""
        },
        {
            "title": "槿菊",
            "content": "槿菊丛丛绕水涯，深红浅紫映山家。平生不识春风面，篱落秋深各自花。",
            "comment": ""
        },
        {
            "title": "暮春",
            "content": "寂寞园林三月时，客中几度见春归。柳眉绿皱莺无语，花脸红销蝶倦飞。节物暗催双鬓老，功名长与寸心违。百年身世成何事，回首西山又落晖。",
            "comment": ""
        },
        {
            "title": "修竹宴客东园",
            "content": "二月春光泼眼深，携樽宴客小亭东。酒当半醉半醒处，春在轻寒轻暖中。拂槛柳添吟鬓绿，压阑花妒舞衣红。晚来听唱梁州曲，声绕吴姬扇底风。",
            "comment": ""
        },
        {
            "title": "半轩疏雨",
            "content": "檐前数点弄晴光，浥露庭花枕簟香。池草梦回诗思杳，吟窗分得一边凉。",
            "comment": ""
        },
        {
            "title": "九日",
            "content": "萸节今朝是，秋光又一年。但教樽有酒，休问箧无钱。白发羞唐帽，黄花识晋贤。龙山渺何许，回首思凄然。",
            "comment": ""
        },
        {
            "title": "中秋对月",
            "content": "十分蟾影照人间，一片山河古影寒。惆怅年年今夜月，人生能得几回看。",
            "comment": ""
        },
        {
            "title": "见天地心",
            "content": "乾坤主宰妙难窥，识破倪便万可知。阳动於阴分太阴，剥穷必复露真机。化工自有经纶处，生意元无间断时。万象皆春从此始，细参羲画究精微。",
            "comment": ""
        },
        {
            "title": "秋吟",
            "content": "晓径支筇步屟迟，西风吹露湿秋衣。举头凝望青山外，万里江天一雁飞。",
            "comment": ""
        },
        {
            "title": "秋信",
            "content": "豆雨初晴浣溽埃，报凉梧叶堕阶苔。一声新雁南楼外，早送西风信息来。",
            "comment": ""
        },
        {
            "title": "寄友人",
            "content": "相望咫尺地，久不到蜗庐。室迩人何远，心亲迹任疏。交游常念旧，情意只如初。我欲携囊去，相逢胜寄书。",
            "comment": ""
        },
        {
            "title": "夜坐次林海山韵",
            "content": "人倚幽窗夜未阑，竹炉灰冷篆烟残。一天露气星辰湿，万壑风声草木寒。老去客怀多感慨，年来世事转艰难。何时归隐孤山下，明月梅花约共看。",
            "comment": ""
        },
        {
            "title": "莲花亭避暑",
            "content": "日火烧空海欲乾，莲宫深处书生寒。佛家一片清凉景，借与诗人尽日看。",
            "comment": ""
        },
        {
            "title": "白莲",
            "content": "泰华峰头种，移根植野塘。一池秋夜月，万柄晓天霜。西帝罗青盖，真妃逞素狂。鹭飞无认处，点点水云乡。",
            "comment": ""
        },
        {
            "title": "哭别月村",
            "content": "三山秀气孕英奇，表表才名冠一时。唐殿策高蕡不第，荆州人去粲何依。传家有子犹堪羡，埋骨无山亦可悲。留得帚金诗稿在，灯窗读罢泪沾衣。",
            "comment": ""
        },
        {
            "title": "漫述",
            "content": "百拙嫩营生计事，一贫方识丈夫心。箪瓢陋巷皆真乐，何用多藏郿坞金。",
            "comment": ""
        },
        {
            "title": "梅龙",
            "content": "孤根蟠屈浸冰壶，蛰裹阳和发朽枯。雪树鳞封寒水玉，月梢颔吐夜明珠。暗香吹冷龙涎湿，疏影涵清蜕骨癯。安得华光叶公笔，共描云水卧云图。",
            "comment": ""
        },
        {
            "title": "梅魂",
            "content": "梦觉罗浮迹已陈，至今想像事如新。相思一样窗前月，似见三生石上春。的的孤芳冰气魄，疏疏冷蕊雪精神。料应楚些难招至，欲倩花光为写真。",
            "comment": ""
        },
        {
            "title": "故相贾秋壑旧府",
            "content": "当年构华屋，权势倾卫霍。堂宇穷斧斤，天气焕丹雘。花石拟平泉，水陆致兹壑。惟闻丞相嗔，肯后天下乐。朱门锁荆榛，花木已萧索。苍生颠堕崖，国亡身孰托。空悲上蔡犬，不返华表鹤。丈夫表勋名，风采照麟阁。故为一声钲，聚铁铸此错。回头暮烟昏，不能掩余作。",
            "comment": ""
        },
        {
            "title": "赠大禅寺昉上人",
            "content": "佛屋参差傍水涯，天然富贵属僧家。油幢碧立当轩竹，步障红围绕槛花。隐隐磬声春书永，停停塔影夕阳斜。白头道者留连客，自汲山泉煮石茶。",
            "comment": ""
        },
        {
            "title": "西屿即事",
            "content": "松阴迷草径，缓步曳吟筇。秋鹤有仙意，寒花无冶容。渔洲烟浦笛，僧寺夕阳钟。回首来时路，白云深几重。",
            "comment": ""
        },
        {
            "title": "送姜仕可去馆",
            "content": "行人非人可豫谋，爱君无计为君留。张仪失策犹存舌，穆傅知机可掉头。黯黯别怀江路晚，萧萧行李驿亭秋。明年我亦携书去，不落人间第二筹。",
            "comment": ""
        },
        {
            "title": "夏日陪王君玉汎舟鉴湖",
            "content": "波光万顷接天光，画舫归来载夕阳。一棹湖心天不暑，万荷风裹满身香。",
            "comment": ""
        },
        {
            "title": "古意",
            "content": "庭前有高树，风挠无停枝。寒鸦噤不鸣，夜半环树飞。托身未得所，三匝情依依。高飞犯霜露，低飞独茅茨。乾坤岂不容，振羽将安之。徘徊恋明月，顾影徒伤悲。",
            "comment": ""
        },
        {
            "title": "秋日",
            "content": "旅食几时休，生涯未有谋。西风一夜雨，落叶万山秋。起石终当隐，草玄殊可羞。江乡烟水远，何日买归舟。",
            "comment": ""
        },
        {
            "title": "纪梦是岁太早",
            "content": "老年屏人事，北窗寄高眠。梦魂御风去，金阙开九天。虎豹狞不嗔，知予有仙缘。玉座拥五云，香炉飞紫烟。青衣两童子，举手导我前。下土虮虱臣，愚衷欲敷宣。兵戈幸休息，饥馑方连绵。洪惟大生德，实司水旱权。愿言回哀眷，与世解倒悬。玉帝允臣请，乃曰赐丰年。再拜谢阙下，回飚堕林泉。夜雷声殷殷，甘泽朝满田。沉思喜且惊，异梦非偶然。士怀当世忧，□□□□□。贞观有房杜，斗米三文钱。",
            "comment": ""
        },
        {
            "title": "照瑞宫月夜",
            "content": "飞仙挟我上瑶坛，古桂香中夜倚阑。铁笛一声吹月落，满身风露不知寒。",
            "comment": ""
        },
        {
            "title": "寄菊坡吴府判",
            "content": "客怀元自恶，非是为秋悲。一别又三载，百年能几时。音书无雁时。音书无雁寄，心事有鸥知。遥想菊坡菊，西风香满篱。",
            "comment": ""
        },
        {
            "title": "对竹",
            "content": "门对南邻竹，青青玉万竿。虽然无地种，且得隔篱看。露叶晴犹湿，风枝夏亦寒。但教休剪伐，日用报平安。",
            "comment": ""
        },
        {
            "title": "蝶",
            "content": "随风粉翅太轻狂，夜宿花房春梦香。栩栩不知身是梦，又将魂梦化蒙庄。",
            "comment": ""
        },
        {
            "title": "晚春",
            "content": "老来无复事狂游，倚杖看花动客愁。病骨却寒春不管，柳棉风裹木棉裘。",
            "comment": ""
        },
        {
            "title": "俞景仁教论相过",
            "content": "江云舒卷弄阴晴，新绿园林似染成。花怯晓风寒蝶梦，柳愁春雨湿莺声。栖迟茅屋无尘事，深闭柴门远俗情。佳客相过慰岑寂，酒边闲把近诗评。",
            "comment": ""
        },
        {
            "title": "游谢仙岩飞霞观岩下李参政墓",
            "content": "鬼工凿山骨，何年驱六丁。飞霞边石洞，缥缈开珠庭。永怀谢仙伯，坐断山水城。我来事幽雅，登临委客情。松风驱溽暑，自觉毛骨清。猿鹤亦仙意，人生空营营。石麟卧荒草，问是谁家茔。野老对我言，其人昔公卿。金玉埋黄坏，送日冠盖倾。兴衰变百年，所重非修名。乃知钟鼎贵，不如芝薇馨。所以世外人，返老还孩婴。倚杖空叹息，洞口云冥冥。",
            "comment": ""
        },
        {
            "title": "龙江无杜鹃",
            "content": "客裹春残又一年，落花满地草连天。缘何不动归与兴，祗为龙江无杜鹃。",
            "comment": ""
        },
        {
            "title": "吟边",
            "content": "落尽茶蘼燕未归，小园寂寂掩柴扉。吟边正苦无诗料，风递杨花扑客衣。",
            "comment": ""
        },
        {
            "title": "登宝林佛阁次韵",
            "content": "曳杖陟高阁，登临思渺然。闲身空岁月，老眼几山川。落照明秋浦，飞帆湿暮烟。倚阁怅今昔，余恨付吟篇。",
            "comment": ""
        },
        {
            "title": "舟次九山",
            "content": "水云尽处列奇峰，螺髻参差杳霭中。江岸维舟看不了，烟岚分碧入疏蓬。",
            "comment": ""
        },
        {
            "title": "书怀",
            "content": "湖海难□鬓易丝，平生壮志与心违。一千晨外家何在，三十年前事已非。狐正首丘应待尽，鹤思华表尚忘归。书斋兀坐怀今昔，泪落西风湿客衣。",
            "comment": ""
        },
        {
            "title": "柳",
            "content": "腰舞东风未肯休，西风吹叶翠眉愁。谁知此是多情树，最爱春光最怕秋。",
            "comment": ""
        },
        {
            "title": "翠峰庵即事",
            "content": "竟日雪幽处，杖藜不惮遥。客行黄叶路，僧立碧溪桥。岩瀑飞寒雪，松风吼夜潮。是山皆可隐，何用楚辞招。",
            "comment": ""
        },
        {
            "title": "雪",
            "content": "片片随风整复斜，飘来老鬓觉添华。江山不夜月千里，天地无私玉万象。远岸未春飞柳絮，前村破晓压梅花。羔羊金帐应粗俗，自掬水泉煮石茶。",
            "comment": ""
        },
        {
            "title": "江湖伟观",
            "content": "环峙山川秀气锺，人烟楼阁郁重重。潮生潮落东西浙，云去云来南北峰。海曙扶桑红影湿，堤春杨柳绿阴浓。子胥已远岳侯死，斗柄聊洗磊块胸。",
            "comment": ""
        },
        {
            "title": "王可交升仙台四首",
            "content": "人去台犹在，飞升事可嘉。神仙多变幻，尘世总虚花。练气颜难老，劳心鬓易华。千年留古迹，题咏属诗家。",
            "comment": ""
        },
        {
            "title": "秋怀",
            "content": "雨裹西风已倦游，老怀悲感不禁秋。世无阮籍谁青眼，今有杜陵人白头。雁摆行知兄弟义，燕营巢为子孙谋。谁邻湖海飘蓬客，只影孤灯相对愁。",
            "comment": ""
        },
        {
            "title": "一春",
            "content": "新缘园林雨过时，黄鹂无语恨春归。杨花怕逐东风去，搭住阑干不肯飞。",
            "comment": ""
        },
        {
            "title": "赠谈命姚月壶",
            "content": "胸中消息千年历，舌底穷通一世人。试把五行推测看，广文官冷几时春。",
            "comment": ""
        },
        {
            "title": "江村",
            "content": "极目江天一望赊，寒烟漠漠日西斜。十分秋色无人管，半属芦花半蓼花。",
            "comment": ""
        },
        {
            "title": "赠葛秋岩时寓能仁兰若",
            "content": "兰若分清隐，秋窗饱看山。风霜双鬓老，天地一身间。拄杖穿云去，吟囊贮月还。诗成谁与语，时访竹林间。",
            "comment": ""
        },
        {
            "title": "杂咏",
            "content": "人非陶令空看菊，诗不林逋漫咏梅。晋宋后来爱花者，输他高节与高才。",
            "comment": ""
        },
        {
            "title": "和靖墓",
            "content": "木落孤山墓草荒，梅花千古带诗香。吟魂仙去谁招得，独鹤一声幽恨长。",
            "comment": ""
        },
        {
            "title": "酒边呈张景纯",
            "content": "蓬莱阁上笑谈余，别后思君看画图。萍水相逢俱老矣，家山自好盍归乎。清风一榻庄周蝶，明月扁舟范蠡湖。此是达人真乐事，客中何必叹穷途。",
            "comment": ""
        },
        {
            "title": "赠通玄观道士竹乡",
            "content": "通玄道士苦修行，坐见桑田几变更。云屋苔封烧药灶，风林花落煮茶铛。休粮剩有青松啖，却老应无白发生。月满竹乡乘鹤去，欲邀子晋学吹笙。",
            "comment": ""
        },
        {
            "title": "种松",
            "content": "去年种松树，未有蒿与蓬。今年松渐长，埋没蓬蒿中。老髯何苍葵，岁华不改容。回视蒿与蓬，零落悲秋风。",
            "comment": ""
        },
        {
            "title": "春日即事",
            "content": "园林芳事渐阑珊，客思无聊午梦残。红杏花繁蜂蜜饱，碧芹香老燕泥乾。光阴有限鬓已白，勋业无杨心尚丹。倚遍吟阑天俗暮，一帘风雨卷青春。",
            "comment": ""
        }
    ]
}