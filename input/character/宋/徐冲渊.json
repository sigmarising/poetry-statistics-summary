{
    "dynasty": "宋",
    "author": "徐冲渊",
    "poems": [
        {
            "title": "句",
            "content": "破衲卷云秋漠漠。",
            "comment": ""
        },
        {
            "title": "通明馆洒扫二首",
            "content": "逋客还山一笑咍，故人怜我不嫌猜。晓猿夜鹤总欢喜，蕙帐草堂相与开。可为雨芽烟蕨住，直缘流水古松来。枝巢若许鹪{僚亻换鸟右}借，投老此生真快哉。",
            "comment": ""
        },
        {
            "title": "冲虚斋池荷",
            "content": "道人埋瓮作新塘，胸次五湖波渺茫。太华移根聊戏剧，洄池分种不寻常。冰壶夜浸绿荷露，玉鉴晚吹红藕香。可待秋风莲子熟，会乘一叶泛沧浪。",
            "comment": ""
        },
        {
            "title": "奉和御制秋怀诗二首",
            "content": "东壁星辰烂不收，夜凉河汉截天流。芙蓉院静琴三叠，翡翠帘开月一钩。黄屋非心辞大宝，碧云有意思高秋。金声玉振掩前作，汉祖空怀猛士忧。",
            "comment": ""
        },
        {
            "title": "清音亭憩暑",
            "content": "水落石涧鸣，中含太古音。安得微妙人，写入朱弦琴。六月天不雨，赤日云无阴。道人憩其侧，脱巾卧青林。好风松上来，聊复披吾襟。朱炎拆厚地，晴岚冒高岑。愿分一勺泉，为民作甘霖。",
            "comment": ""
        },
        {
            "title": "水调歌头",
            "content": "穷达付天命，生死见交情。人今老矣，□□狗苟与蝇营。赢得一头霜雪。闲却五湖风月。鸥鸟负前盟。颜厚已如甲，太息误平生。想箕山，怀颍水，挹馀清。只今归去，沧浪深处濯吾缨。笑抚山中泉石。细说人间荆棘。有道苦难行。好补青萝屋，且占白云耕。",
            "comment": ""
        },
        {
            "title": "清隐斋饮酒",
            "content": "暖风薄衣轻烟散，晴日游丝飞絮乱。竹窗午梦啼鸟惊，松轩晚饮幽人唤。一壶碧酒如春浓，万斛羇愁若冰泮。兴来索笔谩题诗，碧桃花不纶巾岸。",
            "comment": ""
        },
        {
            "title": "冰壶",
            "content": "一泓虽浅清，长时自甘冷。可怜病渴人，临深垂短绠。",
            "comment": ""
        },
        {
            "title": "通明馆洒扫二首",
            "content": "圣恩宽大放还乡，便著草鞋挑钵囊。中路忽逢天柱招，一行今侍玉皇香。浮舟载月苕溪上，倚杖瞻云魏阙旁。身到通明上头馆，好山惊见暮苍苍。",
            "comment": ""
        },
        {
            "title": "题清音亭",
            "content": "新池碧甃玉回环，一水来从天柱山。试作流觞拟修禊，兰亭风景坐追还。",
            "comment": ""
        },
        {
            "title": "中秋夕设醮洞霄宫",
            "content": "老桂吹香古殿秋，琼钟敲处月当楼。星坛露不斗光冷，天宇云空灏气浮。羽客朝元锵玉佩，宝熏凝雾霭金虯。步虚政在千岩上，咫尺高灵想下游。",
            "comment": ""
        },
        {
            "title": "题清音亭",
            "content": "泉声饱听玉琮琤，世路羊肠我倦行。但得一觞仍一咏，不妨高枕寄浮生。",
            "comment": ""
        },
        {
            "title": "题清音亭",
            "content": "人间丝竹竞哇淫，只有清流解洗心。试论此山泉石看，茂林修竹胜山阴。",
            "comment": ""
        },
        {
            "title": "奉和御制秋怀诗二首",
            "content": "天末虹蜺晚未收，龙池新雨涨清流。鸥缘适意频依渚，鱼不贪香懒上钩。剩喜三边无警报，况当万宝得成秋。啸歌高蹈羲皇上，不复深贻海内忧。",
            "comment": ""
        }
    ]
}