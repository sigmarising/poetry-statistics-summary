{
    "dynasty": "宋",
    "author": "李蟠",
    "poems": [
        {
            "title": "辰光门",
            "content": "北林苍翠拱岩闉，中起红楼迥照人。四面山河千古在，百年城市一朝新。夜深灯火明沙路，秋冷笙歌拥画轮。莫讶使君频宴乐，欲令盍郡物皆春。",
            "comment": ""
        },
        {
            "title": "送德基",
            "content": "单閼多余庆，清时得伟人。德隆荀氏操，学慕孟轲醇。久媿沟中断，常规席上珍。征帆忽西去，怅望宛溪滨。",
            "comment": ""
        }
    ]
}