{
    "dynasty": "宋",
    "author": "林票",
    "poems": [
        {
            "title": "重辟西湖",
            "content": "新堤喜绕几纡萦，挈榼携壶出满城。萍破烟纹容棹过，石开云罅看人行。亭浮横照波中影，僧拾几霞树杪声。不必风凰山上问，此山东向面湖平。",
            "comment": ""
        },
        {
            "title": "题西湖山岩二首",
            "content": "咫尺移文唤即应，此亭便可配韩亭。溪流横过一湾碧，山色平分两岸青。落日钟声鸣远树，半空塔影倒寒汀。云烟满目皆亲种，留与邦人作画屏。",
            "comment": ""
        },
        {
            "title": "题西湖山岩二首",
            "content": "坐从对高舂放衙，舂米和石也穿芽。鸥边云阔三千顷，树杪烟横数万家。贮月未圆松琐碎，怯风无力竹欹斜。叮咛好护湖山景，养得阴成宿莫鸦。",
            "comment": ""
        },
        {
            "title": "登潮阳东山",
            "content": "小雨上东山，层层着意看。寻泉行处僻，就石坐来寒。赤舄归周理，苍山起谢安。功能成底事，一抹莫云残。",
            "comment": ""
        },
        {
            "title": "九日题湖阳县斋",
            "content": "去岁重阳尚故乡，今朝官舍又重阳。人情不似黄花好，处处相逢一种香。",
            "comment": ""
        },
        {
            "title": "重辟西湖",
            "content": "钟奁平处小桥西，桥外轻鸥掠镜飞，鉴破青云放山出，拨开碧藓引湖归。带烟插柳阴虽瘦，趁雨栽荷绿已肥。欲借禽鱼祝君寿，君恩宽大此情微。",
            "comment": ""
        }
    ]
}