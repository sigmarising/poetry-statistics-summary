{
    "dynasty": "宋",
    "author": "沈长卿",
    "poems": [
        {
            "title": "楚州",
            "content": "楚州淮阴娑罗木，霜露荣倅今何如。能令草木死不枯，当时为有北海书。荒碑侵苔藓山湿，尚写墨本传东吴。",
            "comment": ""
        },
        {
            "title": "句",
            "content": "翠蛾环坐忆洲钱。",
            "comment": ""
        },
        {
            "title": "题清芬阁",
            "content": "元英以隐名，名德以仕显。人言不同调，是说一何浅。丈夫生世间，出处各有意。仕以行其道，隐以求其志。一以隐为高，伊吕当不起。一以仕为乐，夷齐不饿死。我观二子心，舒卷如春云。邂逅作霖雨，本是版筑君。乃祖想子陵，桐江饱风月。乃孙拥麾幢，遗爱浃闽粤。相望二百年，家学留青编。冥鸿与栖凤，进退两俱贤。秋冬享烝尝，瞻像不泚颡。独抱元成经，肯作世南匠。种田刈禾黍，种圃收兰芝。请诵裳华篇，有之以似之。",
            "comment": ""
        },
        {
            "title": "鹧鸪天",
            "content": "瑞气氤氲入绛纱。水沉香荐碧流霞。疏梅欲破风前蕊，冷菊犹开霜後花。销粉黛，减铅华。药炉经卷好生涯。络滨侍从他年贵，便是蟠桃王母家。",
            "comment": ""
        },
        {
            "title": "书壁四韵",
            "content": "约客探名胜，停辀得所欣。山寒多做雨，洞古不收云。夜宿听鸣麂，晨炊摘野芹。黄冠尤喜事，添炷石炉熏。",
            "comment": ""
        }
    ]
}