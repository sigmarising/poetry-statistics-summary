{
    "dynasty": "宋",
    "author": "蒋元龙",
    "poems": [
        {
            "title": "乌夜啼",
            "content": "小桃落尽残红。夜来风。又是一番春事、不从容。翠屏掩。芳信断。转愁浓。可惜日长闲暇、小帘栊。",
            "comment": ""
        },
        {
            "title": "好事近",
            "content": "叶暗乳鸦啼，风定老红犹落。蝴蝶不随春去，入薰风池阁。休歌金缕劝金卮，酒病煞如昨。帘卷日长人静，任杨花飘泊。",
            "comment": ""
        },
        {
            "title": "阮郎归",
            "content": "小池芳草绿初匀。柳寒眉尚颦。东风吹雨细於尘。一庭花脸皴。莺共蝶，怨还嗔。眼前无好春。这般天气煞愁人。人愁旋旋新。",
            "comment": ""
        }
    ]
}