{
    "dynasty": "宋",
    "author": "释觉阿上",
    "poems": [
        {
            "title": "偈五首",
            "content": "妙处如何说向人，倒地便起自分明。蓦然踏著故田地，倒裹幞头孤路行。",
            "comment": ""
        },
        {
            "title": "偈五首",
            "content": "求真灭妄元非妙，即妄明真都是错。堪笑灵山老古锥，当阳抛下破木杓。",
            "comment": ""
        },
        {
            "title": "偈五首",
            "content": "航海来探教外传，要离知见脱蹄筌。诸方参遍草鞋破，水在澄潭月在天。",
            "comment": ""
        },
        {
            "title": "偈五首",
            "content": "扫尽葛藤与知见，信手拈来全体现。脑后圆光彻太虚，千机万机一时转。",
            "comment": ""
        },
        {
            "title": "偈五首",
            "content": "{賢贝换玉}拳下喝少卖弄，说是说非入泥水。截断千差休指注，一声归笛啰啰哩。",
            "comment": ""
        }
    ]
}