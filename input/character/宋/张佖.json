{
    "dynasty": "宋",
    "author": "张佖",
    "poems": [
        {
            "title": "赠韩道士",
            "content": "日暮秋风吹野花，上清归客意无涯。桃源寂寂烟霞闭，天路悠悠星汉斜。还似世人生白发，定知仙骨变黄芽。东城南陌频相见，应是壶中别有家。",
            "comment": ""
        },
        {
            "title": "晚次湘源县",
            "content": "烟郭遥闻向晚鸡，水平舟静浪声齐。高林带雨扬梅熟，曲岸笼云谢豹啼。二女庙荒汀树老。九疑碧楚天低。",
            "comment": ""
        },
        {
            "title": "洞庭阻风",
            "content": "空江浩荡景萧然，尽日菰蒲泊钓船。青草浪高三月渡，绿杨花扑一溪烟。情多莫举伤春目，愁极兼无买酒钱。犹有渔人数家住，不成村落夕阳边。",
            "comment": ""
        },
        {
            "title": "芍药",
            "content": "香清粉澹怨残春，蝶翅蜂鬚恋蕊尘。间倚晚风生怅望，静留迟日学因循。休将薜荔为青琐，好与玫瑰作近邻。零落若教随暮雨，又应愁杀别离人。",
            "comment": ""
        },
        {
            "title": "题华严寺木塔",
            "content": "六街晴色动秋光，雨霁凭高只易伤。一曲晚烟浮渭水，半桥斜日照咸阳。休将世路悲尘事，莫指云山认故乡。回首汉宫楼阁暮，数声钟鼓自微茫。",
            "comment": ""
        },
        {
            "title": "春日旅泊桂州",
            "content": "暖风芳草竟芊绵，多病多愁负少年。弱柳未胜寒食雨。好花争奈夕阳天。溪边物色堪图画，林畔鸾声似管弦。独有离人开泪眼，强凭杯酒亦潸然。",
            "comment": ""
        },
        {
            "title": "春晚谣",
            "content": "雨微微，烟霏霏，小庭半坼红蔷薇。钿筝斜倚画屏曲，零落几行金雁飞。萧关梦断无寻处，万叠春波起南浦。凌乱杨花扑绣帘，晚窗时有流鸾语。",
            "comment": ""
        },
        {
            "title": "寄人二首",
            "content": "别梦依依到谢家，小廊回合曲阑斜。多情只有春庭月，犹为离人照落花。",
            "comment": ""
        },
        {
            "title": "边上",
            "content": "戍楼吹角起征鸿，猎猎寒旌背晚风。千里暮烟愁不尽，一川秋草恨无穷。山河惨澹关城闭。人物萧条市井空。只此旅魂招未得，更堪回首夕阳中。",
            "comment": ""
        },
        {
            "title": "惜花",
            "content": "蝶散鸾啼尚数枝，日斜风定更离披。看多记得伤心事，金谷楼前委地时。",
            "comment": ""
        },
        {
            "title": "寄人二首",
            "content": "酷怜风月这多情，还到春时别恨生。倚柱寻思倍惆怅，一场春梦不分明。",
            "comment": ""
        },
        {
            "title": "春江雨",
            "content": "雨溟溟，风冷冷，老松瘦竹临烟汀。空江冷落野云重，村中鬼火微如星。夜惊溪上渔人起，滴沥篷声满愁耳。子规叫断独未眠，罨岸春涛打船尾。",
            "comment": ""
        },
        {
            "title": "长安道中早行",
            "content": "客离孤馆一灯残，牢落星河欲曙天，鸡唱未沈函谷月，雁声新度灞陵烟。浮生已司庄周蝶，壮志仍输祖逖鞭。何事悠悠策赢马，此中辛苦过流年。",
            "comment": ""
        },
        {
            "title": "秋晚过洞庭",
            "content": "征帆初挂酒初酣，暮景离情两不堪。千里晚霞云梦北，一洲霜橘洞庭南。溪风送雨这秋寺，磵石惊龙落潭。莫把羁魂吊湘魄，九疑愁绝烟岚。",
            "comment": ""
        },
        {
            "title": "经旧游",
            "content": "暂到高唐晓又还，丁香结梦水潺潺。不知云归何处，历历空留十二山。",
            "comment": ""
        },
        {
            "title": "所思",
            "content": "空塘水碧春雨微，东风散漫杨柳飞。依依南浦梦犹在，脉脉高唐云不归。江头日暮多芳草，极目伤心烟悄悄。隔江红杏一枝明，似玉佳人俯清沼。休向春台更回望，销魂自古因惆怅。银河碧海共无情，两处悠悠起风浪。",
            "comment": ""
        },
        {
            "title": "送容州中丞赴镇",
            "content": "交趾同星坐，龙泉佩斗文。烧香翠羽帐，看舞郁金裙。鷁首冲泷浪，犀渠拂岭云。莫教铜柱北，只说马将军。",
            "comment": ""
        },
        {
            "title": "碧户",
            "content": "碧户扃鱼锁，兰窗掩镜台。落花疑怅望，归燕自裴回。咏絮知难敌，伤春不易裁。恨从芳草起，愁为晚风来。衣惹湘云薄，眉分楚岫开。香浓眠旧枕，梦好醉春杯。小障明金凤，幽屏点翠苔。宝铮横塞雁，怨笛落江梅。卓氏仍多酒，相如正富才。莫教琴上意，翻作鹤声哀。",
            "comment": ""
        },
        {
            "title": "句",
            "content": "槛外有天皆在照，望中无物敢潜行。",
            "comment": ""
        },
        {
            "title": "惆怅吟",
            "content": "秋风丹叶动荒城，惨澹云遮日半明。昼梦却因惆怅得，晚愁多为别离生。江淹彩笔空留恨，庄叟玄谭未及情。千古怨魂销不得，一江寒浪若为平。",
            "comment": ""
        },
        {
            "title": "春夕言怀",
            "content": "风透疏帘月满庭，倚栏无事倍伤情。烟垂柳带织腰软，露滴花房怨脸明。愁逐野云销不尽，情随春浪去难平。幽窗谩结相思梦，欲化西园蝶未成。",
            "comment": ""
        }
    ]
}