{
    "dynasty": "宋",
    "author": "鲍寿孙",
    "poems": [
        {
            "title": "平山",
            "content": "平冈横亘北城头，一上青冥目数州。吴岫南从京口出，蜀江东赴海门流。香销后土花如梦，烟锁雷塘草亦愁。惟有依然淮泗水，年年吹浪到瓜洲。",
            "comment": ""
        },
        {
            "title": "松声",
            "content": "千丈森森螺砢生，风来岩壑韵琮琤。耳根一洗俗尘净，木末时闻天籁鸣。汹汹银涛朝拍岸，萧萧铁马夜还营。山中宰相殷勤听，说与傍人笑绝缨。",
            "comment": ""
        },
        {
            "title": "维扬怀古",
            "content": "江北江南水一涯，迷楼结绮两堪悲。雷塘草绿人安在，曾见黄奴坐井时。",
            "comment": ""
        },
        {
            "title": "蒋山八功德水",
            "content": "功德河沙七宝池，可如甘露降三危。钟山一滴曹溪水，好及萧郎索蜜时。",
            "comment": ""
        },
        {
            "title": "句",
            "content": "少日纵游今老矣，残冬话别冬凄然。",
            "comment": ""
        },
        {
            "title": "句",
            "content": "重生子厚为师范，更与宣尼续庙碑。",
            "comment": ""
        },
        {
            "title": "句",
            "content": "千篇异代垂金薤，一曲当竹忤玉环。",
            "comment": ""
        },
        {
            "title": "句",
            "content": "一樽浮大白，千里策飞黄。",
            "comment": ""
        },
        {
            "title": "伍子胥庙",
            "content": "百世子胥调，犹存寂寞中。鞭尸生快怨，抉眼死遗忠。故国古今梦，怒涛朝夕风。登临一长啸，斜日海门红。",
            "comment": ""
        },
        {
            "title": "句",
            "content": "我无孤雁句，君有倚楼诗。",
            "comment": ""
        },
        {
            "title": "句",
            "content": "但喜亲庭健，何愁客路长。",
            "comment": ""
        }
    ]
}