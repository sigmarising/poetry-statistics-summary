{
    "dynasty": "宋",
    "author": "李若谷",
    "poems": [
        {
            "title": "题方干旧隐",
            "content": "世占桐江籍，君真处士家。风骚传旨趣，林{左木右養}是生涯。垂钓严滩近，求名帝里赊。扁舟我相访，远岸日初斜。",
            "comment": ""
        },
        {
            "title": "题方干旧隐",
            "content": "奇峰重复叠，宅在翠屏间。僧到偏怜静，云留自共闲。岩前樵径接，门外钓舟还。老约为邻并，须求一亩山。",
            "comment": ""
        },
        {
            "title": "寄嵩岳吉上人",
            "content": "结庵嵩少深，高道恐难偏。苦海好求宝，天花莫著身。一心俱已了，五字更应新。谁谓孤云迹，名曾达紫宸。",
            "comment": ""
        }
    ]
}