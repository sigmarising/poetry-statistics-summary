{
    "dynasty": "宋",
    "author": "吴时显",
    "poems": [
        {
            "title": "大宁寺过舅书舍",
            "content": "长怕山林勒驾回，幽寻空像栎山隈。乘闲特羡春风约，行乐宁论暮景催。情分一家欣满座，穷愁千斛厌成堆。白头甥舅今稀有，原把清樽日醉陪。",
            "comment": ""
        },
        {
            "title": "法相寺可赋亭",
            "content": "尘埃谁复识瞿野，高座风生玉麈谈。露浥芙蓉心与净，香浮檐卜鼻先参。杜陵托兴歌茅屋，山谷留情赋草庵。试叩禅关闻密语，前三三与后三三。",
            "comment": ""
        }
    ]
}