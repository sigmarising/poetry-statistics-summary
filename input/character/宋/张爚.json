{
    "dynasty": "宋",
    "author": "张爚",
    "poems": [
        {
            "title": "重沓岭",
            "content": "松间叠石步高低，啼鸟幽林听隔溪。七尺枯藤可扶老，青鞋香汗落花泥。",
            "comment": ""
        },
        {
            "title": "请赵季宪主玉虚道院",
            "content": "来自东山东复东，飞空一剑伴丝桐。能令矮屋疏篱下，如在十洲三岛中。炼句入神敲夜月，谈玄动客笑春风。闻师曾得长生诀，同采丹砂访葛翁。",
            "comment": ""
        },
        {
            "title": "上赵主簿霁宇",
            "content": "辞棘鸾飞远，重来棹雪舟。政声清似水，官况冷於秋。谱系王侯贵，文章班马流。赈民问钱谷，名已在金瓯。",
            "comment": ""
        }
    ]
}