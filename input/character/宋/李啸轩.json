{
    "dynasty": "宋",
    "author": "李啸轩",
    "poems": [
        {
            "title": "梅",
            "content": "傲寒特地占春光，不是东皇用意偏。只恐百花羞见面，故教回避艳阳天。",
            "comment": ""
        },
        {
            "title": "登姑苏台",
            "content": "规模高敞俯城池，未必斯台是故基。风月只招人感慨，江山不管国兴衰。几年勾践仇思复，终日吴王醉不知。却使五湖烟浪里，扁舟一叶载西施。",
            "comment": ""
        },
        {
            "title": "梅",
            "content": "笛谱从来有落梅，梅花那怕笛声哀。几回笛里看花处，曲自凄凉花自开。",
            "comment": ""
        }
    ]
}