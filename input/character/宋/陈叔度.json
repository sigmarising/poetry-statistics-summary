{
    "dynasty": "宋",
    "author": "陈叔度",
    "poems": [
        {
            "title": "雙皂荚行",
            "content": "绿叶森森迎晓日，雙雙暗结秋霜实。乾坤造化借风流，阴灵滑稽为谁匹。一蔕雙葩心两同，风力雨绵神其功。中官始奏献奇异，祥图瑞牒挥毫锋。四海万方只一株，缭绕周墙百丈余。侍从宫娃共争取，攀援棘刺血罗襦。采得温泉奉金辇，雪莹肌肤红玉暖。合难当前此物生，上皇都笑天机浅。",
            "comment": ""
        }
    ]
}