{
    "dynasty": "宋",
    "author": "李珣",
    "poems": [
        {
            "title": "句",
            "content": "月窗花院梦悠扬。",
            "comment": ""
        },
        {
            "title": "菩萨蛮",
            "content": "回塘风起波文细，刺桐花里门斜闭。残日照平芜，双双飞鹧鸪。征帆何处客，相见还相隔。不语欲魂销，望中烟水遥。等闲将度三春景，帘垂碧砌参差影。曲槛日初斜，杜鹃啼落花。恨君容易处，又话潇湘去。凝思倚屏山，泪流红脸斑。隔帘微雨双飞燕，砌花零落红深浅。捻得宝筝调，心随征棹遥。楚天云外路，动便经年去。香断画屏深，旧欢何处寻。",
            "comment": ""
        },
        {
            "title": "中兴乐",
            "content": "后庭寂寂日初长，翩翩蝶舞红芳。绣帘垂地，金鸭无香。谁知春思如狂，忆萧郎。等闲一去，程遥信断，五岭三湘休开鸾镜学宫妆，可能更理笙簧。倚屏凝睇，泪落成行。手寻裙带鸳鸯，暗思量。忍孤前约，教人花貌，虚老风光。",
            "comment": ""
        },
        {
            "title": "巫山一段云",
            "content": "有客经巫峡，停桡向水湄。楚王曾此梦瑶姬，一梦杳无期。尘暗珠帘卷，香销翠幄垂。西风回首不胜悲，暮雨洒空祠。古庙依青嶂，行宫枕碧流。水声山色锁妆楼，往事思悠悠。云雨朝还暮，烟花春复秋。啼猿何必近孤舟，行客自多愁。",
            "comment": ""
        },
        {
            "title": "渔歌子",
            "content": "楚山青，湘水渌，春风澹荡看不足。草芊芊，花簇簇，渔艇棹歌相续。信浮沉，无管束，钓回乘月归湾曲。酒盈尊，云满屋，不见人间荣辱。荻花秋，潇湘夜，橘洲佳景如屏画。碧烟中，明月下，小艇垂纶初罢。水为乡，蓬作舍，鱼羹稻饭常餐也。酒盈杯，书满架，名利不将心挂。柳垂丝，花满树，莺啼楚岸春天暮。棹轻舟，出深浦，缓唱渔郎归去。罢垂纶，还酌醑，孤村遥指云遮处。下长汀，临深渡，惊起一行沙鹭。九疑山，三湘水，芦花时节秋风起。水云间，山月里，棹月穿云游戏。鼓清琴，倾渌蚁，扁舟自得逍遥志。任东西，无定止，不议人间醒醉。",
            "comment": ""
        },
        {
            "title": "望远行",
            "content": "春日迟迟思寂寥，行客关山路遥。琼窗时听语莺娇，柳丝牵恨一条条。休晕绣，罢吹箫，貌逐残花暗凋。同心犹结旧裙腰，忍孤风月度良宵。露滴幽庭落叶时，愁聚萧娘柳眉。玉郎一去负佳期，水云迢递雁书迟。屏半掩，枕斜欹，蜡泪无言对垂。吟跫断续漏频移，入窗明月鉴空帏。",
            "comment": ""
        },
        {
            "title": "定风波",
            "content": "志在烟霞慕隐沦，功成归看五湖春。一叶舟中吟复醉，云水，此时方认自由身。花岛为邻鸥作侣，深处，经年不见市朝人。已得希夷微妙旨，潜喜，荷衣蕙带绝纤尘。十载逍遥物外居，白云流水似相于。乘兴有时携短棹，江岛，谁知求道不求鱼。到处等闲邀鹤伴，春岸，野花香气扑琴书。更饮一杯红霞酒，回首，半钩新月贴清虚。又见辞巢燕子归，阮郎何事绝音徽。帘外西风黄叶落，池阁，隐莎蛩叫雨霏霏。愁坐算程千万里，频跂，等闲经岁两相违。听鹊凭龟无定处，不知，泪痕流在画罗衣。雁过秋空夜未央，隔窗烟月锁莲塘。往事岂堪容易想，惆怅，故人迢递在潇湘。纵有回文重叠意，谁寄？解鬟临镜泣残妆。沉水香消金鸭冷，愁永，候虫声接杵声长。帘外烟和月满庭，此时闲坐若为情。小阁拥炉残酒醒，愁听，寒风叶落一声声。惟恨玉人芳信阻，云雨，屏帷寂寞梦难成。斗转更阑心杳杳，将晓，银釭斜照绮琴横。",
            "comment": ""
        },
        {
            "title": "南乡子",
            "content": "乘彩舫，过莲塘，棹歌惊起睡鸳鸯，游女带花偎伴笑，争窈窕，竞折田荷遮晚照。",
            "comment": "【注释】①彩舫：结彩小舟。②窈窕：姿态美好。③团荷：圆形荷叶。【评解】李珣共有《南乡子》词17首，描绘南国水乡的风土人情，具有鲜明的地方色彩、强烈的生活气息和浓厚的民歌风味。这是其中的一首，写的是南国水乡少女的一个生活片断。莲塘泛彩舟，棹歌惊睡鸳，游女带香，竞折团荷，笑遮晚照而犹不忘自呈其姿容。词将时令景物、人物动态写得句明字净，绘声绘色，引人入胜。诗人对南国水乡风物人情的热爱，充溢字里行间，读来饶有兴味，颇耐咀嚼。【集评】俞陛云《唐五代两宋词选释》：咏南荒风景，惟李珣《南乡子》词有17首之多。荔子轻红，桄榔深碧，猩啼暮雨，象渡瘴溪，更萦以艳情，为词家特开新采。况周颐《蕙风词话》：绝无曲折，却极形容之妙。周草窗《齐东野语》：李珣、欧阳炯辈，俱蜀人。各制《南乡子》数首，以志风土。亦《竹枝》体也。茅暎《词的》卷一：景真意趣。栩庄《栩庄漫记》：“竞折团荷遮晚照”，生动入画。"
        },
        {
            "title": "虞美人",
            "content": "金笼莺报天将曙，惊起分飞处。夜来潜与玉郎期，多情不觉酒醒迟，失归期。映花避月遥相送，腻髻偏垂凤。却回娇步入香闺，倚屏无语撚云篦，翠眉低。",
            "comment": ""
        },
        {
            "title": "巫山一段云",
            "content": "古庙依青嶂，行宫枕碧流。水声山色锁妆楼。往事思悠悠。云雨朝还暮，烟花春复秋。啼猿何必近孤舟。行客自多愁。",
            "comment": "【注释】①古庙：指巫山神女之庙。青嶂：草木丛生，高耸入云的山峰。②行宫：古代天子出行时住的宫室。这里指楚王的细腰宫。③妆楼：指宫女的住处。④云雨朝还暮：宋玉《高唐赋》说，楚王梦一神女，自称“妾旦为朝云，暮为行雨，朝朝暮暮，阳台之下”。⑤烟花：泛指自然界艳丽的景物。⑥行客：指途经巫山之过客。【评解】这首词，借写孤舟经过巫山的所见所感，抒发怀古伤今之情。上片写船行巫山之所见；下片写由眼前景物而引起对悠悠往事的具体联想。通篇情景相生，抒怀古之情而隐含伤今之意。寓意深远而含蓄。词风清丽委婉。【集评】许昂霄《词综》：黄叔旸云“唐词多缘题，所赋《临江仙》则言仙事；《女冠子》则述道情；《河满子》则咏祠庙。大概不失本题之意。尔后渐变，去题远矣。如李珣《巫山一段云》词，实唐人本来词体如此。”唐圭璋等《唐宋词选注》：本词内容与调名相合，写的是巫山景色：古庙靠山，行宫傍水，听到水声，见到山色。由眼前景物联想起悠悠往事：楚国神女，朝云暮雨，景物更换，几经春秋。想到这里，即使不必听到猿啼，也就足以使旅客生愁了。通首怀古，而伤今之意也隐然言外。陈廷焯《白雨斋词话》：“啼猿”二语，语浅情深。不必猿啼，行客已自多愁，又况闻猿啼乎？"
        },
        {
            "title": "女冠子",
            "content": "星高月午，丹桂青松深处。醮坛开，金磬敲清露，珠幢立翠苔。步虚声缥缈，想像思徘徊。晓天归去路，指蓬莱。春山夜静，愁闻洞天疏磬。玉堂虚，细雾垂珠佩，轻烟曳翠裾。对花情脉脉，望月步徐徐。刘阮今何处，绝来书。",
            "comment": ""
        },
        {
            "title": "临江仙",
            "content": "帘卷池心小阁虚，暂凉闲步徐徐。芰荷经雨半凋疏。拂堤垂柳，蝉噪夕阳余。不语低鬟幽思远，玉钗斜坠双鱼。几回偷看寄来书。离情别恨，相隔欲何如。莺报帘前暖日红，玉炉残麝犹浓。起来闺思尚疏慵。别愁春梦，谁解此情悰？强整娇姿临宝镜，小池一朵芙蓉。旧欢无处再寻踪。更堪回顾，屏画九疑峰。",
            "comment": ""
        },
        {
            "title": "浣溪沙",
            "content": "入夏偏宜澹薄妆，越罗衣褪郁金黄，翠钿檀注助容光。相见无言还有恨，几回判却又思量，月窗香径梦悠飏。晚出闲庭看海棠，风流学得内家妆，小钗横戴一枝芳。镂玉梳斜云鬓腻，缕金衣透雪肌香，暗思何事立残阳。访旧伤离欲断魂，无因重见玉楼人，六街微雨镂香尘。早为不逢巫峡梦，那堪虚度锦江春，遇花倾酒莫辞频。红藕花香到槛频，可堪闲忆似花人，旧欢如梦绝音尘。翠叠画屏山隐隐，冷铺文簟水潾潾，断魂何处一蝉新。",
            "comment": ""
        },
        {
            "title": "句",
            "content": "参差草树连巴国，依约云烟绕楚台。",
            "comment": ""
        },
        {
            "title": "西溪子",
            "content": "金缕翠钿浮动，妆罢小窗圆梦。日高时，春已老，人来到。满地落花慵扫。无语倚屏风，泣残红。马上见时如梦，认得脸波相送。柳堤长，无限意，夕阳里。醉把金鞭欲坠。归去想娇娆，暗魂销。",
            "comment": ""
        },
        {
            "title": "杂歌谣辞·渔父歌",
            "content": "水接衡门十里馀，信船归去卧看书。轻爵禄，慕玄虚，莫道渔人只为鱼。避世垂纶不记年，官高争得似君闲。倾白酒，对青山，笑指柴门待月还。棹警鸥飞水溅袍，影侵潭面柳垂绦。终日醉，绝尘劳，曾见钱塘八月涛。",
            "comment": ""
        },
        {
            "title": "酒泉子",
            "content": "寂寞青楼，风触绣帘珠碎撼。月朦胧，花暗澹，锁春愁寻思往事依稀梦，泪脸露桃红色重。鬓欹蝉，钗坠凤，思悠悠。雨渍花零，红散香凋池两岸。别情遥，春歌断，掩银屏。孤帆早晚离三楚，闲理钿筝愁几许。曲中情，弦上语，不堪听。秋雨连绵，声散败荷丛里，那堪深夜枕前听，酒初醒。牵愁惹思更无停，烛暗香凝天欲曙。细和烟，冷和雨，透帘旌。秋月婵娟，皎洁碧纱窗外，照花穿竹冷沉沉，印池心。凝露滴，砌蛩吟。惊觉谢娘残梦，夜深斜傍枕前来，影徘徊。",
            "comment": ""
        }
    ]
}