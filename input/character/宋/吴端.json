{
    "dynasty": "宋",
    "author": "吴端",
    "poems": [
        {
            "title": "春日山行",
            "content": "云峰叠叠路斜斜，隔洞炊烟三两家。何处有香来不断，嫩风微雨落松花。",
            "comment": ""
        },
        {
            "title": "山居漫兴",
            "content": "莫笑山庄小，偏於隐者宜。门当八字路，园葺五经篱。地暖花开早，天寒酒熟迟。不须鸡报晓，已得数联诗。",
            "comment": ""
        },
        {
            "title": "草堂",
            "content": "草堂长寂寂，无事且徘徊。幽鸟啼清嶂，閒云覆绿苔。古琴邀月听，新酒对花开。俗驾何为者，移文招不来。",
            "comment": ""
        },
        {
            "title": "春怀",
            "content": "柳阴满地水平池，门掩青春刻漏迟。蝶梦任渠分尔汝，蛙声谁复计公私。刘伶混世酒一石，梁叔逃名歌五噫。午睡觉来风动竹，自收隔夜着残棋。",
            "comment": ""
        }
    ]
}