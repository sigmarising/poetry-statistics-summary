{
    "dynasty": "宋",
    "author": "倪应渊",
    "poems": [
        {
            "title": "雷塘",
            "content": "天留遗迹鉴兴亡，出郭伤心见此塘。废苑无萤秋寂寂，坏陵有树月苍苍。绿凄霜重摧荷盖，紫怯波寒褪芰裳。唤醒锦帆当日梦，一声水调隔云长。",
            "comment": ""
        },
        {
            "title": "多景楼",
            "content": "狠石苍顽岁月遥，几人触境想英标。欲知三国兴亡事，但看一江来去潮。南土尘飞通岭海，中流砥立独金焦。云山绕槛期深隐，不受刘安作赋招。",
            "comment": ""
        },
        {
            "title": "古扬州",
            "content": "雉堞平来堑拥沙，绿芜阙处见人家。山河旧影藏秋月，关塞新声起暮笳。玉蕊已为亭下草，蒺藜不是眼中花。当年风舸经行地，枯柳无枝寄宿鸦。",
            "comment": ""
        },
        {
            "title": "金山寺",
            "content": "金锡飞来日，灵鳌负地形。涛翻四面白，寺裹一山青。海月窥檐箔，天风语塔铃。倦怀思煮茗，谁与汲中{左氵右霝}。",
            "comment": ""
        }
    ]
}