{
    "dynasty": "宋",
    "author": "蒲瀛",
    "poems": [
        {
            "title": "句",
            "content": "自为名都会，况兼山水州。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "山茶两本上连空，疊叶栖枝占佛宫。雀尾有金轮绀碧，鹤头无火镶所红。优于峡茗称呼异，劣兴梅花气候同。谁识诸天雨花外，道人宴坐雪霜中。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "年年花叶炫虚空，岁月循环十二宫。对植霜天无赖碧，特开金地可耿红。长春此闰何妨别，密雪交加有底同。不必傅神呼赵老，君时元在典刑中。",
            "comment": ""
        },
        {
            "title": "宿灵泉无我轩怀次山",
            "content": "幽轩着无我，居此合何人。闻道东山隐，当时此地亲。心源将止水，世事甚浮云。今日当遗迹，空馀淡墨春。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "花开似火半烧空，荧惑飞来失故宫。但见洛人夸魏紫，谁知蜀国产真红。肯隋月季无时节，应怪梅花有异同。远挈一樽谁伴我，还从山裹望城中。",
            "comment": ""
        },
        {
            "title": "游呪土寺西台",
            "content": "偶到城西寺，人言呪土坟。夕阳台半山，秋草径才分。地下无红粉，天边有碧云。徘徊追往事，风急叶纷纷。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "对境那能问色空，山茶花发映莲宫。攻馀瑟瑟风摇绿，刑尽猩猩日曬红。大雪迷漫元斗异，千林摇落不雷同。何须诳汝老迦叶，分付阇黎一笑中。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "胸月寒冰火满空，玄冥移种祝融宫。雪霜底事论坚白，儿女何知爱软红。金鼎转丹应有异，玉沙洗水若为同。细思造物元无物，颠倒繁华掌握中。",
            "comment": ""
        },
        {
            "title": "次韵袁升之游云寺鸿庆院山茶之什",
            "content": "花发今年喜不空，一头肃客上萧宫。雪残千嶂独连白，风引双旌欲斗红。他日动名三事在，先春和气万家同，等间草木蒙湔祓，况入寻常顾盼中。",
            "comment": ""
        }
    ]
}