{
    "dynasty": "宋",
    "author": "梁周翰",
    "poems": [
        {
            "title": "句",
            "content": "宿雨一番蔬甲拆，春山几处茗旗香。",
            "comment": ""
        },
        {
            "title": "句",
            "content": "谁似金华杨学士，十联诗在御屏间。",
            "comment": ""
        },
        {
            "title": "题义门胡氏华林书院",
            "content": "知有英儒伯始孙，聚书讲学贲邱园。征搜合副来贤诏，旌表宜题遍德门。举族为人俱孝弟，深幽何草不兰荪。小冠子夏来相示，诗版因凭寄竹轩。",
            "comment": ""
        },
        {
            "title": "禁林讌会之什",
            "content": "宝书惊绝耀天章，飞白亲题赐玉堂。瑞彩上腾流素月，朗河下注映丹墙。鹤盘吴屿双翎健，鹊雇雕陵巨翼长。游雾半收悬组练，轻云斜拂驻鸾皇。墨池并犹三奇宝，翠琰俱生五色光。陪讌禁林知有幸，叩头遥祝万年觞。",
            "comment": ""
        },
        {
            "title": "句",
            "content": "百花将尽牡丹坼，十雨初晴主液春。",
            "comment": ""
        }
    ]
}