{
    "dynasty": "宋",
    "author": "胡平仲",
    "poems": [
        {
            "title": "游金精山",
            "content": "人去坛空几历年，尘埃难没汉山川。窦门深入壶中地，环壁遥开瓮外天。致雨土龙如解化，随时木鹤亦能仙。要知万劫长生处，古篆惟存石鼓篇。",
            "comment": ""
        },
        {
            "title": "减字木兰花",
            "content": "兰凋蕙歇。野店酒初尝竹叶。绝艳幽姿。洗出铅华见雪肌。云阶月地。凭仗幽人须着意。一夜花飞。一点微酸已著枝。",
            "comment": ""
        },
        {
            "title": "减字木兰花",
            "content": "天然标格。不问青枝和绿叶。彷佛吴姬。酒晕无端上玉肌。怕愁贪睡。谁会伤春无限意。乞与徐熙。画出横斜竹外枝。",
            "comment": ""
        }
    ]
}