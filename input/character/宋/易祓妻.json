{
    "dynasty": "宋",
    "author": "易祓妻",
    "poems": [
        {
            "title": "一翦梅",
            "content": "染泪修书寄彦章。贪做前廊。忘却回廊。功名成就不还乡。铁做心肠。石做心肠。红日三竿懒画妆。虚度韶光。瘦损容光。不知何日得成双。羞对鸳鸯。懒对鸳鸯。",
            "comment": ""
        },
        {
            "title": "对雪",
            "content": "纷纷瑞雪压山河，特出新奇和郢歌。乐道幽人方闭户，高歌渔父正披蓑。自嗟老景光阴速，谁使佳时感怆多。更念鳏居憔卒客，映书无寐奈愁何。",
            "comment": ""
        }
    ]
}