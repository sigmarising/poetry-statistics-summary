{
    "dynasty": "宋",
    "author": "丁黼",
    "poems": [
        {
            "title": "寄题不碍云轩二首",
            "content": "驾鹤归三岛，骑麟入九霄。祗应明月夜，来此坐吹箫。",
            "comment": ""
        },
        {
            "title": "送亲戚钱尉入国",
            "content": "正是朔风吹雪初，行滕结束问征途。不能刺刺对婢子，已是昂昂真丈夫。常惠旧曾随属国，乌孙今亦病匈奴。不知汉节归何日，淮拟殷勤说汴都。",
            "comment": ""
        },
        {
            "title": "送胡季昭谪象州",
            "content": "一封书奏触天威，万里徒行出帝畿。始得明时来谠论，岂知薄命堕危机。身同季弟辞兄去，女抱婴儿伴丹归。风雨潇潇秋又老，雁应不到岭南飞。",
            "comment": ""
        },
        {
            "title": "满江红",
            "content": "梅腊宾春，瑞烟满、华堂馥郁。还又祝、屏垂彩帨，觞称醽醁。南浦西山开寿域，朱帘画栋调新曲。庆彩衣、龙节侍慈萱，春长绿。双鹤发，齐眉福。一麟瑞，如冰玉。看国封重见，五霞凝轴。王母瑶池鸾凤驭，麻姑金鼎神仙箓。数从今、椿算到何时，蟠桃熟。",
            "comment": ""
        },
        {
            "title": "寄题翠蛟亭",
            "content": "每到秋风忆翠蛟，三年此地小游遨。如今着脚缁尘里，犹梦亭中阅怒涛。",
            "comment": ""
        },
        {
            "title": "寄题不碍云轩二首",
            "content": "杰阁临无地，仙家小洞天。循檐自来往，非雾亦非烟。",
            "comment": ""
        }
    ]
}