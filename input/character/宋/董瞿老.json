{
    "dynasty": "宋",
    "author": "董瞿老",
    "poems": [
        {
            "title": "黄彦与从无逸求妻埋铭以研谢之无逸邀予作歌",
            "content": "君不见昌黎翁，南迁益觉文章工。滑稽戏作毛颍传，陶泓之族称宏农。又不见东坡翁，生涯寄食破研中。诋诃龙尾尊凤咮，更夸丹石蒸赤红。古来文士躭翰墨，十有八九坐此穷。怪君落笔妙言语，四壁才堪蔽风雨。几年结柳送奴星，文穷跳梁推不去。研能穷人君不鄙，尔来谀基得龙尾。缇巾十袭不妄观，碑字三缣何足拟。玉堂视草乃称之，只恐玄文似扬子。君亏此研文似罗，奈君鹿裘带索何。我虽忍穷亦好事，尚能搜句为君歌。呜呼鲁公乞米家食粥，不费银钩写珠玉。",
            "comment": ""
        }
    ]
}