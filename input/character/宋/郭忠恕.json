{
    "dynasty": "宋",
    "author": "郭忠恕",
    "poems": [
        {
            "title": "青羊宫",
            "content": "久知玄牝是根原，谁道长生别有门。一自描龙兴叹后，至今师事五千言。",
            "comment": ""
        },
        {
            "title": "送田表圣出知陈州",
            "content": "客里暌离已不堪，何当出守正移骖。孔融在汉人应惮，善感鸣唐罪自甘。义重不嫌身死万，忧深宁忍口缄三。陈州亦是天朝地，好为疮痍雨露覃。",
            "comment": ""
        },
        {
            "title": "嘲聂崇义",
            "content": "近贵全为聩，攀龙即是聋。虽然三个耳，其奈不成聪。",
            "comment": ""
        },
        {
            "title": "句",
            "content": "为逢末劫归依拂，不就新恩叙理官。",
            "comment": ""
        },
        {
            "title": "再逢英公有感",
            "content": "伊余行止住飘蓬，与切乘违不可容。青眼交知长忆念，白云踪迹又相逢。风骚共会名何盛，篆隸同勤法转功。□□羡题超彼岸，琉璃钵里看降龙。",
            "comment": ""
        }
    ]
}