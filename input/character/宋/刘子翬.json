{
    "dynasty": "宋",
    "author": "刘子翬",
    "poems": [
        {
            "title": "南歌子",
            "content": "伎俩无多子，逍遥自许时。闲愁且莫著双眉。恰有梅香一点、到幽闺。宠辱棋翻局，光阴鸟度枝。颓然径醉是便宜。拟倩潭风吹绿、涨瑶卮。",
            "comment": ""
        },
        {
            "title": "南歌子",
            "content": "卜夜容三献，微欢极一时。风流太守未庞眉。放出笔头光焰、压金闺。藻丽花骈蕊，清高雪亚枝。曼声恰与贯珠宜。听此直教拚得、醉翻卮。",
            "comment": ""
        },
        {
            "title": "满庭芳",
            "content": "秋入微阴，凉生平远，小山愁绝天南。似闻还断，飞策遍千岩。叶底轻黄纂纂，恼人是、微裂芳缄。然胜，清真冷淡，无艳寄尘凡。澄潭。敧两岸，波光摇动，碧影相参。任西风十里，吹度松杉。我自寒灰槁木，□神处、不觉醺酣。归来晚，飞花无迹，明月满空函。",
            "comment": ""
        }
    ]
}