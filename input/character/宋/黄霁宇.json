{
    "dynasty": "宋",
    "author": "黄霁宇",
    "poems": [
        {
            "title": "水龙吟",
            "content": "丽华一握青丝，金珠粟粟香环里。春窥绮阁，新妆风舞，铢衣如碎。翠凤苍虬，骑来下界，蝶惊蜂避。甚三生富贵，垂垂晓露，犹凝满身珠翠。谁共那人结发，问何时、蹇修为理。对花一笑，香茸易翦，碎金难缀。半点芳心，乱愁如织，缕丝传意。倩东皇、拂拭新条，更与作、来生计。",
            "comment": ""
        }
    ]
}