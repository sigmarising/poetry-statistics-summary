{
    "dynasty": "宋",
    "author": "黎善夫",
    "poems": [
        {
            "title": "挽赵秋晓",
            "content": "年时父子记同登，讵意天从杞国倾。辇路春风三月梦，山庄夜雨十年灯。率更帖墨知魁梧，庾信文章迈老成。二妙风流今已矣，薤歌赋罢泪沾膺。",
            "comment": ""
        },
        {
            "title": "挽赵秋晓",
            "content": "十载荒村共乱离，云龙上下忆追随。生前已饱撞钟问，死后方传覆瓿诗。此夕巷歌谁忍发，他年邻笛自应悲。伤心岂为幽冥负，重为斯文一涕洟。",
            "comment": ""
        }
    ]
}