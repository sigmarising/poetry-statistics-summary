{
    "dynasty": "宋",
    "author": "霍洞",
    "poems": [
        {
            "title": "宿田舍",
            "content": "北风吹晴屋满霜，翁儿赤体悲无裳。闺中幼妇饥欲泣，忍饥取麻灯下缉。一身勿暇私自怜，鸣机轧轧明窗前。织成五丈如霜布，翁作旋襴儿作袴。明朝官中租赋急，依然赤体当风立。",
            "comment": ""
        },
        {
            "title": "岁饥太守春游呈以绝句",
            "content": "朝来五马去寻春，谁信家家甑有尘。枕藉道傍宜细问，恐非芳草醉眠人。",
            "comment": ""
        }
    ]
}