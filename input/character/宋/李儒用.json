{
    "dynasty": "宋",
    "author": "李儒用",
    "poems": [
        {
            "title": "登中梁山",
            "content": "浩荡秋风使节归，南山重与北山违。自来人物瞻乌帽，更共宾僚款绿衣。秦地关河才咫尺，汉都风景尚依稀。壶浆迎处多遗老，绝叹登坛往事非。",
            "comment": ""
        },
        {
            "title": "登中梁山",
            "content": "路入梁州如砥平，登高远目更增明。霜清木落千山瘦，潦尽江空一水横。岁稳未宽忧国志，时危转切望乡情。英雄千载与王地，孺子堪怜此曳兵。",
            "comment": ""
        }
    ]
}