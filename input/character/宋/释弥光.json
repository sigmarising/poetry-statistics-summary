{
    "dynasty": "宋",
    "author": "释弥光",
    "poems": [
        {
            "title": "和学士吴元昭",
            "content": "通身一穿金锁骨，正眼观来犹剩物。纵使当机觌面提，敢保敢士犹未彻。",
            "comment": ""
        },
        {
            "title": "颂古二首",
            "content": "家家尽看野狐儿，见者虽多识者稀。百怪千妖俱扫迹，春风已到万年枝。",
            "comment": ""
        },
        {
            "title": "偈五首",
            "content": "儿时曾向山前住，老大还归山上来。云外堂前逢蔡柳，大家拍掌笑咍咍。",
            "comment": ""
        },
        {
            "title": "偈二首",
            "content": "梦幻空花，何劳把捉。得失是非，一时放却。",
            "comment": ""
        },
        {
            "title": "偈五首",
            "content": "今朝腊月二十，衲僧门风壁立。进前拟问如何，劈面老拳箭疾。",
            "comment": ""
        },
        {
            "title": "偈二首",
            "content": "一物不将来，两肩担不起。直下便承当，坐在屎窖里。",
            "comment": ""
        },
        {
            "title": "颂古二首",
            "content": "生銕铸就崑崙儿，头轻脚重肚皮大。明眼衲僧萨普吒，九十日中看不破。看不破，笑倒嵩山破灶堕。",
            "comment": ""
        },
        {
            "title": "偈五首",
            "content": "一拶当机怒雷吼，惊起须弥藏北斗。洪波浩渺浪滔天，拈得鼻孔失却口。",
            "comment": ""
        },
        {
            "title": "偈五首",
            "content": "和风习习，膏雨微微。洗开柳眼，秀出花枝。衲僧闻得呵呵笑，也是宗门第八机。",
            "comment": ""
        },
        {
            "title": "偈五首",
            "content": "一九与二九，相逢不出手。冻得鸱吻头，面南看北斗。诸禅人，晓不晓，地炉火冷莫嫌寒，更有樵夫赤脚走。",
            "comment": ""
        },
        {
            "title": "和参政李汉老",
            "content": "胡床稳坐已通津，何处更寻不二门。八苦起时全体现，不知谁解报深恩，",
            "comment": ""
        }
    ]
}