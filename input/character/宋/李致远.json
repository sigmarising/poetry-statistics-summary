{
    "dynasty": "宋",
    "author": "李致远",
    "poems": [
        {
            "title": "碧牡丹",
            "content": "破镜重圆，分钗合钿，重寻绣户珠箔。说与从前，不是我情薄。都缘利役名牵，飘蓬无定，翻成轻负。别後情怀，有万千牢落。经时最苦分携，都为伊、甘心寂寞。纵满眼、闲花媚柳，终是强欢不乐。待凭鳞羽，说与相思，水远天长又难托。而今幸已再逢，把轻离断却。",
            "comment": ""
        },
        {
            "title": "红绣鞋",
            "content": "梦断陈王罗袜，情伤学士琵琶。又见西风换年华。数杯添泪酒，几点送秋花。行人天一涯。",
            "comment": ""
        },
        {
            "title": "天净沙",
            "content": "画楼徙倚栏杆，粉云吹做修鬟，璧月低悬玉弯。落花懒慢，罗衣特地春寒。",
            "comment": ""
        }
    ]
}