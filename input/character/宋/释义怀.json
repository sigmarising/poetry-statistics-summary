{
    "dynasty": "宋",
    "author": "释义怀",
    "poems": [
        {
            "title": "偈",
            "content": "红日照扶桑，寒雪对华岳。三更过铁围，拶折骊龙角。",
            "comment": ""
        },
        {
            "title": "书屏句",
            "content": "三分光阴二早过，灵台一点不揩磨。区区逐日贪生去，唤不回头怎奈何。",
            "comment": ""
        },
        {
            "title": "偈",
            "content": "须弥顶上，不扣金钟。毕钵岩中，无人聚会。山僧倒骑佛殿，诸人反著草鞋。朝游檀特，暮到罗浮。拄杖针筒，自家收取。",
            "comment": ""
        },
        {
            "title": "句",
            "content": "衣穿瘦骨露，屋破看星眠。",
            "comment": ""
        },
        {
            "title": "投机偈",
            "content": "一二三四五六七，万仞峰头独足立，骊龙颔下夺明珠，一言勘破维摩诘。",
            "comment": ""
        },
        {
            "title": "偈",
            "content": "蜀魄连宵叫，鵽{左刁右鸟}终夜啼。圆通门大启，何事隔云泥。",
            "comment": ""
        }
    ]
}