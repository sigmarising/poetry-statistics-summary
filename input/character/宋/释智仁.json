{
    "dynasty": "宋",
    "author": "释智仁",
    "poems": [
        {
            "title": "送何辂归钱塘兼简辩端",
            "content": "家指西陵外，沧波去几程。独行山雪下，孤泊夜潮生。问路寒林迥，移舟宿雁惊。到逢天竺客，为话别来情。",
            "comment": ""
        },
        {
            "title": "句",
            "content": "寒声病叶落，晓色冻云开。",
            "comment": ""
        },
        {
            "title": "留题云门寺",
            "content": "秦峰千古寺，岂易得跻攀。一梦几回到，片心长此间。溪光涵石壁，秋色露松关。静室孤禅后，寒钟夜满山。",
            "comment": ""
        },
        {
            "title": "句",
            "content": "行客莫轻瑕璧谤，立人怀抱自分明。",
            "comment": ""
        },
        {
            "title": "句",
            "content": "路遥无去伴，山叠有啼猿。",
            "comment": ""
        },
        {
            "title": "暮冬旅宿寄赵秀才",
            "content": "旅宿荒凉甚，幽怀可自宽。风窗灯易灭，雪屋夜增寒。空迥鸿声急，更馀旅梦残。却思君旧隐，欲到恨飞难。",
            "comment": ""
        }
    ]
}