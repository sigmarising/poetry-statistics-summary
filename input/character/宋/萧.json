{
    "dynasty": "宋",
    "author": "萧",
    "poems": [
        {
            "title": "满江红",
            "content": "莫是西湖，分一派、残波剩碧。闲问著、莺仙丹事，老榕知得。荇水带长鸥踏损，柳风絮暖鱼吞入。只前山、依旧汉时青，晴还湿。亭疏好，何消密。花少好，无多植。听黄鹂三请，要诗翁出。消渴泉斟寒玉液，留题石剥苍苔色。叹而今、翻羡□南春，乾坤窄。",
            "comment": ""
        },
        {
            "title": "恋绣衾",
            "content": "倚阑闲看燕定巢。旧弹筝、因病久抛。画不尽、残眉黛，被东风、吹在柳梢。晓来暗理伤春曲，把金钗、枕畔细敲。书寄与、天涯去，并相思、红泪一包。",
            "comment": ""
        },
        {
            "title": "朝中措?",
            "content": "半山社雨欲黄昏。燕子不过门。杨柳染深绿意，海棠啼损红痕。绮寮妆束，宝钗歌舞，玉枕温存。一段旧情有味，十分新恨无言。",
            "comment": ""
        }
    ]
}