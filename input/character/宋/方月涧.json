{
    "dynasty": "宋",
    "author": "方月涧",
    "poems": [
        {
            "title": "游黄山留题",
            "content": "笑拟愚公恨力绵，无穷眼力到危巅。天黏青嶂蒸岚雾，池涌丹砂费酒泉。高下瀑声多是雨，去来云气半非烟。仙家日月长间在，才得心间也是仙。",
            "comment": ""
        },
        {
            "title": "游黄山留题",
            "content": "金蓉绿水插层层，岚气浮浮直上蒸。丹灶几千年尚火，泉崖五六月犹冰。鹿衔烟草陪仙友，鹤睡云松伴定僧。失笑红尘奔走者，见山佳处几人曾。",
            "comment": ""
        }
    ]
}