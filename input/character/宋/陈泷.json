{
    "dynasty": "宋",
    "author": "陈泷",
    "poems": [
        {
            "title": "自赋小隐",
            "content": "环堵萧然一破庐，市尘不到足安居。知心惟有梅梢月，来照寒窗夜读书。",
            "comment": ""
        },
        {
            "title": "凤凰台",
            "content": "老尽梧桐凤不来，虚名犹占旧层台。朝阳照破兴亡梦，一径花阴自绿苔。",
            "comment": ""
        },
        {
            "title": "怀高履常",
            "content": "苍头背锦囊，别我渡淮乡。一去又无信，相思几断肠。柳桥初过雨，瓜步正斜阳。知已同行乐，应忘归路长。",
            "comment": ""
        },
        {
            "title": "题苏子美沧浪亭",
            "content": "整履上飞虹，风高退酒容。叶黄翻乱蝶，树老臣苍龙。古径秋霜滑，空山暮霭浓。沧浪棋石在，题笔暗尘封。",
            "comment": ""
        }
    ]
}