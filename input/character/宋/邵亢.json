{
    "dynasty": "宋",
    "author": "邵亢",
    "poems": [
        {
            "title": "送程给事知越州",
            "content": "澄江渺渺豫章楼，曾是双旌再岁留。五马解鞍方北上，万艘蜚粟又南游。说棠重到清阴在，埋剑将磨异气沧。求得公閒且行乐，即看华发满人头。",
            "comment": ""
        },
        {
            "title": "题钓台",
            "content": "子陵台下山层层，奇峰壮气横云生。处士溪边水泚泚，碧波明月涵天清。老松偃蹇傲世色，绿竹潇洒吟风声。潮头百仞出海门，飘吴击越如毛轻。飞来滩下不敢过，变作平浪归沧溟。",
            "comment": ""
        },
        {
            "title": "方氏故居",
            "content": "偶分鱼竹到稽山，处士林泉一望间。岁月自随流水远，姓名长与白云闲。鉴中人去荒遗迹，溪口僧来写旧颜。何日放船访岩薮，吾门高第约跻攀。",
            "comment": ""
        },
        {
            "title": "寄吴处厚",
            "content": "流年直是隙中驹，别后情怀懒似疏。天上又颁新岁历，床头未答故人书。殷勤鱼雁功曹檄，狼藉杯盘上客鱼。好在仲宣家万里，从军苦乐定何如。",
            "comment": ""
        },
        {
            "title": "重过京口",
            "content": "今春扬子渡，江柳拂人头。转面庭帏远，伤心岁月流。练塘荷芰晚，甘露黍禾秋。此日南归路，云閒醉寿丘。",
            "comment": ""
        }
    ]
}