{
    "dynasty": "宋",
    "author": "梅均",
    "poems": [
        {
            "title": "游石台寺遇雪",
            "content": "人言十月小春回，谁酿寒云作雪醅。天女戏抛群玉佩，风姨吹散万解杯。竹非为米腰皆折，山不因愁发尽皑。冻合诗肩不成句，六花时入轿窗来。",
            "comment": ""
        },
        {
            "title": "再游石台",
            "content": "忆昔经行处，如今两见秋。山川旧相识，泉石记曾游。槐国未为守，醉乡先拜侯。拥炉听僧话，忘却客中愁。",
            "comment": ""
        }
    ]
}