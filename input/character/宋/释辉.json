{
    "dynasty": "宋",
    "author": "释辉",
    "poems": [
        {
            "title": "题洞灵观",
            "content": "古观多松桧，幽期近暮秋。坐看新月上，间见断云愁。野思同花鸟，乡情隔岛洲。轻寒披鹤氅，隐几自搔头。",
            "comment": ""
        },
        {
            "title": "句",
            "content": "丁宁童子休教扫，留取窗前当雪看。",
            "comment": ""
        },
        {
            "title": "梅花",
            "content": "我见庭梅六十春，当时初见已轮囷。人老只道梅花老，不道梅花老笑人。",
            "comment": ""
        },
        {
            "title": "木芙蓉",
            "content": "霜深才吐艳，日暮更饶红。掩映残荷浦，冯夷败菊业。",
            "comment": ""
        },
        {
            "title": "古藤",
            "content": "翠盖阴森高隐鹤，修条屈曲暗藏蛇。闲来兀坐莓苔石，时见山禽扑落花。",
            "comment": ""
        },
        {
            "title": "润州",
            "content": "北固楼前一笛风，断云飞出建章宫。江南二月多芳草，春在蒙蒙细雨中。",
            "comment": ""
        }
    ]
}