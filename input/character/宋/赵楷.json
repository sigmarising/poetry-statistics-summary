{
    "dynasty": "宋",
    "author": "赵楷",
    "poems": [
        {
            "title": "览梦得所藏李伯时画吴中三贤像因各书绝句·",
            "content": "西曲淅淅动高梧，目送浮云悟卷舒。自是归心感秋色，不应高兴为鲈鱼。",
            "comment": "【注释】【原题】：览梦得所藏李伯时画吴中三贤像因各书绝句·张翰"
        },
        {
            "title": "舟□□□读中兴碑",
            "content": "西风吹岸着浯溪，玉洁摩空十丈碑。不□开元久培植，可能灵武善扶持。斯文未泯今□□，盛德之兴彼一时。崖下漫郎应在否，□□流涕手题诗。",
            "comment": ""
        },
        {
            "title": "览梦得所藏李伯时画吴中三贤像因各书绝句·",
            "content": "已将勋业等浮鸥，鸟尽弓藏见远谋。越国江山留不住，五湖风月一扁舟。",
            "comment": "【注释】【原题】：览梦得所藏李伯时画吴中三贤像因各书绝句·范蠡"
        },
        {
            "title": "览梦得所藏李伯时画吴中三贤像因各书绝句·",
            "content": "杞菊萧条绕屋春，不教鹅鸭恼比邻。满身花影犹沈醉，真是江湖一散人。",
            "comment": "【注释】【原题】：览梦得所藏李伯时画吴中三贤像因各书绝句·陆龟蒙"
        },
        {
            "title": "句",
            "content": "正是霜高木落时。",
            "comment": ""
        }
    ]
}