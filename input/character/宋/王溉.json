{
    "dynasty": "宋",
    "author": "王溉",
    "poems": [
        {
            "title": "句",
            "content": "西边更拥上皇山，大面六顶不可攀。",
            "comment": ""
        },
        {
            "title": "老人村",
            "content": "山前老泽经行路，百岁翁翁犹健步。非仙非佛非鬼神，不识人间盐与醋。嗜欲既浅亦机深，窟宅宜与仙家邻。",
            "comment": ""
        },
        {
            "title": "句",
            "content": "只应唤作小西湖。",
            "comment": ""
        },
        {
            "title": "句",
            "content": "仙人有宫号储福，藏在千山万山曲。",
            "comment": ""
        },
        {
            "title": "游大涤",
            "content": "山合群峰路屈盘，溪行九折势蜿蜒。云根长伴仙人迹，元盖潜通大涤天。玉殿香消人寂寂，石坛花落草芊芊。黄冠解识寻幽兴，为洗寒铛煮碧泉。",
            "comment": ""
        }
    ]
}