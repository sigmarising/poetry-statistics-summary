{
    "dynasty": "宋",
    "author": "葛闳",
    "poems": [
        {
            "title": "游白云轩赠冲一道正",
            "content": "无事之时无事身，天将冲淡养吾真。鸱鸢啄腐成滋味，岂识朝霞吐嚥人。",
            "comment": ""
        },
        {
            "title": "巾山广轩",
            "content": "胜地藏东越，严城从二岑。万灯迎日旱，孤声出云深。雪霁茗初试，雨涵山斗阴。兹焉即方广，有路到天心。",
            "comment": ""
        },
        {
            "title": "罗汉阁煎茶应供",
            "content": "山泉飞出白云寒，来献灵芽秉烛看。俄頃有花过数百，三瓯如吸玉腴乾。",
            "comment": ""
        },
        {
            "title": "游日出",
            "content": "六时香火集宗雷，日上云收紫翠开。应笑守麾公暇少，二年官满一曾来。",
            "comment": ""
        },
        {
            "title": "题清辉堂",
            "content": "归老云边一翠岑，静中观动照人心。溪湖北上又东去，不似青山无古今。",
            "comment": ""
        },
        {
            "title": "招桐柏李道士",
            "content": "海岭重重接紫虚，高人还肯敞仙裾。玉蟾点滴有清露，少费研朱写道书。",
            "comment": ""
        },
        {
            "title": "桐柏崇道观",
            "content": "昔贤书洞石，台有伯阳经。碧海船多却，金霞夜不扃。炉成九转药，阶布六符星。捷径非君意，深游浅死庭。",
            "comment": ""
        },
        {
            "title": "送神",
            "content": "丹霞飘渺海三峰，归去琼台第几重。仙骥一声风驭远，月明清露滴金松。",
            "comment": ""
        },
        {
            "title": "桐柏观",
            "content": "桃花烂熳春溪暖，紫玉箫沉月树昏。未觉台中光景晚，人间归去见来孙。",
            "comment": ""
        },
        {
            "title": "迎神",
            "content": "符法千年人尚畏，神林三鼓酒盈杯。油囊为取天河水，更折蟠桃海上来。",
            "comment": ""
        }
    ]
}