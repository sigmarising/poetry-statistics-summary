{
    "dynasty": "宋",
    "author": "蔡载",
    "poems": [
        {
            "title": "芳美亭",
            "content": "高人不惜地，自种无边春。莫随流水去，恐污世间尘。",
            "comment": ""
        },
        {
            "title": "望云亭",
            "content": "白云来何时，英英冠山椒。西风莫吹去，使我心摇摇。",
            "comment": ""
        },
        {
            "title": "遂初亭",
            "content": "结庐傍林泉，偶与初心期。佳处时自领，未应鱼鸟知。",
            "comment": ""
        },
        {
            "title": "句",
            "content": "应有化人巢木末，枝间一国自行春。",
            "comment": ""
        },
        {
            "title": "通惠亭",
            "content": "水行天地间，万派出一指。胡为穿石来，要洗巢由耳。",
            "comment": ""
        },
        {
            "title": "题胶山寺绣佛",
            "content": "妙相夺天真，针针巧入神。几多瞻佛者，还想用以人。",
            "comment": ""
        }
    ]
}