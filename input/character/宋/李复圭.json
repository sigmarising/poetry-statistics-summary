{
    "dynasty": "宋",
    "author": "李复圭",
    "poems": [
        {
            "title": "先照亭",
            "content": "危梁上下庆云端，禅刹翚飞插翠峦。华藏贝多缄秘典，香厨莆塞供珍餐。回廊跨壑千重峻，悬溜当空六月寒。盘礴迥知灵秀境，极高方见地形宽。",
            "comment": ""
        },
        {
            "title": "秀峰上方",
            "content": "吴王昔日馆娃宫，殿阁鳞差轶碧空。寂寂香魂招不得，惟馀松柏韵天风。",
            "comment": ""
        },
        {
            "title": "行至龙门先寄尧夫先生",
            "content": "碧洛青嵩刮眼明，马头次第似相迎。天街高士还知否，好约南轩醉一觥。",
            "comment": ""
        },
        {
            "title": "句",
            "content": "老凤池边蹲不去，饥乌台上噤无声。",
            "comment": ""
        },
        {
            "title": "石桥",
            "content": "石梁嵲屼据山流，异迹尝闻记道猷。五百真如谁化灭，三千色界妄探求。灯龛焰古长年在，茗盏花浓继日浮。静境少留尘虑息，松风萧飒又惊秋。",
            "comment": ""
        }
    ]
}