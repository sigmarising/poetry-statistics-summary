{
    "dynasty": "宋",
    "author": "袁玧",
    "poems": [
        {
            "title": "伤乱二首",
            "content": "龙蛇风浪起空潭，苍莽山河泣坠簪。乱向十年余史笔，贫无一字到诗函。心惊塞马过淮北，梦逐关鸿度岭南。肉食何人司重鼎，等閒挥麈事清谭。",
            "comment": ""
        },
        {
            "title": "伤乱二首",
            "content": "轰轰烈烈一乾坤，北马南船日夜奔。野老有怀悲故国，孤臣无泪哭中原。浮生似我仍留寓，季世何人不闭门。独惜两湖归隐后，枕戈谁是晋刘琨。",
            "comment": ""
        }
    ]
}