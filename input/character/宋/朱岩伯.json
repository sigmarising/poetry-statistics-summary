{
    "dynasty": "宋",
    "author": "朱岩伯",
    "poems": [
        {
            "title": "皎皎吟",
            "content": "皎皎天心月，影落寒潭水。虽落寒潭水，照人千万里。皎皎机上丝，忽落淤泥底。一落淤泥底，河水不可洗。愿君作明月，晴阴不妨缺。莫作淤泥丝，客子徒伤悲。人心皎皎莫自欺。",
            "comment": ""
        },
        {
            "title": "书延福寺壁",
            "content": "双瀑飞来古寺西，月萝烟草久湮迷。自从吾辈经行后，便觉他山索价低。老去合为三径计，就中聊借一枝栖。石崖大有穿磨所，从与新诗着处题。",
            "comment": ""
        }
    ]
}