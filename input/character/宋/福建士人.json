{
    "dynasty": "宋",
    "author": "福建士人",
    "poems": [
        {
            "title": "颂蔡君谟",
            "content": "洛阳桥，一望五里排琨瑶。行人不忧沧海潮，冲冲往来乘仙飚。蔡公作成去还朝，玉虹依旧横青霄。考之溱洧功何辽，千古万古无倾摇。",
            "comment": ""
        },
        {
            "title": "颂蔡君谟",
            "content": "道边松，大义渡至漳泉东。问谁植之我蔡公，岁久广阴如云浓。甘裳蔽芾安可同，委蛇夭矫腾苍龙。行人六月不知暑，千古万古长清风。",
            "comment": ""
        }
    ]
}