{
    "dynasty": "宋",
    "author": "程洙",
    "poems": [
        {
            "title": "秋晚怀友",
            "content": "长亭一樽酒，犹记别时斟。碧草思前梦，黄花见此心。关河秋北望，天地日西沈。遥想山中桂，何人月下吟。",
            "comment": ""
        },
        {
            "title": "奉送丞相讷斋程先生二首",
            "content": "先生富贵本无心，冰节从来照士林。三载调元名愈重，七章告老意何深。九重屡挽音形玉，一念观回归散金。此是吾邦真伟事，清风万古孰追寻。",
            "comment": ""
        },
        {
            "title": "雨晴",
            "content": "溪雨生流水，山晴出白云。花来风逐农，泥遣燕纷纷。客路犹千里，春光已十分。归从都下者，相遇说新闻。",
            "comment": ""
        },
        {
            "title": "奉送丞相讷斋程先生二首",
            "content": "公相胸中蕴识几，中和不假佩弦韦。人心未免处强弱，公论何尝无是非。岁到寒时知劲节，事当难处见圆机。便须再出扶宗社，未许从容恋翠微。",
            "comment": ""
        }
    ]
}