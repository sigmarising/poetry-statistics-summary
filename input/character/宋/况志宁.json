{
    "dynasty": "宋",
    "author": "况志宁",
    "poems": [
        {
            "title": "梅仙坛",
            "content": "上疏归来事可欢，岭头谁为築星坛。先生不食炎刘禄，自拾松花当晚餐。",
            "comment": ""
        },
        {
            "title": "天宝洞",
            "content": "风雨池边古木寒，千年枸杞当晨餐。岩前石壁谁扃锁，岁岁秋风长蕙兰。",
            "comment": ""
        },
        {
            "title": "百花桥",
            "content": "波光清浅玉虹横，过客谁题柱上名。锦锈铺张春色满，小车花下丽人行。",
            "comment": ""
        },
        {
            "title": "春风楼",
            "content": "晴日游丝拂画栏，酒帘轻飏碧云端。春风蝴蝶知何处，愁切江南曲已残。",
            "comment": ""
        },
        {
            "title": "豫章台",
            "content": "城阴零落豫章台，平地晴沙卷雪来。欲访邻翁问尘迹，小园荒径长莓苔。",
            "comment": ""
        }
    ]
}