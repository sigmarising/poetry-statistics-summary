{
    "dynasty": "宋",
    "author": "张仲尹",
    "poems": [
        {
            "title": "玉兔净居诗",
            "content": "何事回真馆，标名作净坊。金园存废趾，玉兔效殊祥。躍汉劳罝纲，环山莹雪霜。来疑崑岫出，去讶月轮藏。隐顯经千载，薰修荫一方。宝坛隳道祖，华榜耀空王。奥域居全晋，灵祠接庆唐。烟霞生四面，楼殿起中央。暎日杉阴合，飘空磬韵长。伊余闻胜概，宁惜寄篇章。",
            "comment": ""
        }
    ]
}