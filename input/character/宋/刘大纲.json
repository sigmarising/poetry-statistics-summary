{
    "dynasty": "宋",
    "author": "刘大纲",
    "poems": [
        {
            "title": "鉴轩",
            "content": "一泓清澈底，明可烛须眉。漾月摇金影，涵风皱绿漪。台高悬宝鉴，水定照摩尼。宴坐宜临赋，难忘此段奇。",
            "comment": ""
        },
        {
            "title": "碧沼寺",
            "content": "夜色清无滓，虚凉月满亭。萤飞时度竹，鱼跃乍翻萍。冉冉云归尽，霏霏露欲零。劚谈浑得趣，相对两忘形。",
            "comment": ""
        },
        {
            "title": "碧沼寺",
            "content": "地僻人稀到，唐贤句尚存。观鱼寻曲沼，吊古入名园。山翠沾夜袂，苔纹印屐痕。暂陪尊俎乐，箫鼓出丘樊。",
            "comment": ""
        }
    ]
}