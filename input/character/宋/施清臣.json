{
    "dynasty": "宋",
    "author": "施清臣",
    "poems": [
        {
            "title": "夜蛾儿",
            "content": "碧服银须粉扑衣，又随雪柳趁灯辉。怕寒还恋南华梦，凝伫钗头未肯飞。",
            "comment": ""
        },
        {
            "title": "牵牛花",
            "content": "一泓天水染朱衣，生怕红埃透日飞。急整离离苍玉佩，晓云光里渡河归。",
            "comment": ""
        },
        {
            "title": "诗二首",
            "content": "花里蝶，花里休。蓼中虫，蓼中死。人生甜苦皆是缘，法中可随顺应之。",
            "comment": ""
        },
        {
            "title": "绯桃",
            "content": "衣裁缃缬态纤稼，犹在瑶池半醉中。嫌近清明时节冷，趁渠新火一番新。",
            "comment": ""
        },
        {
            "title": "湖景",
            "content": "一曲新腔紫玉箫，护晴檐幙窣兰桡。柳迷远近花张锦，小泊危红第六桥。",
            "comment": ""
        },
        {
            "title": "诗二首",
            "content": "一蓑一笠一孤舟，万里江山独自游。有人问我红尘事，笑入芦花不点头。",
            "comment": ""
        }
    ]
}