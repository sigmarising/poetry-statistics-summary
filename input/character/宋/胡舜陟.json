{
    "dynasty": "宋",
    "author": "胡舜陟",
    "poems": [
        {
            "title": "感皇恩",
            "content": "乞得梦中身，归栖云水。始觉精神自家底。峭帆轻棹，时与白鸥游戏。畏途都不管，风波起。光景如梭，人生浮脆。百岁何妨尽沈醉。卧龙多事，谩说三分奇计。算来争似我，长昏睡。",
            "comment": ""
        },
        {
            "title": "渔家傲",
            "content": "几日北风江海立。千车万马鏖声急。短棹峭寒欺酒力。飞雨息。琼花细细穿窗隙。我本绿蓑青箬笠。浮家泛宅烟波逸。渚鹭沙鸥多旧识。行未得。高歌与尔相寻觅。",
            "comment": ""
        }
    ]
}