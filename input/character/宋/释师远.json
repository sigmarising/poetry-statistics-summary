{
    "dynasty": "宋",
    "author": "释师远",
    "poems": [
        {
            "title": "颂古三首",
            "content": "不是风兮不是颠，长街短巷走如烟。院里有斋常记得，时时挂在口皮边。",
            "comment": ""
        },
        {
            "title": "偈颂四首",
            "content": "五日一番升座，拈出现成行货。大众普请商量，恰是老僧罪过。",
            "comment": ""
        },
        {
            "title": "偈颂四首",
            "content": "三脚驴子弄蹄行，直透威音万丈坑。云在岭头闲不彻，水流涧下大忙生。湖南长老谁能会，行人更在青山外。",
            "comment": ""
        },
        {
            "title": "颂古三首",
            "content": "呵呵大笑不寻常，笑得眉间也放光。不是明招重注脚，丛林洎合错商量。",
            "comment": ""
        },
        {
            "title": "偈颂四首",
            "content": "今朝二月半，百华开烂熳。云绕翠峰头，莺啼杨柳岸。观音借路行，文殊分主伴。独有解空人，支筇浑不管。直饶天外雨华飞，翻覆都来是这汉。",
            "comment": ""
        },
        {
            "title": "偈颂四首",
            "content": "尧风舜日两依依，一片虚凝截万机。何必胡僧亲付嘱，如人饮水自家知。",
            "comment": ""
        },
        {
            "title": "颂古三首",
            "content": "出得出不得，定从何处起。文殊往梵天，罔明轻弹指。乘流即行，遇坎即止。君不见虚筑防胡万里城，不知祸起萧墙里。",
            "comment": ""
        }
    ]
}