{
    "dynasty": "宋",
    "author": "王与能",
    "poems": [
        {
            "title": "赓翠蛟亭韵",
            "content": "灵砂九转炼金顽，留得丹泉在此间。明月清风谁管领，洞天福地占幽闲。岩巅雪涌金波立，石罅潮生银屋翻。句续坡仙怀古意，梅花也觉带欢颜。",
            "comment": ""
        },
        {
            "title": "游洞霄宫",
            "content": "洞霄飞杖屦，人境共真清。天柱擎峰出，丹泉迸霤生。栖岩遗隐迹，漱石洗虚名。珍重乐斯者，微吟谩纪行。",
            "comment": ""
        }
    ]
}