{
    "dynasty": "宋",
    "author": "张肃",
    "poems": [
        {
            "title": "送赠归护国寺",
            "content": "去谒吾君遇太平，太平明主重南能。不关名利真开士，却返林泉伴野僧。御赐白金为长物，身归青嶂策枯藤。只应待到天台日，斋炷檀烟定有灯。",
            "comment": ""
        },
        {
            "title": "乡饮酒唱和诗",
            "content": "位分南北与东西，旷典才修俗顿移。乐合鸾皇下庭宇，觯扬虎蜼伏樽彝。头颅如许堪殊席，筋力无多奈缛仪。敢昧邦君明德意，后知方遣负先知。",
            "comment": ""
        }
    ]
}