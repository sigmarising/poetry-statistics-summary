{
    "dynasty": "宋",
    "author": "王公炜",
    "poems": [
        {
            "title": "梅花",
            "content": "枯霜剪尽千林叶，才放江头第一春。瘦影看来天爱画，孤根生处地无尘。夜郎岁晚逢羁客，谷口寒云见似人。绝是精神吟不尽，好枝和月插纱巾。雪后梅花独步天，半开犹自未全然。倚岩大瘦魂销梦，照水无尘骨蜕仙。贮向金瓶生怕俗，绝饶翠袖敢争妍。夜深霜角吹残月，错梦梨花耿独眠。",
            "comment": ""
        }
    ]
}