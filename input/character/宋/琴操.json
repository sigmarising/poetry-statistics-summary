{
    "dynasty": "宋",
    "author": "琴操",
    "poems": [
        {
            "title": "满庭芳",
            "content": "山抹微云，天连衰草，画角声断斜阳。暂停征辔，聊共引离觞。多少蓬莱旧侣，频回首、烟霭茫茫。孤村里，寒鸦万点，流水绕低墙。魂伤。当此际，轻分罗带，暗解香囊。谩赢得青楼，薄幸名狂。此去何时见也，襟袖上、空有余香。伤心处，长城望断，灯火已昏黄。",
            "comment": "【注释】琴操是个歌伎。一日在宴会上，戏将秦观的《满庭芳·山抹微云》换韵。我个人倒有点喜欢这个韵！"
        },
        {
            "title": "卜算子",
            "content": "欲整别离情，怯对尊中酒。野梵幽幽石上飘，搴落楼头柳。不系黄金绶。粉黛愁成垢。春风三月有时阑，遮不尽、梨花丑。",
            "comment": ""
        }
    ]
}