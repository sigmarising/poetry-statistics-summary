{
    "dynasty": "宋",
    "author": "庞籍",
    "poems": [
        {
            "title": "送馀姚知县陈最寺丞",
            "content": "需头章薦重，方底诏除荣。人比鸣琴令，官参梦马卿。菰烟吴地景，涛鹭浙江程。美政应天报，姚虞旧俗清。",
            "comment": ""
        },
        {
            "title": "记异",
            "content": "冬至子时阳已生，道随阳长物将萌。星辰赐告铭心骨，愿以宽章辅至平。",
            "comment": ""
        },
        {
            "title": "句",
            "content": "毗耶长者入街初。",
            "comment": ""
        },
        {
            "title": "句",
            "content": "巢凤阁边劳远梦，系龙桥下认前题。",
            "comment": ""
        },
        {
            "title": "经严子陵钓台作四首",
            "content": "翠岫临寒濑，先生老此中。钓耕轻万乘，要领戒三公。入宿星躔动，归来世网空。何人知此意，千古激浇风。",
            "comment": ""
        },
        {
            "title": "渔家傲",
            "content": "儒将不须躬甲胄。指挥玉麈风云走。战罢挥毫飞捷奏。倾贺酒。三杯遥献南山寿。草软沙平春日透。萧萧下马长川逗。马上醉中山色秀。光一一。旌戈矛戟山前後。",
            "comment": ""
        },
        {
            "title": "经严子陵钓台作四首",
            "content": "道闭宁濡足，时平亦括囊。故人登世帝，清濑自吾乡。渭叟非真钓，商奴是诈狂。先生不可问，天外一鸾翔。",
            "comment": ""
        },
        {
            "title": "到塞后有怀青社",
            "content": "初到营陵春始回，泱泱风物接梧台。鱼鹽利重通阛盛，筝瑟声和宴席开。天妹肤云连岱色，海中灵药慕仙才。早知未许身间去，悔舍尧田石润来。",
            "comment": ""
        },
        {
            "title": "句",
            "content": "蜀道盘纡去不迷，故园犹在武阳西。",
            "comment": ""
        },
        {
            "title": "经严子陵钓台作四首",
            "content": "闻个狂奴足，生平在草莱，不荣升帝腹，宁自蹋鱼台。步武中朝下，胼胝故国回，沧浪重一濯，京雒有尘埃。",
            "comment": ""
        },
        {
            "title": "句",
            "content": "田园贫宰相，图史富书生。",
            "comment": ""
        },
        {
            "title": "经严子陵钓台作四首",
            "content": "长天杳杳道冥冥，一土孤风达至精。云若有心应有著，鱼缘轻饵是轻生。何人楚泽三年放，此地家滩苯里清。应宿将臣皆列土，未将烟水博功名。",
            "comment": ""
        },
        {
            "title": "窃闻集贤侍郎政成公暇时出游览因念青社境物",
            "content": "政报公馀称雅怀，两城烟树尽楼台。波通龙口春戏盛，云入山门晓望开。园馆有诗书命笔，海邦无寇破蛮才。当时不俟交符印，恨失岚亭展宴罍。",
            "comment": "【注释】【原题】：窃闻集贤侍郎政成公暇时出游览因念青社境物之胜长句四韵奉奇"
        }
    ]
}