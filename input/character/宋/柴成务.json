{
    "dynasty": "宋",
    "author": "柴成务",
    "poems": [
        {
            "title": "赠淳于公归养",
            "content": "九霄析命降丝纶，荣列青宫听侍亲。著□显通天上籍，循陔重看每边春。入为鸳鹭行中客，归作烟霞象外人。一自二疏东去事，唯公千载断芳尘。",
            "comment": ""
        },
        {
            "title": "禁林宴会之什",
            "content": "内署延宾宴玉堂，紫闱深启会琳琅。云霏宝额题宸翰，金错瑶编勒御章。盘荐异羞罗彩翠，盏颂醇醴湛清光。柳当朱槛春先到，日过花砖影渐长。吟客尽容窥绮阁，栖禽应许托雕梁。观荣共乐文明代，惟愿登歌颂圣皇。",
            "comment": ""
        }
    ]
}