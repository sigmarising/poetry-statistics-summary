{
    "dynasty": "宋",
    "author": "方恬",
    "poems": [
        {
            "title": "至杭都洲湖上",
            "content": "春闱试罢且徘徊，十里荷花浑未开。笑指西湖且归去，閒时应待我重来。",
            "comment": ""
        },
        {
            "title": "无题",
            "content": "蹇驴昨日雪蒙蒙，破帽呼舟古渡风。吟得诗成还未吐，要留此景著胸中。",
            "comment": ""
        },
        {
            "title": "赋雪",
            "content": "睡起眼光的铄，拥衾缩劲高吟。推转小窗惊看，松林翻作琼林。",
            "comment": ""
        },
        {
            "title": "句",
            "content": "长驱笔阵浑无碍，扫尽春蚕食叶声。微波荡晴墩，倒影动悬壁。",
            "comment": ""
        },
        {
            "title": "遇昱岭",
            "content": "直上最高头，无人独少留。万山皆在下，千里入双眸。马傍松边立，云从脚底浮。倚天一长啸，红日满沧洲。",
            "comment": ""
        }
    ]
}