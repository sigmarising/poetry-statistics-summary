{
    "dynasty": "宋",
    "author": "释如珏",
    "poems": [
        {
            "title": "颂古",
            "content": "诸佛出身处，千般谩度量。东山行水上，眨眼过扶桑。",
            "comment": ""
        },
        {
            "title": "答僧问",
            "content": "如何是佛烂冬瓜，咬著冰霜透齿牙。根蒂虽然无窖子，一年一度一开花。",
            "comment": ""
        },
        {
            "title": "继天童颖禅师度后上堂说偈",
            "content": "新岁新击鼓，普施新法雨，万物尽从新，一一就规矩。普贤大士忻，乘时打门户。放出白象王，遍地无寻处。",
            "comment": ""
        }
    ]
}