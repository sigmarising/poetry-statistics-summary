{
    "dynasty": "宋",
    "author": "赵立",
    "poems": [
        {
            "title": "石井",
            "content": "酌泉石井喜无涯，喜与贪朱隔岭西。况有中秋明夜月，轻舟同载下浯溪。",
            "comment": ""
        },
        {
            "title": "雷神碑",
            "content": "此洞当年本祀雷，栋梁见我忽倾摧。寺僧为报山灵说，不用惊疑俗客来。",
            "comment": ""
        },
        {
            "title": "山谷碑",
            "content": "长记儿童膝下时，便闻山谷澹岩诗。江湖老矣潇湘过，始得摩挲石罅碑。",
            "comment": ""
        },
        {
            "title": "丹炉药臼",
            "content": "岩中二子已飞仙，药臼丹炉尚俨然。无奈故乡心正切，末由此地结清缘。",
            "comment": ""
        },
        {
            "title": "飞狐",
            "content": "舞毒山中夸巨蟒，问经岩下化灵狐。不知昨夜飞鸣处，曾报溪翁到此无。",
            "comment": ""
        },
        {
            "title": "山行",
            "content": "爱杀潇湘境，山行知几重。风清秋思重，云淡晓阴浓。隔水时呼艇，经崖自策筇。岩扃聊问讯，把酒欠从容。",
            "comment": ""
        }
    ]
}