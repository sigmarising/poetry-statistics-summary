{
    "dynasty": "宋",
    "author": "宋球",
    "poems": [
        {
            "title": "拙诗奉赠富乐山海公禅师",
            "content": "游遍西南转法轮，归来挂锡旧溪滨。师心皎皎潭中月，世俗悠悠几上尘。白雪眉毫俱晚暮，碧云章句独清新。近来素壁皆图像，如满联成七老人。",
            "comment": ""
        },
        {
            "title": "玉华山",
            "content": "玉华山来自何处，巉巉拔立陵紫烟。上有干云切霄之苍松，下有迸崖漱壑之清泉。长河西来齧山足，{左火右粦}火白日明峰巅。浮岚暖翠入窗户，六月殿阁风冷然。我来岂暇吊古迹，挽仰但喜遗嚣喧。心魂澄澈耳目醒，如脱世故游神仟。平明却入俗尘去，回首烟萝羞满颜。",
            "comment": ""
        },
        {
            "title": "玉华寺",
            "content": "一迳入云壑，游人高下行。绿萝垂绀幰，屏壁削层城。山气蒸衣湿，松风洒面清。野僧遗万事，饱听石泉听。",
            "comment": ""
        }
    ]
}