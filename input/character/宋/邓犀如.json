{
    "dynasty": "宋",
    "author": "邓犀如",
    "poems": [
        {
            "title": "槐林院二首",
            "content": "竹树参差合，川原远近分。旛旛晴后见，钟磬夜中闻。野碓闲春水，春桥冷度云。庭空游客散，鸣鸟自呼群。",
            "comment": ""
        },
        {
            "title": "华盖山",
            "content": "日沈露下不胜寒，绝顶江南第一山。脚底云平疑可步，身边月近似容攀。诸天合在虚无际，清磬应闻缥缈间。秋拚今宵不成寐，遇风高处着仙班。",
            "comment": ""
        },
        {
            "title": "槐林院二首",
            "content": "野色寒如许，山容瘦不禁。因闲携竹杖，乘兴宿槐林。衲子蒙头坐，骚人拥鼻吟。南柯休入梦，轩冕本无心。",
            "comment": ""
        }
    ]
}