{
    "dynasty": "宋",
    "author": "龚颐正",
    "poems": [
        {
            "title": "泰伯庙迎享送神辞三章",
            "content": "翼翼兮新宫，兰櫋兮枅桂，气总总兮高灵下队。君视入弦兮昔何殊于弃屣，今复何有兮一席之壝。惠我吴人兮曷日以弭。吁嗟君来兮我心则喜，君来不来兮我忘食事。",
            "comment": ""
        },
        {
            "title": "陈山龙君祠迎享送神曲",
            "content": "海波渊沦兮海山巃嵷，其下潜通兮君之宫。时思其母兮来舂容，菖叶生兮杏蔕融。君之来兮雷隆隆，雨我田兮秋芃芃，我之怀兮无初终。",
            "comment": ""
        },
        {
            "title": "陈山龙君祠迎享送神曲",
            "content": "君祝驾兮芬阳斯陈，鼓钟广享兮列鼎重茵。君之宫兮屯云，蕙肴蒸兮芬芬。我黍我稌兮抑亦荐其萍芹，君明其衷兮无吐芳新。",
            "comment": ""
        },
        {
            "title": "泰伯庙迎享送神辞三章",
            "content": "车兮载旃，舟兮扬帆，鼓咽咽兮君当还。君肯来兮尚盘桓，我心茕茕兮其无端，君不我留兮下土嚣烦。福我吴人兮无疾患，千秋万岁兮歌至德以何言。",
            "comment": ""
        },
        {
            "title": "泰伯庙迎享送神辞三章",
            "content": "登歌兮堂上屡舞兮堂下。君来享兮清酤，溪毛陆离兮筐筥。莼鲫芳鲜兮亦有肥羜，君不来兮使我心苦。",
            "comment": ""
        },
        {
            "title": "陈山龙君祠迎享送神曲",
            "content": "吹洞箫兮望极浦，君之归云在下土。十风兮五雨，佑我海邦兮污莱斥卤。君不来兮使吾心苦，千秋万岁兮为民所怙。",
            "comment": ""
        }
    ]
}