{
    "dynasty": "宋",
    "author": "释智遇",
    "poems": [
        {
            "title": "水石赞",
            "content": "非水石可凭，非音声所及。花笑鸟啼，圆通证入。",
            "comment": ""
        },
        {
            "title": "黄龙南禅师赞",
            "content": "山泐潭之水，奋衡山之云。三关多漏纲，谁是负恩人，晦堂之下有清新。",
            "comment": ""
        },
        {
            "title": "偈颂二十四首",
            "content": "勤俭朴起家，丛林麟凤。入门一见，和气可掬，知心不在频叮嘱。",
            "comment": ""
        },
        {
            "title": "本立藏主请赞",
            "content": "春山万叠，秋水一痕。凛然风彩，何处求真。大方出没兮全生全杀，丛林悱悱兮独角一麟。",
            "comment": ""
        },
        {
            "title": "偈颂二十五",
            "content": "一日日一，一时进。逗到腊八诳，眼上错安眉。东西不辨，南北狐疑，从教万古业风吹。",
            "comment": ""
        },
        {
            "title": "偈颂十三首",
            "content": "葱岭不见宋云，全身岂在熊耳。石火电光殊莫拟，双檮堂上再相逢。究竟何曾缺两齿，雪际传心，筛灰厌鬼，后代儿孙谁来。你粗羹淡饭当殷勤，四海香风从此起。",
            "comment": ""
        },
        {
            "title": "偈颂十三首",
            "content": "日日日东上，日日日西沉。无为无事者，子细好推寻。",
            "comment": ""
        },
        {
            "title": "偈颂二十四首",
            "content": "日出而作，日入而息。熙熙然如登春台，且道承谁恩力。",
            "comment": ""
        },
        {
            "title": "白云端和尚赞",
            "content": "接纳少机关，勘验无眼目。时时膈气筑，只要煨芦菔。",
            "comment": ""
        },
        {
            "title": "蓬莱莫不是长老请赞",
            "content": "啐吸这机，临岩一拶。虎啸龙吟，二九十八。宣禅自是恶冤家，学伊岂止顶门瞎。",
            "comment": ""
        },
        {
            "title": "丹霞遇庞化赞",
            "content": "邂逅漉篱翁，言谈耳又聋。不知何处去，破帽里西风。",
            "comment": ""
        },
        {
            "title": "偈颂二十四首",
            "content": "春入湖山，先放花明。御苑人归上国，南山鹤唳青公。壮皇都人杰地灵，窥紫府洞天风月。",
            "comment": ""
        },
        {
            "title": "偈颂二十五",
            "content": "无义汉，谁识你。口吃耳聋，驴拗到度。一气转一藏，是非终难洗。大法下衰，污人唇齿。",
            "comment": ""
        },
        {
            "title": "观音大士赞",
            "content": "宝瓶翠柳常随手，又向青莲叶上行。五浊世中无垢染，不须慈眼视众生。",
            "comment": ""
        },
        {
            "title": "玄沙和尚赞",
            "content": "不出飞猿，皮下有血。钓鱼放生，死中得活。讥雪峰用力太过，笑灵云相底未彻。只知意在钩头，不觉眼中著屑。阿呵呵，谁辨别。万顷烟波，一钩新月。",
            "comment": ""
        },
        {
            "title": "偈颂二十四首",
            "content": "镜容鹰爪，面目可憎。掉发南岳，下山教化。从臾檮林，对御讲经。不守疆界，干犯清平。灭得中峰正法眼，破沙盆子话方行。",
            "comment": ""
        },
        {
            "title": "石窗和尚赞",
            "content": "秋鹭翘松，寒蟾卧水。芝峰老骨虽不在明白里，离娄师旷觅无踪，千古万古祗者是。",
            "comment": ""
        },
        {
            "title": "弥蛇古像赞",
            "content": "有愿度生，垂手接引。含生不来，物无可愍。",
            "comment": ""
        },
        {
            "title": "偈颂二十五",
            "content": "春风如刀，春雨如膏。衲僧门下，何用忉忉。",
            "comment": ""
        },
        {
            "title": "大慧禅师赞",
            "content": "前无释迦，后无达磨。骂雨骂风，祗要做大。黑漆竹篦胡打乱打，是佛是魔劈面便唾，因芘天陈其咎。衡阳梅阳，十七年吞饥忍饿，将谓万里生还知非，无来一星子不曾改过。者般瞎秃得人憎，天上人间无两个。咄。",
            "comment": ""
        },
        {
            "title": "偈颂二十五",
            "content": "天晴盖却屋，乘时刈却禾。输纳皇租了，鼓腹唱讴歌。",
            "comment": ""
        },
        {
            "title": "寒山作吟身势赞",
            "content": "一句子，有也未。蹙断眉头，做尽手势。靠倒维摩记得无，至今一默喧天地。",
            "comment": ""
        },
        {
            "title": "临际大师赞",
            "content": "黄檗棒头，大愚肋下。后代儿孙，乌焉成马。",
            "comment": ""
        },
        {
            "title": "偈颂二十四首",
            "content": "世尊三昧，金口玉音，亲付嘱紫芝检。九重城里凤衔来，再沾雨露之恩，光阐法门之盛。声前妙证，丛动群心。",
            "comment": ""
        },
        {
            "title": "懒瓒和尚赞",
            "content": "枕石苔生，岩藤影绿。天书促行。芋子未熟。",
            "comment": ""
        },
        {
            "title": "朝阳对月赞",
            "content": "寒暑不到处，山穷石自枯。涕零知骨冷，随分著工夫。一卷无题目，持傍石根叫。眼昏嫌字小，华梵恐难分。",
            "comment": ""
        },
        {
            "title": "五祖演和尚赞",
            "content": "师之道兮不可得而称，师之德兮不可得而述。师之行兮不可得而闻，师之业兮不可得而见。道德行来，闻见称述，世人昭昭然若其。荷佛祖慧命於将仆之际，转凡夫於贤圣之域。是谓之东山老人，吾不得而知焉。",
            "comment": ""
        },
        {
            "title": "妙源首座请赞",
            "content": "道不可传，貌不可绘。冷坐深云，虎视百怪。源远流长灭正宗，不比瞎驴趁机大队。",
            "comment": ""
        },
        {
            "title": "寒山背身立赞",
            "content": "骂丰干，是者汉。竹筒盛菜查，指出教人见。共实只要知机，不欲彰头露面。",
            "comment": ""
        },
        {
            "title": "朝阳毳衲赞",
            "content": "鍼无肉，补不足。傍晨曦，倚岩谷。怕见典叶飞，未见千金皱眉。",
            "comment": ""
        },
        {
            "title": "对月了经赞",
            "content": "欲要了，无可了，山头月，圆又缺。只好罢休看，夜深风露寒。",
            "comment": ""
        },
        {
            "title": "法云首座请赞",
            "content": "咿呜咿，那得知。寒酸看不上眼，手面移东换西。拱良工手，破衲僧疑行到水穷处，坐看云起时。",
            "comment": ""
        },
        {
            "title": "偈颂二十五",
            "content": "好一局棋，黑白已分。只是末俊一著，无人知得落处。",
            "comment": ""
        },
        {
            "title": "布袋和尚赞",
            "content": "一肩驼不起，两脚走如习。业风交辊笑嘻嘻，问渠是谁渠不知。",
            "comment": ""
        },
        {
            "title": "赵州和尚赞",
            "content": "眼似鼓椎，头如木杓。欲识赵州，八十行脚。",
            "comment": ""
        },
        {
            "title": "礼明教大师塔",
            "content": "道树将摧皇佑间，力扶危处几多难，因思今日安然者，忍数空庭竹几竿。",
            "comment": ""
        },
        {
            "title": "偈颂二十四首",
            "content": "烟惨淡，石玲珑。面面厮觑，千峰万峰，一团和气在其中。",
            "comment": ""
        },
        {
            "title": "偈颂十三首",
            "content": "水中监味，色里胶青。祖暗相凌，何异楚人鸡为凤。我者里任你三头六臂，尽其其来机，也无你凑泊处。惯将三尺喙，骂倒五湖僧。",
            "comment": ""
        },
        {
            "title": "偈颂二十五",
            "content": "古佛只在椎头，每日呼来唤去。非惟纲令清岩，下下要分缁素。举化当年错用心，月明岂在珊瑚树。",
            "comment": ""
        },
        {
            "title": "无补侍者请赞",
            "content": "计较拙於鸠，轩昂老而虎。闻必意消，见者难睹，到头不识宾中主。黑漆竹篦劈面挥。师资谁谓无裨补。",
            "comment": ""
        },
        {
            "title": "宝林远和尚游山像孙侍行赞",
            "content": "德腊俱高，孙枝益茂。以勤俭苦节中兴隶业，以老气余韵平视诸方。眉棱垂雪，杖竹凝霜。步趋势有人兮清风可继，澹常古道兮劫外徜徉。",
            "comment": ""
        },
        {
            "title": "马祖接石巩赞",
            "content": "草枯山欲冷，逗蓝往重云。一箭无双中，何如射一群。",
            "comment": ""
        },
        {
            "title": "偈颂十三首",
            "content": "华亭满船犹不足，南泉骤步蹈不著。自余眼底纷，总见月忘指。",
            "comment": ""
        },
        {
            "title": "保宁勇和尚赞",
            "content": "怀燥衲僧，佒佯座主。抹过村草步头，直下挨肩佛祖。杨岐其师，白云其侣。一鸣凤台，凌跨今古。",
            "comment": ""
        },
        {
            "title": "偈颂二十四首",
            "content": "去时晓露消袢暑，归日秋声满夕阳。恩渥重重何以报，望无云处祸天长。",
            "comment": ""
        },
        {
            "title": "偈颂二十四首",
            "content": "外阖不闭，跨天下而无蕲。会得许你，升其堂入其室。",
            "comment": ""
        },
        {
            "title": "出山古像赞",
            "content": "金钟夜击九重城，六载归来改瘦形。待得众生心眼活，雪山诊旧碧崚嶒。",
            "comment": ""
        },
        {
            "title": "政黄牛赞",
            "content": "犊角铜瓶挂晓烟，溪山多是往来篇。不知底事吟情险，吹浇秋风白鸟边。",
            "comment": ""
        },
        {
            "title": "觉范和尚塔在同安",
            "content": "说文字禅笼络虚空，骂古塔主不明要旨。褒贬抑扬，流行坎止。棲凤岩高插杳冥，落花啼鸟谁相委。",
            "comment": ""
        },
        {
            "title": "偈颂二十四首",
            "content": "人间无，天上有，往往无人脱窠臼。四海娟娟洗玉魂，九野茫茫白兔走。寒山子，不关口，也落马驹群队后。",
            "comment": ""
        },
        {
            "title": "偈颂二十四首",
            "content": "虎头燕颔，鸟嘴鱼腮。尽向者里纳款，且道者里是甚麽所在。",
            "comment": ""
        },
        {
            "title": "礼明招谦禅师塔",
            "content": "藤深蔓短塔累累，以眼名龙恐是伊。放下泥盘叉手笑，阿师曾误矮者梨。",
            "comment": ""
        },
        {
            "title": "偈颂十三首",
            "content": "净瓶里澡洗，古檮下修身。彼此寸长尺短，何妨忝为切邻。相见又无事，不来还忆君。杜鹃啼断月如书，不似寻常空过春。",
            "comment": ""
        },
        {
            "title": "偈颂十三首",
            "content": "沩山若无后语，尽自包里得去。其奈用处太过，以致栓索俱露。",
            "comment": ""
        },
        {
            "title": "礼龙才牙遁师塔",
            "content": "翠微际北腕头短，洞水逆流方到家。年老脚跟宜著袜，不能随处蹈泥沙。",
            "comment": ""
        },
        {
            "title": "偈颂二十五",
            "content": "杜宇不如归，竹鸡泥滑滑。深山岩中，谁道无佛法。有佛法，衲僧只有三只袜。",
            "comment": ""
        },
        {
            "title": "偈颂十三首",
            "content": "老和尚死去二十五年，有谁撑门拄户。虽与松源同日行，不会松源三转语。父子背驰，面不相睹，直至如今成莽齿。零冷风高秋意深，久矣无心荐藜黍。",
            "comment": ""
        },
        {
            "title": "灵山古云粹法师赞",
            "content": "三观互融显其机，十门不二荡其迹。如月印水兮光入共微，如春在花兮香袭共裓。是谓教庠之英，北峰这嫡。描邈将来不如伊，从教大地无人识。",
            "comment": ""
        },
        {
            "title": "宗庵主赞",
            "content": "袈裟裹草鞋，赤脚桐城走。只者破生涯，抵死扬家丑。",
            "comment": ""
        },
        {
            "title": "偈颂二十五",
            "content": "圣人无已，靡所不己。总尘刹无不是，差之毫釐失千里。仙伏飘飖去不还，从教六合清风起。",
            "comment": ""
        },
        {
            "title": "流芦赞",
            "content": "江空芦苇叶冷，风静衲衣轻。不得梁天子，无人知姓名。",
            "comment": ""
        },
        {
            "title": "松源和尚赞",
            "content": "水庵室里争锋，一撑打得耳聋。从芘唤钟作瓮，灭却杨岐正宗。自谓水庵可入，却言不识中峰。",
            "comment": ""
        },
        {
            "title": "偈颂十三首",
            "content": "十万里水云踪迹，七百年西竺陈人。眼睛乌律卒，面子黑鳞皴。传衣付法，惹起埃尘。如今红紫乱朱纷然而出，岂止乎少林五叶一花之春。斯临远讳，荐此溪苹，万古千秋累子孙。",
            "comment": ""
        },
        {
            "title": "南明不庵悟和尚赞",
            "content": "飞来峰下，打失护身符子，南明山中。骂詈三平祖师。阐提薄福，俗眼难窥。夫是这谓不庵老古锥。",
            "comment": ""
        },
        {
            "title": "净名居士赞",
            "content": "一默雷轰，是非顿起。示疾紫耶，大虫无齿。",
            "comment": ""
        },
        {
            "title": "白赞",
            "content": "不开骂人口，难以见其慈，不徵衲子病，难以青其师。似之则殃门添祸，否这则赋予林噬之。画工笔熟不识伊，白发毵个是谁。",
            "comment": ""
        },
        {
            "title": "礼石霜慈大师塔",
            "content": "水绕山转狮子窟，赫赫金毛从此出。野犴既死狐兔悲，天下丛林闹聒聒。我来不敢重步行，森严匝匝清风生。三拜无言出门去，烟笛一声牛背横。",
            "comment": ""
        },
        {
            "title": "宝严崇辩讷法师画像赞",
            "content": "身杭如柴，眼明如电。衡鉴台岭，品藻山外之宗。挥呵悟门，不堕文字之相。以讷为辩，以戒为碍。横拈尘尾雨花倾，万象森罗俱鼎沸。",
            "comment": ""
        },
        {
            "title": "栽松道者赞",
            "content": "郁郁冰壑姿，株株手亲植。欲知来去踪，双峰从寒碧。",
            "comment": ""
        },
        {
            "title": "善慧大士赞",
            "content": "万派同源，三教一舌。咄者尊慈，弄巧成拙。",
            "comment": ""
        },
        {
            "title": "偈颂二十四首",
            "content": "朕闻上古，其风朴略。王言如丝，谁敢不听。忽有人问鄮山，只向他道，风门海口，当风抵浪，也须是个人始得。",
            "comment": ""
        },
        {
            "title": "杨岐会和尚赞",
            "content": "灰头士面，弄假像真。三脚肪子，独角麒麟。",
            "comment": ""
        },
        {
            "title": "偈颂二十四首",
            "content": "一年又一年，循环数不足。本分面上人，犹如隔罗縠。惟有南极老人，扣天鼓三下，望北关而祝，愿我王万福。",
            "comment": ""
        },
        {
            "title": "偈颂二十四首",
            "content": "出山而见，入户而知。鸡棲凤巢，邻壁之辉，何必区区点缀伊。",
            "comment": ""
        },
        {
            "title": "寒拾问讯赞",
            "content": "金银窟里出来，彼此囊无一镪。斩贫不斩富，做尽穷会俩。大虫来也，急须合掌。",
            "comment": ""
        },
        {
            "title": "圆悟勤禅师赞",
            "content": "尸碧岩，谤乳窦，击高庵，据瓯阜，此皆人所议论不到。说甚麽减灶法无文印，尽情红下置而勿论。或曰毁誉不在乎两端这间，若苴翁别有长处。",
            "comment": ""
        },
        {
            "title": "寒山拾得赞",
            "content": "五峰石，双涧松边。是者伎俩，莫骂丰干。",
            "comment": ""
        },
        {
            "title": "偈颂二十五",
            "content": "迦叶当时性燥，下得一椎。莫道文殊三处度夏，直饶黄面老子别有神通，也须脑门著地。",
            "comment": ""
        },
        {
            "title": "太白兴禅师赞",
            "content": "泯迹深藏一坞云，仙官何事苦相亲。修行不是无灵验，懒作关门闲户人。",
            "comment": ""
        },
        {
            "title": "偈颂二十四首",
            "content": "约束万象，耸动人天。风云会合，来自日边，纵饶海口亦难宣。",
            "comment": ""
        },
        {
            "title": "圆相赞",
            "content": "黑月则隐，白月则现。狐魅众生，乞无再面。",
            "comment": ""
        },
        {
            "title": "泉大道浴湫图赞",
            "content": "拚身跃入深渊，等闲握起龙首。腥风怒雷，乌飞兔走，惊得慈明几制肘。乞儿伎俩不多，千古脍炙人口，好将白棒劈脊楼。",
            "comment": ""
        },
        {
            "title": "无淮和尚禅者请赞仍侍立赞",
            "content": "移圆就方则辛，抑方为圆则苦。衲鉴不相入，是无淮门户。五峰峨峨兮等观，万象拨拨兮谁睹。霜降水落，子归就父。",
            "comment": ""
        },
        {
            "title": "拾得磨墨过笔赞",
            "content": "头戴桦皮冠，脚穿破木履。有磨墨过笑之功，无二千酬泻瓶之水。捉败了也，国清寺里偷佛饭，元来是你。",
            "comment": ""
        },
        {
            "title": "偈颂二十五",
            "content": "一年有十二个月，每月一度团圆，其余尽是缺。中间晦明出没，太半有不见者。惟有今宵，分外皎洁。无物堪比伦，教我如何说。",
            "comment": ""
        },
        {
            "title": "偈颂二十五",
            "content": "大道只在目前，要且目前难睹。欲识大道真体，不离声色言语。",
            "comment": ""
        },
        {
            "title": "偈颂二十四首",
            "content": "虎憎鸡嘴，闻者畏之。后人衡鉴不高，唤作二俱弄险。",
            "comment": ""
        },
        {
            "title": "运庵先师赞",
            "content": "行脚祗参松源，早是信卜卖屋。更说东山正传，大似老马嚼粟。近人情，无面目，引得儿孙阿辘辘。报恩尽力赞扬，也是鹭股割肉。",
            "comment": ""
        },
        {
            "title": "偈颂二十五",
            "content": "说如建瓴，坐如山岳。就下平高，咬牙爆爆。",
            "comment": ""
        },
        {
            "title": "偈颂二十四首",
            "content": "绝类离伦。不妨垂手入廛，毕竟难逃至化。且望阙酬恩，如何祝替。版图远奏尧天阔，万物呈祥乐圣情。奸悄互队，对面千里。有人寄僧过夏，南山大开东合，彼此出家儿。",
            "comment": ""
        },
        {
            "title": "放拄杖睡赞",
            "content": "能所顿忘，佯佯瞌睡。一息不来，百川鼎沸。",
            "comment": ""
        },
        {
            "title": "懒瓒和尚赞",
            "content": "石林冰冷，粪火芋香。深拨浅得，滋味最长。",
            "comment": ""
        },
        {
            "title": "寒山拾得赞",
            "content": "帚柄不忘，寸心未息。冷眼看人，多少荆棘。咄哉遣弃小儿，丰干草里拾得。",
            "comment": ""
        },
        {
            "title": "良遂见麻谷赞",
            "content": "以梵夹，对净瓶。一字不挂眼，常转如是经。",
            "comment": ""
        },
        {
            "title": "草衣文殊赞",
            "content": "是何等书，读不成句。榱短发长，手郐俱露。",
            "comment": ""
        },
        {
            "title": "丰干骑虎赞",
            "content": "万德不将来，猛兽自驯伏。一啸出林，阴风拔木。只知附掌放憨，不觉山青水绿。",
            "comment": ""
        },
        {
            "title": "礼石霜千僧冢塔",
            "content": "万指恬然一路归，髑髅对对眼如眉。须知一色明边外，生死如何搆得尹。",
            "comment": ""
        },
        {
            "title": "亮座主赞",
            "content": "虚空讲得，参天荆棘。一唤回头，杳无踪迹。夕阳挂树梢，依然隐不得。",
            "comment": ""
        },
        {
            "title": "西归赞",
            "content": "壁观九年，葫芦按水。无计脱身，强分皮髓。只履栖栖何处归。月明后夜思熊耳。",
            "comment": ""
        },
        {
            "title": "慈明圆和尚赞",
            "content": "去见神鼎諲，绝叫屋梁倒。不得脱手法，打折你驴腰。",
            "comment": ""
        },
        {
            "title": "普化和尚赞",
            "content": "呈真哧杀盘山，对众侮慢临际。静处畏影逃形，闹里掀天扑地。镇州城外活埋，至今鸡惊犬吠。",
            "comment": ""
        },
        {
            "title": "偈颂二十四首",
            "content": "有意退栏，无心耕牧。九重降勑，如万国春回。一道恩光，似千百并照。法门腾焕，岩壑生秋。",
            "comment": ""
        },
        {
            "title": "偈颂二十四首",
            "content": "此山无路，及门者谁。会得摆手同归，不然随我来。",
            "comment": ""
        },
        {
            "title": "偈颂十三首",
            "content": "远之莫及故日短，踪之不即故曰蓬。波波浪浪，西西东东。直钩已挂双峨碧，一桡香散芦花风。",
            "comment": ""
        },
        {
            "title": "礼大梅常禅师塔",
            "content": "鼯鼠声中，颠来倒去。马颔驴腮，不须解注。",
            "comment": ""
        },
        {
            "title": "寒山拾得赞",
            "content": "爨下偷曾饭，岩根抱虎眠。懒吟长短句，来把梵书看。真个看，牛皮也须穿。",
            "comment": ""
        },
        {
            "title": "南岳修首座赞",
            "content": "云雾充饥腹，烟霞补破衣。祝融峰顶寺，几度对斜晖。",
            "comment": ""
        },
        {
            "title": "郁山主赞",
            "content": "日暖跨驴出，溪桥款步行。因思遭攧处，寸草不曾生。",
            "comment": ""
        },
        {
            "title": "政黄牛赞",
            "content": "朝看白云去，暮骑黄犊归。山穷桥断处，鹭鸶那得知。",
            "comment": ""
        },
        {
            "title": "宏智禅师赞",
            "content": "金凤初鸣，玉人启户。露冷风高，子归就父。",
            "comment": ""
        },
        {
            "title": "郁山主赞",
            "content": "略彴蹈翻天地黑，盲驴恶拗弄蹄行。从芘汪以茶川上，溪水自涵山影清。",
            "comment": ""
        },
        {
            "title": "偈颂十三首",
            "content": "居必择邻，鉴非止水。明暗相凌，言犹在耳。",
            "comment": ""
        },
        {
            "title": "偈颂二十五",
            "content": "金以石试，人以言试。古人自谓全璧而归，不知身在草里。",
            "comment": ""
        },
        {
            "title": "天龙恭敬赞",
            "content": "去散千峰晓，神龙应念来。补陀岩上士，心识几时灰。",
            "comment": ""
        },
        {
            "title": "偈颂二十五",
            "content": "古佛过去亦矣，不知何处应群生。紫金光聚人难睹，空里惟闻仙乐鸣。",
            "comment": ""
        },
        {
            "title": "金沙赞",
            "content": "琅琅流水声，怀抱说情倾。不识春风面，雪消梅影清。",
            "comment": ""
        },
        {
            "title": "偈颂二十四首",
            "content": "一人要贫贫不得，一人要富富不得。要知贫富不相当，且请各归本位立。",
            "comment": ""
        },
        {
            "title": "无隐侍者请赞",
            "content": "斗斗吼吼，雷驱电驰。垂手未游象外，虚空突出毫釐。目前难遏密，冷落有谁知。父攘羊，子证之，从教万古黑风吹。",
            "comment": ""
        },
        {
            "title": "上竺柏庭月法师画像赞",
            "content": "厚重如山，宽大如海。丹青有神，莫拟其踪。僧繇笔妙，虽状共迹。如上国这春归，香风四吹。如银蟾之出水，万象敛影。显三教融通，大法之宗主者也。",
            "comment": ""
        },
        {
            "title": "灵隐石鼓夷和尚赞",
            "content": "面目严冷，狠气如云。撺掇翁木大，颠倒上树。品藻果骂天，见地不亲。咬牙啮齿，走石飞尘，鹫峰别有劫壶春。",
            "comment": ""
        },
        {
            "title": "蹈礁老卢赞",
            "content": "用知恰如愚，无人辨得渠。秕糠和月捣，意在脱衣盂。",
            "comment": ""
        },
        {
            "title": "偈颂二十四首",
            "content": "旧去新来懒送迎，岩间冢下见枯形。忍成残腊半宵梦。侩地寒檠两岁灯。",
            "comment": ""
        },
        {
            "title": "偈颂二十五",
            "content": "溪林叶堕，寒雁声寒。见成公案，大难大难。百杂碎，铁团圞，和风搭在玉阑干。",
            "comment": ""
        },
        {
            "title": "云门大师赞",
            "content": "掉发睦州，脱赚灵树。赤体露金风，清波无透路。阿师脚跛不能行，休对乾峰南岳去。",
            "comment": ""
        },
        {
            "title": "支遁和尚归休图赞",
            "content": "忍寒骑瘦马，双眼碧於秋。寄语王公道，无钱买沃洲。",
            "comment": ""
        },
        {
            "title": "离雪山像赞",
            "content": "弊衣缠瘦骨，衰发覆苍颜。世上底时节，刚然要出山。",
            "comment": ""
        },
        {
            "title": "偈颂二十四首",
            "content": "时迁物换，革故鼎新。土膏未动，商量打春。太公有意垂钓，夫子无心获麟。",
            "comment": ""
        },
        {
            "title": "雪窦显禅师赞",
            "content": "凝而不结，混而常清。挺然岳立，卒乎砥平。拟师这道兮虚空钉橛，美师之德兮色重里胶青。妙高万叠兮春归锦镜，翠螺一抹兮霜后洞庭。在彼在此兮初无朕迹，或舒或卷兮水赴他溟，遐想高躅兮实我法在。",
            "comment": ""
        },
        {
            "title": "偈颂二十五",
            "content": "蝇见血，鹘捉鸠。拳来踢报，胶漆相投。难提掇年虎转风流。",
            "comment": ""
        },
        {
            "title": "应庵和尚赞",
            "content": "奋劈胸拳，捞摸虚空骨髓。开活入眼，瞎却自己顶门。从芘海涌峰危，是谓东山正续。",
            "comment": ""
        },
        {
            "title": "虾子和尚赞",
            "content": "清溪影寒，以虾为目。无柄笊篱，东摝西摝。",
            "comment": ""
        },
        {
            "title": "金书大士心经为圆相大悲咒身衣赞",
            "content": "以波罗密多圆其相，以喝囉怛那蒙其身。咒呾从此发，还著於本人。不解圆通二十五，吉祥灵草暗藏春。",
            "comment": ""
        },
        {
            "title": "维摩示疾图赞",
            "content": "一生口嘴唠嘈，偏要搀行夺市。诈病毗耶离城，引得许多闲神野鬼稽首净名。咄，我不识你。",
            "comment": ""
        },
        {
            "title": "布贷回头笑髑髅赞",
            "content": "咄者髑髅，荒草堆头。敛眉一笑，万壑云收。",
            "comment": ""
        },
        {
            "title": "三教合一面赞",
            "content": "龟证无功，会三归一。各有面子，不欲露出。",
            "comment": ""
        },
        {
            "title": "偈颂二十五",
            "content": "山僧恰似抱璞者，但欠临风涕泣。不道举世无人，只是可惜许。",
            "comment": ""
        },
        {
            "title": "玉指法训练普明法师赞",
            "content": "金石丝竹难以类乎声，碧云清风难以同其调。玉光幽洁，花信融通。妙在月无外，岂堕空假中。张生伏笔，何处形容。此是适庵老子之常淮，肯与能诗画者同。藉藉流芳灵苑寺，眇然千古仰高踪。",
            "comment": ""
        },
        {
            "title": "偈颂二十五",
            "content": "敛影穷原懒出扃，晓云如送之如迎。因思执手经行处，几听沙泉绕磵鸣。",
            "comment": ""
        },
        {
            "title": "偈颂二十四首",
            "content": "释迦掩室於摩竭，因甚坐在者里。炷拜勤渠，齐之以礼。",
            "comment": ""
        },
        {
            "title": "偈颂二十四首",
            "content": "鸡足峰前，黄梅流口，逗到冷泉几制肘。若谓凌霄非正传，毕竟衣法属谁手。野犴吼，虚空昨夜翻筋斗。",
            "comment": ""
        },
        {
            "title": "礼宝峰马大师塔",
            "content": "舌贯鼻端，牛行虎视。祗者形模，转增聋戾。万丈寒潭兮泐水无波，千仞宝山兮浮图销翠，八十四人兮犹居学地。",
            "comment": ""
        },
        {
            "title": "偈颂二十五",
            "content": "人间灯，天上月。有明有暗，有圆有缺，底事贪观心未歇。兴圣室内无油，免得证龟作鳖。",
            "comment": ""
        },
        {
            "title": "偈颂二十五",
            "content": "槿花凝露，梧叶鸣秋。遇景触物，随分知羞。住住，诸方闻得道，我说老婆禅。",
            "comment": ""
        },
        {
            "title": "虎丘隆和尚赞",
            "content": "柔弱丰神，骨器刚大。小喜多嗔，贵买贱卖。形影师资二十年，所以圆悟目之为睡虎者也。",
            "comment": ""
        },
        {
            "title": "偈颂二十五",
            "content": "南岳七十二峰，华顶万八千丈。瞻之无际，爷之无垠。以此无穷数，用祝圣明君。",
            "comment": ""
        },
        {
            "title": "偈颂二十四首",
            "content": "同门出入，未尝谩你。诸人苟或粉饰太过，山僧只得掩耳。",
            "comment": ""
        },
        {
            "title": "偈颂十三首",
            "content": "不劳弹指，岂涉思惟。现成门户，到者方知。",
            "comment": ""
        },
        {
            "title": "密庵和尚赞",
            "content": "行脚不到大彻堂前，刚要凌灭应庵门户。指柳骂杨，吹沙嗅士，却笑谢郎忧虑忒竖。欲识中峰个里人，无尾大早不是虎。",
            "comment": ""
        },
        {
            "title": "偈颂二十五",
            "content": "一跳一跟踯，师子嚬呻。一新一旧，和气如春。报恩尺不如寸，赢得痴坐，家里有人。",
            "comment": ""
        },
        {
            "title": "礼牧护和尚定身塔",
            "content": "牧牧纯来岁月多，至今壳漏未消磨。莫嫌截断苏溪水，尚有禅岩挂绿萝。",
            "comment": ""
        },
        {
            "title": "智才大师赞",
            "content": "大虚无云，清镜无痕。如意举手，花雨缤纷。契南岳不传之旨，见灵山未散之人。妙圆体极，即相非真。",
            "comment": ""
        },
        {
            "title": "偈颂二十五",
            "content": "流虹七载夤尽是，又向天宁理倩窠。脱得驴胎人马腹，皮毛轻重不争多。",
            "comment": ""
        },
        {
            "title": "偈颂二十五",
            "content": "秋风淅淅，秋水冷冷。千辛万苦，负笈担簦。张公堠子李家店，草舍茅庵短作程。",
            "comment": ""
        },
        {
            "title": "鱼篮赞",
            "content": "顾顾不释手，提起复低头。自笑无人买，腥风吹未休。",
            "comment": ""
        },
        {
            "title": "须菩提赞",
            "content": "持贝叶，倚瘦藜。解空未尽，说是说非。无端引惹憍尸。",
            "comment": ""
        },
        {
            "title": "拾得指空笑赞",
            "content": "木屐竹帚，粘脚缀手。古佛家风，泥猪疥狗。指天大笑一声，惊得虚空倒走。",
            "comment": ""
        },
        {
            "title": "偈颂二十五",
            "content": "金风吹落叶，玉露滴清秋。尀耐寒山子，无言笑点头。既能明似镜，何用曲如钩。",
            "comment": ""
        },
        {
            "title": "偈颂十三首",
            "content": "我本无心有所希求，今此宝藏自然而至。二林小众，枯枯燥燥，鹤望多时。珊瑚枕，明月珠，从便彩取，只是不得触讳。",
            "comment": ""
        },
        {
            "title": "神光参达磨赞",
            "content": "石禅寒到骨，松雪照清眸。此道如山重，难将一臂酬。",
            "comment": ""
        },
        {
            "title": "贫女咒水过海赞",
            "content": "柳权活，盂水灵。一咒毒发，百川俱鸣。善财隔海觅不得，无数远山堆乱青。",
            "comment": ""
        },
        {
            "title": "偈颂十三首",
            "content": "伤弓之鸟，见曲木而高飞。有人见得云门，善为我辞。",
            "comment": ""
        },
        {
            "title": "面壁赞",
            "content": "嵌枯石老，黶唐衣荒。死水开钓，陆地乘航。当初好采见梁王。",
            "comment": ""
        },
        {
            "title": "船子和尚赞",
            "content": "烟水寒，扁舟小，华亭江上相寻讨。负命劈口一桡，点头处狼藉不少。父子怯相酬，谁道翻身早。出黄芦，入红蓼。收拾丝纶，江天未晓。",
            "comment": ""
        }
    ]
}