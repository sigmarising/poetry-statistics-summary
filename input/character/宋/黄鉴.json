{
    "dynasty": "宋",
    "author": "黄鉴",
    "poems": [
        {
            "title": "送梵才大师归天台",
            "content": "城阙厌纷华，山泉乐清适。瞥然浮杯归，远思浩无极。珍篇蔼画凭，净义留泰译。平生雾霞衣，倏变兰蒲色。美号宠弥天，端居饱香积。孤踪共鸟还，情愔避高弋。烟波一叶舟，风雨两镮锡。佛垅有幽栖，鹰房多善识。把尘话空无，百虑從此息。回瞻辇寺居，不及莓苔石。",
            "comment": ""
        },
        {
            "title": "句",
            "content": "远水涵空迷极目，落花如雾拥归轩。",
            "comment": ""
        },
        {
            "title": "句",
            "content": "游鱼波上游。",
            "comment": ""
        },
        {
            "title": "送李殿省赴任常熟",
            "content": "吴山紫翠倚晴空，潘令风流向此中。雨饱公田方稼稔，春生香径杂葩红。彩舻衔尾凌波驶，頳鲤骈头薦俎丰。玉季情深重暌索，南云延脰接飞鸿。",
            "comment": ""
        },
        {
            "title": "过安仁",
            "content": "早发磐溪挂短篷，朔风吹雨晓蒙蒙。润含野色沾衣湿，暖逐春光养土融。图画宛然山远近，人家对住水西东。驿亭记得停车处，枫树曾连夕照红。",
            "comment": ""
        },
        {
            "title": "石门岩壁",
            "content": "峭壁矗云三峡里，急湍翻雪五湖边。何年造物施神力，移到褒中小有天。",
            "comment": ""
        }
    ]
}