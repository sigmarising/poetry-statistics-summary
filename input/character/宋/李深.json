{
    "dynasty": "宋",
    "author": "李深",
    "poems": [
        {
            "title": "送程给事知越州",
            "content": "从横才业耸青冥，出处三朝重老成。南就金城几万里，东归戎节拥千兵。书从禹穴探应古，诗想鸡林购得名。莫醉故园风月久，壶浆父老已来迎。",
            "comment": ""
        },
        {
            "title": "题范文正公祠堂",
            "content": "一章奏免鸟衔茶，惠及饶民几万家。遗老至今怀德政，为余谈此屡咨嗟。",
            "comment": ""
        },
        {
            "title": "游烂柯山四首",
            "content": "寻源路不迷，绝顶与云齐。坐引群峰小，平看万木低。双林春色上，正有子规啼。嵌空横洞天，磅礴倚崖巘。宛如虹势出，可赏不可转。真兴得津梁，抽簪永游衍。羽客无姓名，仙棋但闻见。行看负薪客，坐使桑田变。怀古正怡然，前山早莺啭。稽首期发蒙，吾师岂无说。安禅即方丈，演法皆寂灭。鸣磬雨花香，斋堂饭松屑。",
            "comment": ""
        },
        {
            "title": "送程给事知越州",
            "content": "白首雍容侍从中，高怀常寄五湖东。游文仙殿才终别，作牧稽山地更雄。去国旌旗迎晓日，过家鲈橘正秋风。异时治行如登用，故事西京有弱翁。",
            "comment": ""
        },
        {
            "title": "题范文正公祠堂",
            "content": "危言迁谪向江湖，放意云山道岂孤。忠信平生心自许，吉凶何恤赋灵鸟。",
            "comment": ""
        }
    ]
}