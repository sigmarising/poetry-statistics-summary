{
    "dynasty": "宋",
    "author": "汤炳龙",
    "poems": [
        {
            "title": "题江贯道百牛图",
            "content": "我本山阳田舍叟，家有淮南数千亩。江南倦客老不归。此田多为势家有，犹记少年学牧时，去时日出归日西。我生衣食仰此辈，爱之过於百里奚。祗今辛苦耕砚席，无处卖文长绝食。卷中邂逅黑牡丹，相逢喜是曾相识。负郭无须二顷田，一双粟角能几钱。数口之家便可饱，要如此图知何年。平生富贵非所愿，城府近来尤右厌。何时倒乘牛背眠，胜如仰看宣明面。",
            "comment": ""
        },
        {
            "title": "题晋王大令保母帖",
            "content": "曹娥洛神遍堪舆，保母后出争澜趋。一时耳目喜新毕，九原谁复哀意如。世人重艺不重义，每以好奇夸好事。集古金石半丰碑，逝者似为书者累。八百余载四字全，政同悬崖三百年。王畿不悟王元象，不如果也能兴邻。但道青毡故家物，肯因陵谷邻枯骨。耳孙犹尔况他人，崇韬安生何可忽。昭陵之盗犹兰亭，必无可欲乃妥灵。黄閍前车已如此，安何金蝉之墓终弗毁。",
            "comment": ""
        },
        {
            "title": "陆君实挽诗",
            "content": "七日阴霾事可知，楼船鱼贯果谁为。人心自感兴元诏，天意难同建武时。黄屋朔风那有济，角巾东路觉无期。公为万古网常计，儿女拔船不暇悲。",
            "comment": ""
        },
        {
            "title": "陆君实挽诗",
            "content": "间关海岛岂谋身，婴臼存心力不能。天上龙章空结梦，人间鱼腹了中兴。英雄一死从君父，忠义遗编托友朋。万里楚魂招不得，诗成惟有泪沾膺。",
            "comment": ""
        }
    ]
}