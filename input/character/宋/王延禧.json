{
    "dynasty": "宋",
    "author": "王延禧",
    "poems": [
        {
            "title": "制胜楼",
            "content": "夔子城新筑，长江便作壕。欲兼诸面敌，故起北楼高。即旧基仍峻，因时力不劳。青天才咫尺，翠壁似周遭。近照东西瀼，遥分上下牢。百蛮归指掌，三峡见秋毫。帝道方无外，星威到不毛。三钩闲夜锁，八阵纵春遨。守土惭非称，提兵亦缪叨。经营皆使指，备豫本戎韬。功乏为山助，名加制胜褒。登临欲吟咤，深愧杜陵豪。",
            "comment": ""
        }
    ]
}