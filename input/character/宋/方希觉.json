{
    "dynasty": "宋",
    "author": "方希觉",
    "poems": [
        {
            "title": "到官郡□之余即新众乐亭为州人游观之所因拙",
            "content": "重寻佳景冠南州，天与邦人作胜游。百尺台成偏得月，四时花放不知秋。当轩叠嶂高还下，傍槛长溪咽复流。只道使君能共乐，有谁能会使君忧。",
            "comment": "【注释】【原题】：到官郡□之余即新众乐亭为州人游观之所因拙句"
        },
        {
            "title": "及瓜将行留别南山",
            "content": "南山陈迹遍搜寻，好景森罗直万金。别后不知谁念我，经营偏费主人心。",
            "comment": ""
        }
    ]
}