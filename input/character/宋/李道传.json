{
    "dynasty": "宋",
    "author": "李道传",
    "poems": [
        {
            "title": "谒和靖先生虎丘祠堂",
            "content": "涵养当用敬，进学在致知。如车去只轮，跬步不可之。夫子受师说，惟敬实所持。升堂逮易箦，参倚日在斯。遗言落人间，取论极研几。是心要收敛，中不容毫厘。大学著明法，格物乃阶梯。放心苟不收，{上穴下射}格将安为。古人贵为己，末习多外驰。岂无实践者，兹焉当孰归。晚生拜遗像，敷衽跪陈词。愿言予服膺，没齿终不渝。",
            "comment": ""
        }
    ]
}