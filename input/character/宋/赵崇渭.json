{
    "dynasty": "宋",
    "author": "赵崇渭",
    "poems": [
        {
            "title": "大涤洞天留题",
            "content": "福地天然号洞霄，王畿密迩路非遥。淡浓翠碧山重列，圆碎珠玑泉一条。九锁真成仙境胜，借行顿使客愁销。超凡得道从兹始，未减金华王子乔。",
            "comment": ""
        },
        {
            "title": "大涤洞天留题",
            "content": "一到琳宫事事幽，炎天正好暂时留。鹤仙共此泉流乐，气象全胜白鹭洲。",
            "comment": ""
        }
    ]
}