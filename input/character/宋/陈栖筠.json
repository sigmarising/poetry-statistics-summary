{
    "dynasty": "宋",
    "author": "陈栖筠",
    "poems": [
        {
            "title": "和潘良贵题明州三江亭韵",
            "content": "红尘一点不相侵，下瞰澄江几万寻。地接海潮分鼎足，檐飞凤翼峙天心。三山有路云收幕，午夜无风月涌金。欲识龚黄报新政，满城争唱使君吟。",
            "comment": ""
        },
        {
            "title": "赠泊宅翁方勺",
            "content": "学道悠悠未见功，敢云凡质有仙风。他年一钵江湖去，先向苕溪访葛洪。",
            "comment": ""
        }
    ]
}