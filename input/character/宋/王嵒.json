{
    "dynasty": "宋",
    "author": "王嵒",
    "poems": [
        {
            "title": "句",
            "content": "飞来疑是鹤，下处却寻鱼。",
            "comment": ""
        },
        {
            "title": "题严君观",
            "content": "寒云古木罩星台，凡骨仙踪信可哀。二十年前曾此到，一千年内未归来。",
            "comment": ""
        },
        {
            "title": "句",
            "content": "溪分涧夺朝宗晚，残月残云信所之。",
            "comment": ""
        },
        {
            "title": "句",
            "content": "何人轻大厦，放尔偃深云。",
            "comment": ""
        },
        {
            "title": "句",
            "content": "多惭亦偶休明代，击壤空随野老群。",
            "comment": ""
        },
        {
            "title": "残冬客次资阳江",
            "content": "淡云残雪簇江天，策蹇迟回客兴阑。持钵老僧来咒水，倚船商女待搬滩。沙翘白鹭非真静，竹映繁梅奈苦寒。阮籍莫嗟歧路异，旧山溪畔有渔竿。",
            "comment": ""
        },
        {
            "title": "句",
            "content": "朝宗任叠千重浪，捧日能消几片云。",
            "comment": ""
        },
        {
            "title": "回旧山",
            "content": "庾家楼上谢家池，处处风烟少旧知。明日落花谁共醉，野溪猿鸟恨归迟。",
            "comment": ""
        },
        {
            "title": "山中有所思",
            "content": "零零夜雨渍愁根，触物伤难了断魂。莫怪杜鹃飞去尽，紫微花里有啼猿。",
            "comment": ""
        },
        {
            "title": "句",
            "content": "暗穿地脉龙先觉，密赞天工雨不知。",
            "comment": ""
        },
        {
            "title": "燕",
            "content": "一巢功绩破春光，絮落花残两翅狂。月树风枝不栖去，强来言语泥雕梁。",
            "comment": ""
        },
        {
            "title": "贫女",
            "content": "难把菱花照素颜，试临春水插花看。木兰船上游春子，笑指荆钗下远滩。",
            "comment": ""
        },
        {
            "title": "杪春寄友人",
            "content": "何处相逢万事忙，卓家楼上百淘香。明朝渐近山僧寺，更为残花醉一场。",
            "comment": ""
        },
        {
            "title": "句",
            "content": "高僧惯来看，踏破绿苔纹。",
            "comment": ""
        }
    ]
}