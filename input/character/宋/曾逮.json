{
    "dynasty": "宋",
    "author": "曾逮",
    "poems": [
        {
            "title": "清樾轩",
            "content": "开轩在独园，绕屋得清樾。不知何年树，殆为今日设。窗扉落林影，时复乱风月。喧声了不闻，幽弄极可悦。玉溪僧所庐，无似许明洁。颇疑三昧手，断取从三浙。禅房花木深，此语信佳绝。何以落其成，炉烹荐茗雪。",
            "comment": ""
        },
        {
            "title": "好事近",
            "content": "满树叶繁枝重，缀青黄千百。",
            "comment": ""
        },
        {
            "title": "奉送自强明府之官昆山",
            "content": "吴中大县数昆山，心定庭空亦不难。多事要将无事治，万人须作一人看。床头有易何妨读，琴上无弦不用弹。况是威名贤太守，吏民谁敢半言谩。",
            "comment": ""
        }
    ]
}