{
    "dynasty": "宋",
    "author": "李俦",
    "poems": [
        {
            "title": "张叔挽诗二首",
            "content": "声名凛凛动寰区，忠义存心老不渝。奋不顾生惟尽节，虞无遗策悉嘉谟。独提南服三千旅，首冒重围万死涂。时事已更身已逝，惟将阴德付鵷雏。",
            "comment": ""
        },
        {
            "title": "张叔挽诗二首",
            "content": "命世文章伯，鸿枢柱石臣。殒身因卫社，嗣德岂无人。丹旐西原路，輀车万里春。一门蒙待遇，徒有泪沾巾。",
            "comment": ""
        }
    ]
}