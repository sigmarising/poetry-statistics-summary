{
    "dynasty": "宋",
    "author": "张灏",
    "poems": [
        {
            "title": "罗盏山",
            "content": "道盏原非盏，言罗不是罗。只因山突起，个个尽如螺。",
            "comment": ""
        },
        {
            "title": "水帘",
            "content": "朝来雨急飞瀑雄，黑云压屋江挂虹。晚来雨定瀑亦小，散作水镂锵帘栊。垂帘初似玉成缀，触石但见珠跳空。嗟哉山泉一物耳，朝态莫状不尔穷。乃知造物解戏人，千变万化顷刻中。吾恐文章要如此，好把泉源驱笔锋。",
            "comment": ""
        }
    ]
}