{
    "dynasty": "宋",
    "author": "汪翔龙",
    "poems": [
        {
            "title": "访黄吏部不值",
            "content": "一镜湖光半壁山，主人何往客来观。闲蝶自专花富贵，幽禽如语竹平安。烟云变化草木媚，日月往来天地宽。何当共整登临屐，更上崔嵬绝顶看。",
            "comment": ""
        },
        {
            "title": "游泽山",
            "content": "独俯空堂夜，无人境自宽。高风河影动，斜月竹身寒。潮海秋声阔，山林客梦安。坐来列几点，北斗挂阑干。",
            "comment": ""
        }
    ]
}