{
    "dynasty": "宋",
    "author": "萧彦毓",
    "poems": [
        {
            "title": "清明日早出太平门",
            "content": "江头杨柳暗藏鸦，江上鹅儿浴浅沙。早起一风如此恶，路旁落尽刺桐花。",
            "comment": ""
        },
        {
            "title": "西湖杂咏",
            "content": "花心亭上坐，满眼是湖光。只为便幽趣，能来倚夕阳。水边春寺静。柳下小舟藏。不待清明近，莺花已自忙。",
            "comment": ""
        },
        {
            "title": "梁家渡",
            "content": "远水环沙翠作湾，红尘飞不入青山。凉风一枕秋宵梦，梦绕千岩万壑间。",
            "comment": ""
        }
    ]
}