{
    "dynasty": "宋",
    "author": "僧某",
    "poems": [
        {
            "title": "解夏小参问无准禅师",
            "content": "选佛场开日，丛林气象新。心空及第者，毕竟是何人。",
            "comment": ""
        },
        {
            "title": "问怀秀禅师",
            "content": "昔日沩山水牯牛，自从放去绝踪由。今朝幸遇师登座，未审时人何处求。",
            "comment": ""
        },
        {
            "title": "偈",
            "content": "荏苒光阴岁月寒，禅家赢得共盘桓。个中消息无人会，愿闻提唱祖师关。",
            "comment": ""
        },
        {
            "title": "偈",
            "content": "弥勒真弥勒，分身千百亿。时时示世人，世人俱不识。",
            "comment": ""
        },
        {
            "title": "以偈问文准禅师",
            "content": "寒食因悲郭外春，墅田无处不伤神。林间垒垒添新冢，半是去年来哭人。",
            "comment": ""
        }
    ]
}