{
    "dynasty": "宋",
    "author": "胡炎",
    "poems": [
        {
            "title": "武夷漫兴二首",
            "content": "棹转溪回生面开，此峰竟作别峰猜。云堆石路迷山脚，忽听鸡声缥缈来。",
            "comment": ""
        },
        {
            "title": "送胡季昭",
            "content": "一封朝奏大明宫，吹起庐陵古直风。言路从来天样阔，蛮烟谁使径旁通。朝中竞送长沙传，岭表争迎小澹翁。学馆诸生空饱饭，临分忧国意何穷。",
            "comment": ""
        },
        {
            "title": "武夷漫兴二首",
            "content": "丹梯百丈挂云门，尺五天高青可扪。劈破琅玕成老石，当年曾共见曾孙。",
            "comment": ""
        }
    ]
}