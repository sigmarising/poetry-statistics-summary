{
    "dynasty": "宋",
    "author": "周容",
    "poems": [
        {
            "title": "小重山",
            "content": "谢了梅花恨不禁。小楼羞独倚，暮云平。夕阳微放柳梢明。东风冷，眉岫翠寒生。无限远山青。重重遮不断，旧离情。伤春还上去年心。怎禁得，时节又烧灯。",
            "comment": ""
        },
        {
            "title": "早起",
            "content": "四海人同梦，鸡声忽起予。千秋心未已，一日事何如？酒趣刘伶减，年华邓禹虚。凭栏空自笑，抱瓮灌园蔬。",
            "comment": ""
        },
        {
            "title": "今归",
            "content": "鸡声催橹急，才到旧渔矶。月淡人争渡，霜浓犬出扉。招魂思昨险，拭眼悟今归。邻叟墙头问，应先泪湿衣。",
            "comment": ""
        }
    ]
}