{
    "dynasty": "宋",
    "author": "释心道",
    "poems": [
        {
            "title": "勘婆",
            "content": "三月春光上国游，祥云瑞气锁龙楼。亲从宣德门前过，更问行人觅汴州。",
            "comment": ""
        },
        {
            "title": "狗子无佛性",
            "content": "狗子佛性无，老蚌吐明珠。西川鸣杜宇，江南啼鹧鸪。",
            "comment": ""
        },
        {
            "title": "偈",
            "content": "师子嚬呻，象王哮吼。云门北斗里藏身，白云因何唤作手。三世诸佛不能知，狸奴白牯却知有。雨打梨花蛱蝶飞，风吹柳絮毛毬走。",
            "comment": ""
        },
        {
            "title": "烧木佛",
            "content": "彭祖八百乞延寿，秦皇登位更求仙。昨向天津桥上过，石崇犹自送穷船。",
            "comment": ""
        },
        {
            "title": "举临济人灭嘱三圣因缘作偈",
            "content": "正法眼藏瞎驴灭，临济何曾有是说。今古时人皆妄传，不信但看后三月。",
            "comment": ""
        },
        {
            "title": "宣和二年复僧作偈",
            "content": "不挂田衣著羽衣，老君形相颇相宜。一年半内闲思想，大底兴衰各有时。",
            "comment": ""
        },
        {
            "title": "呈佛鉴禅师偈",
            "content": "赵州有个柏树话，禅客相传遍天下。多是摘叶与寻枝，不能直向根源会。觉公说道无此语，正是恶言当面骂。禅人若具通方眼，好向此中辨真假。",
            "comment": ""
        },
        {
            "title": "宣和改元改僧为德士作偈",
            "content": "祖意西来事，今朝特地新。昔为比丘相，今作老君形。鹤氅披银褐，头包蕉叶巾。林泉无事客，两度受君恩。",
            "comment": ""
        },
        {
            "title": "野狐",
            "content": "石崇富贵籛铿寿，潘岳容仪子建才。但原东风齐著力，一时吹入我门来。",
            "comment": ""
        },
        {
            "title": "偈",
            "content": "契丹打破波斯寨，夺得宝珠村里卖。十字街头穷乞儿，腰间挂个风流袋。",
            "comment": ""
        }
    ]
}