{
    "dynasty": "宋",
    "author": "林仲虎",
    "poems": [
        {
            "title": "出疆",
            "content": "去时不敢留姓名，一身万里鸿毛轻。征鞭不返长淮水，正恐来螫愁此行。吁嗟此行良独难，出门儿女更辛酸。平生崛强身是胆，自许虎口能生还。犬羊异种犹人类，惟有肝胆倾相示。此语历历端不诬，毕竟言之无二意。从前鸥鹭奋不飞，机心一动成惊疑。愿言嘻嗑噉儿齿，直到齿落儿不知。",
            "comment": ""
        }
    ]
}