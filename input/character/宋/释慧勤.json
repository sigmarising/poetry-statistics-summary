{
    "dynasty": "宋",
    "author": "释慧勤",
    "poems": [
        {
            "title": "偈六首",
            "content": "至道无难，唯嫌选择。桃华红，李花白，谁道融只一色。燕子语，黄莺鸣，谁道关关只一声。不透祖师关捩子，空认山河作眼睛。",
            "comment": ""
        },
        {
            "title": "颂古七首·达磨见武帝",
            "content": "始闻阿阁一声钟，日暖苍龙睡正浓。再击凤凰台上鼓，夜半祥鸾未飞舞。帝苦永固如磐石，胡僧枉费平生力。回指少林归去来，春风一阵华狼藉。",
            "comment": ""
        },
        {
            "title": "颂古七首·南泉示众云文殊起佛见法见贬向二",
            "content": "彩云影里仙人现，手把红罗扇遮面。无人著眼看仙人，却看随后红罗扇。",
            "comment": "【注释】【原题】：颂古七首·南泉示众云文殊起佛见法见贬向二铁围山"
        },
        {
            "title": "颂古七首·三圣逢人即出",
            "content": "城南措大骑驴子，市北郎君跨马儿。各各四蹄俱著地，三春同到月明池。",
            "comment": ""
        },
        {
            "title": "颂古七首·十身调御",
            "content": "捉贼分明要见贜，十身调御下禅床。曾经巴峡猿啼处，铁作心肝也断肠。",
            "comment": ""
        },
        {
            "title": "偈六首",
            "content": "日日日西沉，日日日东上。若欲学菩提，但看此模样。",
            "comment": ""
        },
        {
            "title": "偈",
            "content": "八月二十五，有宾兼有主。辊出雪峰毬，打动禾山鼓。天帝释摇头，大梵王作舞。不透上林关，未敢轻相许。空生不解此家风，惹得岩前华似雨。",
            "comment": ""
        },
        {
            "title": "偈六首",
            "content": "去年今日时，红炉片雪飞。今日去年时，曹娥读夜碑。末后一句子，佛眼莫能窥。白莲峰顶上，红日绕须弥。鸟啄珊瑚树，鲸吞离水犀。太平家业在，千古袭杨歧。",
            "comment": ""
        },
        {
            "title": "颂古七首·日面佛月面佛",
            "content": "东街柳色拖烟雨，西巷桃华相映红。左雇右盼看不足，一时分付与春风。",
            "comment": ""
        },
        {
            "title": "砂锣盛油",
            "content": "铜砂锣里落盛油，生菜还他萝卜头。但看来年正月半，家家门首挂灯毬。",
            "comment": ""
        },
        {
            "title": "偈六首",
            "content": "金鸟急，玉兔速，急急流光七月十。无穷游子不归家，纵归只在门前立。门前立，把手牵伊不肯入。万里看看寸草无，残花落地无人拾。无人拾，一回雨过一回湿。",
            "comment": ""
        },
        {
            "title": "颂古七首·离四句绝百非",
            "content": "美如西子离金阁，娇似杨妃倚玉楼。犹把琵琶半遮面，不令人见转风流。",
            "comment": ""
        },
        {
            "title": "偈六首",
            "content": "天左旋，地右转。古往今来经几遍。金鸟飞，玉兔走。才方出海门，又落青山后。江河波渺渺，淮济浪悠悠，直入沧溟书夜流。",
            "comment": ""
        },
        {
            "title": "偈六首",
            "content": "世尊有密语，冬到寒食一百五。迦叶不覆蒇，水泄不通已露贜。灵利衲僧如会得，一重雪上一重霜。",
            "comment": ""
        },
        {
            "title": "颂古七首·世尊升座",
            "content": "一轮明月挂天心，四海生灵荷照临。何必西风撼丹桂，碧霄重送九秋音。",
            "comment": ""
        }
    ]
}