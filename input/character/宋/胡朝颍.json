{
    "dynasty": "宋",
    "author": "胡朝颍",
    "poems": [
        {
            "title": "小金山",
            "content": "天光云影碧相涵，百顷玻璃一望间。绿水绕门迷客渡，白云终日伴僧闲。疏钟破晓潜虬动，老木成阴倦鸟还。唤取送陀靡石壁，为渠题作小金山。",
            "comment": ""
        },
        {
            "title": "句",
            "content": "科名成后竟如何。",
            "comment": ""
        },
        {
            "title": "句",
            "content": "久闻父老言沙谶，为问何时出状元。",
            "comment": ""
        },
        {
            "title": "春游",
            "content": "风烟冉冉草萋萋，乍雨还晴不作泥。粉蝶乱随花片妥，黄鹂双压柳枝低。一湾渌水明凫影，数里青山送马蹄。无限春光吟不尽，浮红浪紫望中迷。",
            "comment": ""
        },
        {
            "title": "风铃",
            "content": "风不能调碎玉声，宫商滥奏竟难名。谁家稚女敲言响，一曲从头学不成。",
            "comment": ""
        },
        {
            "title": "旅夜书怀",
            "content": "十日春光九日阴，故关千里未归心。遥怜儿女寒窗底，指点灯花语夜深。",
            "comment": ""
        }
    ]
}