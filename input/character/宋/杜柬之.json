{
    "dynasty": "宋",
    "author": "杜柬之",
    "poems": [
        {
            "title": "云安玉虚观南轩感事二首",
            "content": "樨梧殖岁首，擢起青琅玕。其叶大如掌，其阴匀若摊。弱干寻丈展，气已风云干。期之四五载，定足容栖鸾。我老无定居，僦屋蜗螺跧。平生辋川宅，面势胸中盘。何当遂诛茆，规庭十步宽。非无松柏坚，未易苍龙抟。种此南窗下，醉眠风雨寒。",
            "comment": ""
        },
        {
            "title": "云安玉虚观南轩感事偶书五首",
            "content": "二仪鼓炉鞴，四山塞气烟。岂惟草木焦，坐恐土石然。巴峡再不登，逡巡又无年。流殍竟何归，卒死填沟渊。哆吻魏佛貍，积粟窥淮堧。侥幸一水旱，乘饥扰吾边。小人不及夕，妄忧杞国天。敢谓赫赫楚，而无蔿贾贤。",
            "comment": ""
        },
        {
            "title": "至自云安题净戒院二首",
            "content": "麦芒焦，桑椹紫，田家夫妇忙欲死。蚕入簇，麦登场，夫妇饱煖孰可当。道旁书生空有妇，不蚕而衣真汝负。功名富贵老不来，书剑风尘一生误。何时郎买百株桑，身耕妇织策最良。董生莫厌徵租吏，苏子无由黑貂弊。",
            "comment": ""
        },
        {
            "title": "云安玉虚观南轩感事偶书五首",
            "content": "古观久荒凉，寂然外人境。草木既蓁芜，风雨亦颓陨。我来一粪除，地净窗为冋。晨光散桐阴，夕照落柏影。置以六尺床，度此三伏永。终朝餍清凉，半夜或凄冷。客至共浮瓜，睡馀独煮茗。遥闻斗筲儿，争夺沸蛙黾。街头米十千，旱井费縻绠。",
            "comment": ""
        },
        {
            "title": "云安玉虚观南轩感事偶书五首",
            "content": "对我脱粟盘，徐餐休祝鲠。嗟余何不辰，备极生人凶。偶全折胁范，屡脱南冠钟。再醮亦何为，孙枝发枯桐。鬼犹果求食，宁吐杀与丰。两儿如我长，无田学圃农。郑忽敢辞昏，冗食哀我翁。兹外尚难言，二女累桥公。荆笄嫁不售，谁论德与容。幼也抱奇疾，此岁日尪癃。亦既就膏肓，二竖不可攻。而我事奔走，过家如狂风。岂无旬浃留，奈此旦夕暮。吞酸一执手，掣去如飞蓬。心知不再见，衰泪纷无从。书来报哀讣，齎恨归亡穷。莫闻忍死言，藁葬青莲宫。为父我安忍，为儿汝何逢。兴言一及此，镞刃戕心胸。",
            "comment": ""
        },
        {
            "title": "至自云安题净戒院二首",
            "content": "山口出云鸠唤雨，三月巴山蒸溽暑。浊流来作虎眼文，一叶孤舟命如缕。道傍绿树安阴凉，中有金仙古道场。去家才馀二百里，且复看此青筼筜。出门满目伤覉旅，归舍还煎碎儿女。欲问阇黎借榻眠，卧对龛灯淡无语。",
            "comment": ""
        },
        {
            "title": "云安玉虚观南轩感事二首",
            "content": "念我蓄一栉，间关走西东。携持三十年，出处靡不同。朝梳带残月，暮理含清风。户枢既日运，何由生蠹虫。今晨无故折，脆响犹春葱。物理有定数，吾生得无穷。即事感百虑，抚躬悲一翁。空囊管赆铁，闹市多良工。鸾胶堕渺茫，秋扇惭初终。从渠老齿豁，称我醉颅童。",
            "comment": ""
        },
        {
            "title": "云安下岩",
            "content": "涛江翻雪卷湖滩，晚泊岩扉暂解颜。夙有净缘逢寺喜，老无生理伴僧闲。残云已断独飞雨，落日将沈却照山。半夜秋声惊客梦，一帘珠贝冷珊珊。",
            "comment": ""
        }
    ]
}