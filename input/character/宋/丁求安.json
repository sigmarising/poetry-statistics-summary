{
    "dynasty": "宋",
    "author": "丁求安",
    "poems": [
        {
            "title": "踏莎行",
            "content": "紫府延龄，瑶池开宴。人间好事都如愿。凤雏喜带桂宫香，东床镇压鸾台彦。酒泛金杯，香飘龙篆。大家齐把瑶觞献。中兴天子急贤才，相期共入金銮殿。",
            "comment": ""
        },
        {
            "title": "踏莎行",
            "content": "风卷霜浓，寒销冰谢。一年皎月惟今夜。桑弧蓬矢庆门阑，云旌羽盖连车马。命服新翻，恩波如泻。海沂致锦傅声价。晓来和气着梅梢，春随温诏看看下。",
            "comment": ""
        }
    ]
}