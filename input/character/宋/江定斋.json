{
    "dynasty": "宋",
    "author": "江定斋",
    "poems": [
        {
            "title": "列岫亭",
            "content": "倚槛穹双目，疏林出远村。秋深山有骨，霜降水无痕。天地供吟思，烟霞入醉魂。回头云破处，新月报黄昏。",
            "comment": ""
        },
        {
            "title": "题金山雄跨亭",
            "content": "漠漠杨花满渡头，东方助我作山游。凌空地势欲吞海，绕寺渡声长带秋。远近烟光分岸色，高低塔影浸江流。栏干倚遍无穷思，频唤吟杯洗□愁。",
            "comment": ""
        }
    ]
}