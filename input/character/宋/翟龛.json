{
    "dynasty": "宋",
    "author": "翟龛",
    "poems": [
        {
            "title": "挽赵秋晓",
            "content": "早向南宫掇一筹，英声藉藉出南州。襟怀雪月五更晓，器宇江天万顷秋。方羡庐山高筑室，奚虞夜壑遽藏舟。天朝弗为期文地，才羡如公不久留。",
            "comment": ""
        },
        {
            "title": "崔清献公祠堂落成",
            "content": "象笏犹存旧典型，魏谟亦此振家声。矧今故第堂堂复，不日新祠恰恰成。嘉定间关全蜀险，端平仓卒护乡城。此功此德垂千古，自有人人香火情。",
            "comment": ""
        },
        {
            "title": "寄王祥季昆",
            "content": "右军孙子总奇才，一别俄惊秋又来。冠佩正宜朝凤阙，钓竿未许老鳌台。云昏野寺疏钟断，潮落寒汀野鹤回。咫尺相思不相见，渴心吟望欲生灰。",
            "comment": ""
        }
    ]
}