{
    "dynasty": "宋",
    "author": "耕吴",
    "poems": [
        {
            "title": "蛩",
            "content": "九夏蜩螗不可听，秋风才动便无声。一襟月露丘园里，却胜趋炎作队鸣。",
            "comment": ""
        },
        {
            "title": "隐居",
            "content": "得失雨忘机，何心问是非。难求斩马剑，且守钓鱼矶。鹤瘦添新料，儿寒补旧衣。诗成兴飘逸，天外片云飞。",
            "comment": ""
        },
        {
            "title": "村庄即事",
            "content": "菊过重阳尚吐香，晚秋风景属村庄。日羹野菜同妻饭，时傅邻篘对客觞。霜后树枝多老丑，雨馀山色半微茫。近来少入城中去，为爱闲居滋味长。",
            "comment": ""
        }
    ]
}