{
    "dynasty": "宋",
    "author": "高善濂",
    "poems": [
        {
            "title": "岳阳楼晚眺即事叠韵四首",
            "content": "危楼缥缈倚阑斜，无数残阳噪乱鸦。过客扬帆冲雪浪，渔人举网出银花。子声落纸间听奕，舌本留香为别茶。巫峡潇湘恣极览，谁言远望当归家。",
            "comment": ""
        },
        {
            "title": "岳阳楼晚眺即事叠韵四首",
            "content": "无聊凭眺目西斜，替恨成啼集暮鸦。远树云中浮墨障，游鱼镜底去菱花。临高每忆登楼赋，遣兴还尝觅句茶。到处羁愁多瑟缩，何如烟浦钓人家。",
            "comment": ""
        },
        {
            "title": "洞庭晚望七首",
            "content": "击汰凉风水面回，偃虹堤上夕阳开。含浆老蜌浮光起，迎棹神鸦舞翅回。醉唱难寻渔笛乐，羁怀易动暮笳哀。何能雪鹭银鸥侣，尽日无愁曲岸隈。",
            "comment": ""
        },
        {
            "title": "洞庭晚望七首",
            "content": "西塞烟痕向晚横，登临聊复上重城。湖边匯泽流千派，望里长峦翠一桁。归楫江皋频错认，怀人天末最关情。散愁商隐还乘兴，只恐风波愁转生。",
            "comment": ""
        }
    ]
}