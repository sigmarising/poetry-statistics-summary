{
    "dynasty": "宋",
    "author": "陈自新",
    "poems": [
        {
            "title": "坐叹",
            "content": "琴声意似泉声淡，剑气威如霜气雄。世事关心忧不寐，萧萧白发月明中。",
            "comment": ""
        },
        {
            "title": "金峰寺",
            "content": "金峰寺外望蓝桥，只尺溪山路许遥。世事昏人心似醉，倚栏无计遗愁消。",
            "comment": ""
        },
        {
            "title": "瑞迹山",
            "content": "雨过山溪生虎迹，云归岩洞长龙威。烟钟古寺敲残日，樵笛一声江鸟飞。",
            "comment": ""
        },
        {
            "title": "瑞龙寺",
            "content": "寺外寒流玉一泓，白云如练挂危层。青山绕屋柴门掩，只见梅花不见僧。",
            "comment": ""
        },
        {
            "title": "栖云龙潭",
            "content": "石刻仙潭神笔题，我来观感仰灵祠。千年墨浸东风里，一掬吟魂秋水湄。日暖香生起莺凤，月明影动舞蛟螭。飞鸾白鹤俱王土，底事人家尽黍离。",
            "comment": ""
        }
    ]
}