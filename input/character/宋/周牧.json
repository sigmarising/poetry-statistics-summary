{
    "dynasty": "宋",
    "author": "周牧",
    "poems": [
        {
            "title": "超览亭",
            "content": "翠微深处著亭台，抖擞红尘双眼开。岚影剩添杯色好，泉声不带市喧来。竹间啼鸟破山寂，天际孤舟界浪回。占断鹞峰无限景，何妨杖屦日徘徊。",
            "comment": ""
        },
        {
            "title": "资圣寺",
            "content": "点点晴光滴翠岚，参天松干影毵毵。穿云日阅客十数，汲水时闻僧两三。俗子绕登山勒马，禅心常共丹同龛。烹茶汲取瓯雪，一味清霜齿班颊寒。",
            "comment": ""
        }
    ]
}