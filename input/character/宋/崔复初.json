{
    "dynasty": "宋",
    "author": "崔复初",
    "poems": [
        {
            "title": "荆公读书堂",
            "content": "一树秋风啼老乌，钟山猿鹤近何如。六经不载青苗法，不识当时读甚书。",
            "comment": ""
        },
        {
            "title": "落石庙",
            "content": "庙门金字额，壁画半凋零。残日挂红树，晚猿吟翠屏。村深僧村实，岁久石英灵。闻受河汾业，老成犹典刑。",
            "comment": ""
        },
        {
            "title": "湖边",
            "content": "西子湖边水正肥。鸳鸯双浴湿红衣。蜻蜓立在荷花上，受用香风不肯飞。",
            "comment": ""
        },
        {
            "title": "寄施芸隐",
            "content": "惊见门前柳又阴，江湖何日可山林。未能成事空豪气，恐易伤时休苦吟。鱼信不来流水远，雁声低去暮云深。而今甚觉春游懒，静看中庸养道心。",
            "comment": ""
        },
        {
            "title": "三衢道中",
            "content": "一客在他乡，行程一月强。云寒山欲暗，日短道偏长。枫叶嫣如醉，梅花谢亦香。谁家砧杵急，回首感征裳。",
            "comment": ""
        }
    ]
}