{
    "dynasty": "宋",
    "author": "李遇",
    "poems": [
        {
            "title": "题濮村",
            "content": "乞与东风十日晴，放教杖屦步云轻。客闲到处俱诗往，春色农时载酒行。别去江山如识面，重来花鸟更关情。一官休羡无毡冷，官冷元来愈觉清。",
            "comment": ""
        },
        {
            "title": "咏西湖江湖伟观楼",
            "content": "举目看来皆画屏，只因栏槛接苍冥。江湖二水二船白，吴越两山相对青。云北云南何处没，潮生潮落几时停。西偏不被斜阳碍，直见家山与洞庭。",
            "comment": ""
        }
    ]
}