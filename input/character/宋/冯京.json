{
    "dynasty": "宋",
    "author": "冯京",
    "poems": [
        {
            "title": "句",
            "content": "吞炭难忘当日事，积薪深愧后来恩。",
            "comment": ""
        },
        {
            "title": "题寺壁",
            "content": "韩信栖迟项羽穷，手提长剑喝秋风。吁嗟天下苍生眼，不识男儿未济中。",
            "comment": ""
        },
        {
            "title": "诏修两朝国史赐筵史院和首相吴公原韵",
            "content": "天密丛云晓，风清一雨馀。三长太史笔，二典帝皇书。按武知何者，沾恩匪幸欤。吐茵平日事，何惮污公车。",
            "comment": ""
        },
        {
            "title": "答伯庸",
            "content": "孔子之文满天下，孔子之道满天下。得其文者公卿徒，得其道者为饿夫。",
            "comment": ""
        },
        {
            "title": "句",
            "content": "琴弹夜月龙魂冷，剑系秋风鬼胆粗。",
            "comment": ""
        },
        {
            "title": "谢鄂粹南宫城",
            "content": "尝思鹏海隔飞翻，曾得天风送羽翰。恩比丘山何以戴，心同金石欲移难。经年空叹音书绝，千里常思道义欢。每向江陵访遗治，邑人犹指县题看。",
            "comment": ""
        },
        {
            "title": "句",
            "content": "吟气老怀长剑古，醉胸横得太行宽。",
            "comment": ""
        },
        {
            "title": "咏张昌宗",
            "content": "一水潆回绕沌村，子房苗裔此间存。同居八世三千口，可惜君恩未表门。",
            "comment": ""
        },
        {
            "title": "题钓台",
            "content": "渭水尘空绀业倾，桐江烟老汉风明。蚤知贤达穷通意，閒把渔竿只钓名。",
            "comment": ""
        },
        {
            "title": "句",
            "content": "尘埃掉臂离长陌，琴酒和云入旧山。",
            "comment": ""
        },
        {
            "title": "送程给事知越州",
            "content": "才毫无地展经纶，白首归来万里身。持节气凌沙漠使，怀章荣动会稽人。平湖翠岫千家月，落日西风一箸莼。南海疲民正回首，满城歌舞颂年椿。",
            "comment": ""
        },
        {
            "title": "句",
            "content": "丰年足酒容身易，世路无媒着脚难。",
            "comment": ""
        },
        {
            "title": "句",
            "content": "当时已自传衣钵，羞愧犹为食肉僧。",
            "comment": ""
        }
    ]
}