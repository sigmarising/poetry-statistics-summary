{
    "dynasty": "宋",
    "author": "李寅仲",
    "poems": [
        {
            "title": "游行神童读书岩",
            "content": "古洞闳深势崛盘，云连十丈地平宽。水帘纷若排珠琲，石阙依然耸翠峦。绿树成阴期勿剪，清溪当暑不胜寒。数椽偿遂谐幽隐，应有高人咏钓盘。",
            "comment": ""
        },
        {
            "title": "齐天乐",
            "content": "摩挲阅古堂前柳，尽是世臣乔木。故国风流，中兴事业，都写南山修竹。商颜自绿。甚当日君王，浩歌鸿鹄。谁识宫中，有人先定大横卜。簪貂更鸣佩玉。退朝归较晚，留传黄屋。雨露无边，风云在手，宜享长生福。神京未复。看先取鸿沟，次封函谷。岁岁初寒，小桃花下跨青鹿。",
            "comment": ""
        },
        {
            "title": "题节庵",
            "content": "花木新栽一径长，小庵如款赞化房。心清要省铃斋讼，公退空凝燕寝香。已约芳菲供几案，不妨真率釂壶觞。年丰顿觉民和乐，老子从渠两鬓苍。",
            "comment": ""
        }
    ]
}