{
    "dynasty": "宋",
    "author": "唐良骥",
    "poems": [
        {
            "title": "赠金仁山",
            "content": "公已苍头我黑头，两情常得守清幽。纷纷世事浮云变，汩汩人生逝水流。行止何期南又北，交情又见夏还秋。可堪天意常如此，只合无心任去留。",
            "comment": ""
        },
        {
            "title": "赠金仁山",
            "content": "命有穷时道不穷，命穷何处更求通。此生未老应须学，万事由来要适中。物欲尽时心始旷，天真动处气初融。百般佳处难形状，自与常人迥不同。",
            "comment": ""
        }
    ]
}