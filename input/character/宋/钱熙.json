{
    "dynasty": "宋",
    "author": "钱熙",
    "poems": [
        {
            "title": "清源山",
            "content": "巍峨堆压郡城阴，秀出天涯几万寻。翠影倒时吞半郭，岚半凝处滴疏林。",
            "comment": ""
        },
        {
            "title": "九日溪偶成",
            "content": "渔家深处住，鸥鹭泊柴扉。雨过山迷径，潮来风满衣。岸幽分远景，波冷漾清晖。却忆曾游赏，严陵有旧矶。",
            "comment": ""
        },
        {
            "title": "句",
            "content": "鹤归已改新城郭，牛卧重寻旧墓田。",
            "comment": ""
        },
        {
            "title": "代书寄集贤李昌武学士",
            "content": "大庾山横赣水滨，南飞一雁久离群。莲花幕里谁知我，竹叶樽前独忆君。",
            "comment": ""
        },
        {
            "title": "鸡冠花",
            "content": "亭亭高出竹篱间，露滴风吹血染乾。学得京城梳洗样，旧罗包却绿云鬟。",
            "comment": ""
        },
        {
            "title": "龙首山",
            "content": "残年仍置闰，五日恰逢春。携酒客独尝，敲门僧不嗔。双松如拱立，万井自横陈。精舍故盘礴，元规尘上人。",
            "comment": ""
        }
    ]
}