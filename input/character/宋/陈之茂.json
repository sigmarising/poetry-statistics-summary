{
    "dynasty": "宋",
    "author": "陈之茂",
    "poems": [
        {
            "title": "石千里来自崑山陈阔未几倏尔言别辄成诗少舒",
            "content": "零露滋百草，灼灼黄花披。眷此忘忧物。一杯谁共持。人生岂无好，所乐在所知。开门望三益，邂逅得所思。鸣弦咏绸缪，岁暮以为期。倏驾不可留，良会复何时。不愁道路隔，但恐人事违。",
            "comment": "【注释】【原题】：石千里来自崑山陈阔未几倏尔言别辄成诗少舒恋恋"
        },
        {
            "title": "石千里来自崑山陈阔未几倏尔言别辄成诗少舒",
            "content": "乌鹊巢空坛，鸾凤伏荆杞。怀抱发永叹，感深念君子。斯人在空谷，弗御纨与绮。松柏培不荣，芝兰种不起。浩浩岁月移，日暮雪霜底。物理固非常，循环有终始。但保千金躯，清尊倾绿蚁。",
            "comment": "【注释】【原题】：石千里来自崑山陈阔未几倏尔言别辄成诗少舒恋恋"
        }
    ]
}