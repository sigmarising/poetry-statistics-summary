{
    "dynasty": "宋",
    "author": "王濯",
    "poems": [
        {
            "title": "君山",
            "content": "无际波光滉太虚，君山一点暮云孤。危楼栏槛能多少，展尽江湖万里图。",
            "comment": ""
        },
        {
            "title": "清都观",
            "content": "天上清都人莫到，山间仙观久荒凉。惟余旧浴丹砂井，一酌犹令齿颊香。",
            "comment": ""
        },
        {
            "title": "清明日赐百僚新火",
            "content": "御火传香殿，华光及侍臣。星流中使马，烛耀九衢人。转影连金屋，分辉丽锦茵。焰迎红蕊发，烟染绿条春。助律和风早，添炉暖气新。谁怜一寒士，犹望照东邻。",
            "comment": ""
        },
        {
            "title": "句",
            "content": "绝壁高千丈，清泉应六时。",
            "comment": ""
        }
    ]
}