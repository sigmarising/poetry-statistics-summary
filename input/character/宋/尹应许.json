{
    "dynasty": "宋",
    "author": "尹应许",
    "poems": [
        {
            "title": "挽陆君实",
            "content": "谁使权奸酿祸深，末流无复救危枰。君臣霄壤难同死，杜稷丘墟可再生。叔宝井中空大辱，鲁连海上特虚名。一家骨肉俱鱼腹，留得丹心万古明。",
            "comment": ""
        },
        {
            "title": "挽陆君实",
            "content": "古今忠义独斯人，危在须臾见益真。身不远亡忧丧节，君非同逝虑蒙尘。平时谁执朝廷柄，末路方知社稷臣。楚些欲招招不得，沧溟南望浩无津。",
            "comment": ""
        }
    ]
}