{
    "dynasty": "宋",
    "author": "释师一",
    "poems": [
        {
            "title": "颂古十八首",
            "content": "不是旛兮不是风，轩辕宝鉴出怀中。森罗万象难逃影，恋窟狐狸失却踪。",
            "comment": ""
        },
        {
            "title": "颂古十八首",
            "content": "壁间书偈言无物，腰石当知力有余。莫道懒翁无伎俩，糠中舂出走盘珠。",
            "comment": ""
        },
        {
            "title": "颂古十八首",
            "content": "曾扣西来问翠微，经行驻步大慈悲。当时投子如能荐，恶水重将更泼谁。",
            "comment": ""
        },
        {
            "title": "颂古十八首",
            "content": "拶透机先子欲酬，迅雷楫下汗如流。踏翻船子水悠悠，直入千峰不转头。",
            "comment": ""
        },
        {
            "title": "颂古八首",
            "content": "岩头婆子铁肝心，击碎乾坤觅赏音。眨上眉毛如下荐，岳阳恶浪转增深。",
            "comment": ""
        },
        {
            "title": "偈颂七首",
            "content": "冻云俗雪未雪，普贤象驾峥嵘。岭梅半合半开，少室风光漏泄。",
            "comment": ""
        },
        {
            "title": "颂古八首",
            "content": "三唤须知意不轻，平生肝胆一时倾。负吾负汝还知否，纵有丹青画不成。",
            "comment": ""
        },
        {
            "title": "颂古八首",
            "content": "家山指出路非遥，万仞嵯峨插碧霄。一片白云横谷口，几多归鸟自迷巢。",
            "comment": ""
        },
        {
            "title": "偈颂七首",
            "content": "喜与水云会，甘与水云同。云屯水聚处，塞破太虚空。",
            "comment": ""
        },
        {
            "title": "颂古十八首",
            "content": "举手攀南半，移身倚北辰。出头天外看，须是个般人。",
            "comment": ""
        },
        {
            "title": "偈颂七首",
            "content": "破暑黄梅雨，清神白乳茶。万缘俱不到，物外野僧家。",
            "comment": ""
        },
        {
            "title": "偈颂七首",
            "content": "万年藤上一枝春，用祝光尧万乘君。身因寿康长不老，大平时代自由身。",
            "comment": ""
        },
        {
            "title": "颂古十八首",
            "content": "浑身燥庠倩人搔，入骨搔来身已劳。一下被伊搔著了，平生痒处一时消。",
            "comment": ""
        },
        {
            "title": "颂古十八首",
            "content": "扫地泼水相公来，声高隘喝绣旗开。天上玉麟来瑞世，堪作人间将相才。",
            "comment": ""
        },
        {
            "title": "偈颂七首",
            "content": "燕去梁閒静，鸿来眼界宽。绕庭何所有，风撼竹珊珊。",
            "comment": ""
        },
        {
            "title": "颂古十八首",
            "content": "不是风兮不是旛，碧天云静月团团。几多乞巧痴男女，犹向床头瓮里看。",
            "comment": ""
        },
        {
            "title": "偈颂七首",
            "content": "魔作佛，坏烂虚空元有骨。佛作魔，须弥顶上涌清波。魔佛二边俱坐却，瘥病不假驴驼药。",
            "comment": ""
        },
        {
            "title": "颂古十八首",
            "content": "孰云意在钁头边，一击圆通彻大千。大笑低头归去后，饥餐且莫与人伟。",
            "comment": ""
        },
        {
            "title": "颂古十八首",
            "content": "玉麟带角离霄汉，金凤衔花下彩楼。野老不嫌公子醉，相将携手御街游。",
            "comment": ""
        },
        {
            "title": "颂古八首",
            "content": "藏身无迹更无藏，脱体无依便厮当。古镜不劳还自照，淡烟和露湿秋光。",
            "comment": ""
        },
        {
            "title": "颂古十八首",
            "content": "约去栽松个老人，还来传法喜童真。有娘生面无爷姓，劫外灵苗不犯春。",
            "comment": ""
        },
        {
            "title": "颂古",
            "content": "超谈胡饼应时机，遂块知非师子儿。败叶霜风都扫尽，古松方见岁寒枝。",
            "comment": ""
        },
        {
            "title": "颂古十八首",
            "content": "三人证龟成鳖，毗岚一吹吹灭。从兹暗里穿针，鼻孔七花八裂。",
            "comment": ""
        },
        {
            "title": "颂古八首",
            "content": "不起一念须弥山，特立当头著眼看。拈一缕丝轻绊倒，家家门底路长安。",
            "comment": ""
        },
        {
            "title": "颂古八首",
            "content": "十八佳人美态娇，绣衣轻整暗香飘。抬身花圃徐徐立，引得黄莺下柳条。",
            "comment": ""
        },
        {
            "title": "颂古一首",
            "content": "九夏安居不论心，胡芦水上捺教沉。忽涌向人西边出，惊起沙鸥乱白苹。",
            "comment": ""
        },
        {
            "title": "颂古八首",
            "content": "一拶银山铁壁摧，大悲院里赶村齐。善财拄杖如无用，乞与倦狂老万回。",
            "comment": ""
        },
        {
            "title": "颂古十八首",
            "content": "鲁祖逢人面壁，老大慵懒追随。后之参徒罔测，一向打瓦钻龟。",
            "comment": ""
        },
        {
            "title": "颂古十八首",
            "content": "一著机先用得亲，可怜穷子眼无筋。须知八法论书处，前箭犹轻后箭深。",
            "comment": ""
        },
        {
            "title": "颂古八首",
            "content": "赵老家风不热瞒，问他大道答长安。有谁平步归家去，多是区区自作难。",
            "comment": ""
        },
        {
            "title": "颂古十八首",
            "content": "野水舟横芳草渡，人来舞棹或呈桡。捞虾摝蚬随时过，却向何时得六鳌。",
            "comment": ""
        },
        {
            "title": "颂古十八首",
            "content": "张弓架箭几何年，接得三平机不全。若使当时能羿射，免教落节向弓弦。",
            "comment": ""
        },
        {
            "title": "颂古十八首",
            "content": "庞公孰谓问头亲，马祖言犹泥齿唇。吸尽西江禁不住，险崖句里笑翻身。",
            "comment": ""
        },
        {
            "title": "颂古十八首",
            "content": "食讫跏趺坐石床，斗间间气烛天光。几多业识茫茫者，衲被蒙头在醉乡。",
            "comment": ""
        },
        {
            "title": "偈颂七首",
            "content": "相逢握手不论心，心性吾侪眼里金。三个柴头煨品字，与君閒话古丛林。紫头煨尽已更阑，楼上钟声落月寒。一把柳丝取不得，和烟搭在玉栏干。",
            "comment": ""
        }
    ]
}