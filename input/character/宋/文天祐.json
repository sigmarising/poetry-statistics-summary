{
    "dynasty": "宋",
    "author": "文天祐",
    "poems": [
        {
            "title": "别黄山",
            "content": "黄山别去恨绵绵，华表重寻第几巅。马迹苔肥连碧汉，龙潭水暖涨灵泉。断无花逐桃溪外，别有春留药圃边。鶗鴃一声人亦老，鬓丝惊笑玉颜仙。",
            "comment": ""
        },
        {
            "title": "黄山听琴",
            "content": "岁晏抱琴入室处，榾柮烧残听风雨。有客五弦弹太古，扫空恩怨不儿女。污樽抔饮击土鼓，如与羲轩相对语。又如重华坐舜皋，万物长养不苦窳。闻君澹然太古音，感君悠悠太古心。古心古音谁能识，应向松涛处处寻。",
            "comment": ""
        }
    ]
}