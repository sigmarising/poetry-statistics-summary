{
    "dynasty": "宋",
    "author": "湛道山",
    "poems": [
        {
            "title": "句",
            "content": "一奁碧玉烟开晓，十里红云风作秋。想得东篱黄已遍，到家及取未凋零。含雨数峰分水墨，著霜千树半丹青。",
            "comment": ""
        },
        {
            "title": "荼醾",
            "content": "雨后溪流半没沙，粉墙卖酒是谁家。客中不觉春深浅，开了荼醾一架花。一春多雨少晴光，眼底青春去意忙。已恨点衣红作阵，才怜满架雪生香。",
            "comment": ""
        },
        {
            "title": "海棠",
            "content": "深院无人春日长，游蜂来往燕飞忙。海棠娇甚成羞涩，凭仗东风催晓妆。",
            "comment": ""
        },
        {
            "title": "荷花",
            "content": "涌金门外凉生早，无数荷花斗娇好。自怜贫病不出门，无奈心情被花恼。夜来一雨愁思浓，晚看玉露垂庭草。便须扶杖买兰舟，莫待红妆被霜老。",
            "comment": ""
        }
    ]
}