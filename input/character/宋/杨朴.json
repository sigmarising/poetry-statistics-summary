{
    "dynasty": "宋",
    "author": "杨朴",
    "poems": [
        {
            "title": "诗一首",
            "content": "更无落魄耽杯酒，更莫猖狂爱咏诗。今日捉将官里去，这回断送老头皮。",
            "comment": ""
        },
        {
            "title": "句",
            "content": "就客饮时担酒去，见鱼游处拨萍开。",
            "comment": ""
        },
        {
            "title": "莎衣",
            "content": "软绿柔蓝着胜衣，倚船吟钓正相宜。蒹葭影里和烟卧，菡萏香中带雨披。狂脱酒家春醉后，乱堆渔舍晚晴时。直饶紫绶金章贵，未肯轻轻博换伊。",
            "comment": ""
        },
        {
            "title": "秋日闲居",
            "content": "忽闻高柳噪新蝉，厌暑情怀顿豁然。庭槛夜凉风撼竹，池塘香散水摇莲。鲈鱼鱠忆奔江浦，焦尾琴思换蜀弦。莫遣金樽空对月，满斟高唱混流年。",
            "comment": ""
        },
        {
            "title": "七夕",
            "content": "未会牵牛意若何，须邀织女织金梭。年年乞与人间巧，不道人间巧已多。",
            "comment": "【注释】[注释]（1）七夕：节日名。夏历七月初七的晚上。古代神话，七夕牛朗织女在天河相会。（2）未会：不明白，不理解。（3）不道：岂不知道。[译文]不明白牵牛的用意是怎么回事，每年七月总要邀请织女在天上穿梭织锦给地上的人们看。你们年年让人间乞得巧去，岂不知道人间的巧多得很哩！"
        },
        {
            "title": "村居感兴",
            "content": "一壶村酒胶牙酸，十数胡皴彻骨乾。随著四婆裙子后，杖头挑去赛蚕官。",
            "comment": ""
        },
        {
            "title": "上陈文惠",
            "content": "昨夜西风烂漫秋，今朝东岸独垂钩。紫袍不识衰衣客，曾对君王十二旒。",
            "comment": ""
        }
    ]
}