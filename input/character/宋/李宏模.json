{
    "dynasty": "宋",
    "author": "李宏模",
    "poems": [
        {
            "title": "庆清朝",
            "content": "碧玉云深，彤绡雾薄，芳丛乱迷秋渚。重城傍水，中有吹箫俦侣。应是琼楼夜冷，月明谁伴乘鸾女。仙游处。翠帟障尘，红绮随步。别岸玉容伫倚，爱浅抹蜂黄，淡笼纨素。娇羞未语，脉脉悲烟泣露。彩扇何人，妙笔丹青，招得花魂住。歌声暮。梦入锦江，香里归路。",
            "comment": ""
        },
        {
            "title": "登江楼",
            "content": "三江会合水交流，拥抱岚光送客舟。只与寄诗身不到，老人可是负江楼。",
            "comment": ""
        }
    ]
}