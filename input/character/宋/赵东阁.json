{
    "dynasty": "宋",
    "author": "赵东阁",
    "poems": [
        {
            "title": "渔家",
            "content": "衡岳夜来雨，湘江增绿波。小舟浮似屋，香草结为簑。水定见鱼影，夜深闻櫂歌。悠悠百年内，醒少醉时多。",
            "comment": ""
        },
        {
            "title": "春山堂",
            "content": "山在画堂西，钩帘静对时。林高日落早，巷僻客来迟。抱病独不饮，爱闲君所知。阶前碧梧叶，片片可题诗。",
            "comment": ""
        },
        {
            "title": "寄圣水照讲师",
            "content": "圣水水深山亦深，寺前三十里清阴。一僧趺坐松间石，不是安禅定苦吟。",
            "comment": ""
        },
        {
            "title": "凌霄花为复上人作",
            "content": "袅袅枯藤浅绛葩，夤缘直上照残霞。老僧不作依附想，将谓青松自有花。",
            "comment": ""
        }
    ]
}