{
    "dynasty": "宋",
    "author": "释印肃",
    "poems": [
        {
            "title": "颂古九十八首",
            "content": "无量光圆不动尊，亘今亘古语奚论。普云弥布香芬馥，周行无住海幢门。",
            "comment": ""
        },
        {
            "title": "金刚随机无尽颂·法会因由分第一",
            "content": "更上一层楼，清风似饵钩。钎鳞吞不得，莫怪钓竿头。",
            "comment": ""
        },
        {
            "title": "金刚随机无尽颂·非说所说分第二十一",
            "content": "贝叶非文字，决择世间事。义理妙难通，假立多门路。",
            "comment": ""
        },
        {
            "title": "金刚随机无尽颂·非说所说分第二十一",
            "content": "一条楖栗杖，两头光晃晃。打破须弥山，挂在眉头上。",
            "comment": ""
        },
        {
            "title": "金刚随机无尽颂·尊重正教分第十二",
            "content": "修罗皆供养，天人咸戴仰。不离此经中，念念来还往。",
            "comment": ""
        },
        {
            "title": "三昧诸颂",
            "content": "独脚老虎，暗时暗杀人。不识是眼睛，与君地著力，溪云罩古城。",
            "comment": ""
        },
        {
            "title": "金刚随机无尽颂·无法可得分第二十二",
            "content": "相如玉片瑕，翳眼有空花。投机不施笏，定动岂能差。",
            "comment": ""
        },
        {
            "title": "同轮歌",
            "content": "应机互换不空同，任运随时转此公。岂用千寻麻索拽，指端轻拨满寰中。活泼泼，耀玲珑，相继联绵不断穷。谁识那边关捩子，闲摇取笑各西东。能应也资慵，无求不得此轮中。坠石此时犹拙计，力多功浅众难供。斯用寡，意丰浓，八万尘劳一点融。饥渴永销从此脱，儿孙代代得昌隆。不费力，实从容，超彼迷流摝井中。莫令绳断沉泥底，手脚茫然杳绝踪。谩道同轮歌表裹，到来观者莫儱侗。知道本来无可说，屈伸俯仰示宗风。",
            "comment": ""
        },
        {
            "title": "颂古九十八首",
            "content": "古人遗意不留言，婆子台山著一边。识得台山婆子子，赵州消息没休年。",
            "comment": ""
        },
        {
            "title": "金刚随机无尽颂·知见不生分第三十一",
            "content": "洪钟浑铁铸，悬楼插云势。摇杵一击时，此声振天地。",
            "comment": ""
        },
        {
            "title": "颂古九十八首",
            "content": "云无踪兮雨无迹，事理绵绵有何极。卖金须是买金人，这裹若真不相识。",
            "comment": ""
        },
        {
            "title": "颂证道歌·证道歌",
            "content": "不求真，不断妄，自古迄今无两样。真妄犹如六月霜，杲日炎天唯妙相。",
            "comment": ""
        },
        {
            "title": "金刚随机无尽颂·法界通花分第十九",
            "content": "田歌答郢歌，露柱中心和。田郢本自无，露柱是什么。",
            "comment": ""
        },
        {
            "title": "颂古九十八首",
            "content": "见道不生机，生机不见道。青峰年年青，白水常浩浩。生熟路不通，迷悟俱不到。青白未萌前，乐普大深奥。",
            "comment": ""
        },
        {
            "title": "颂石头和尚草庵歌",
            "content": "破后还将茅草盖，雨过风吹无罣碍。垢衣那肯便抛遗，切恐众生难理会。",
            "comment": ""
        },
        {
            "title": "金刚随机无尽颂·究竟无我分第十七",
            "content": "承佛记堪任，情忘境自沉。解吹无孔笛，弹得没弦琴。",
            "comment": ""
        },
        {
            "title": "赞三十六祖颂",
            "content": "菩提达磨大医王，全持正法度南方。粉骨碎身应未报，至今不离此心光。",
            "comment": ""
        },
        {
            "title": "陈达献菊花求颂",
            "content": "满地风光未足奇，霜前秋后吐金枝。灵山亲举唯迦叶，今日陈来众共知。不独陶生时节用，转为华藏供阿弥。閒见定归依彼岸，方知此日献花时。",
            "comment": ""
        },
        {
            "title": "与廖维高",
            "content": "精通三教越禅机，语默同风和者希。匝地周天居土眼，元来只在一毫厘。",
            "comment": ""
        },
        {
            "title": "偈颂三十首",
            "content": "邪法如冰霜，正道若太阳。杲日丽天无不照，冰霜仁消洋。佛说三乘十二部，会来只是一医方。长年有病不寻药，五千余卷枉施张。魔王眷属成群队，朝夕巴歌作道场。唯有普庵真实要，同音异口赞吾皇。稽首摩耶大肚皮，无忧树下手攀枝。母子至今无觅处，落花啼鸟示全机。",
            "comment": ""
        },
        {
            "title": "颂古九十八首",
            "content": "家不破兮人不亡，设机不应转郎当。龟毛拂子呵呵笑，六月炎天好大霜。",
            "comment": ""
        },
        {
            "title": "行住坐卧三十二颂",
            "content": "云冻风弥鸟绝踪，洞山只道没西东。等闲目击谁相委，赖遇丹霞作炭红。",
            "comment": ""
        },
        {
            "title": "赞三十六祖颂",
            "content": "咄哉瞿昙氏，唯富那夜奢。不拘有无种，遍地法莲华。",
            "comment": ""
        },
        {
            "title": "颂十玄谈·演教",
            "content": "三世如来共所宣，至今不断少人传。塞鸿非是人惊起，风击芦鸣写碧天。",
            "comment": ""
        },
        {
            "title": "三昧诸颂",
            "content": "无根树子，混盳非出入。头尾应皆急，妙了过这边，渡海何曾湿。",
            "comment": ""
        },
        {
            "title": "颂十玄谈·祖意",
            "content": "透网金麟犹滞水，识神照觉非知已。肯心鸟道即菩提，三文买竭庐陵米。",
            "comment": ""
        },
        {
            "title": "金刚随机无尽颂·法界通花分第十九",
            "content": "蹈雪也须过，不是听巴歌。□见本来人，雪曲应难和。",
            "comment": ""
        },
        {
            "title": "金刚随机无尽颂·一相无相分第九",
            "content": "归去倒骑牛，乾坤得自由。知道江山阔，圆成六不收。",
            "comment": ""
        },
        {
            "title": "三昧诸颂",
            "content": "神光遍界，体若金刚。威神力固，邪宗销亡。",
            "comment": ""
        },
        {
            "title": "颂三门",
            "content": "古寺香华迥寂寥，焚修报国化迷流。英贤到此须回首，拨草瞻风笑点头。",
            "comment": ""
        },
        {
            "title": "赞三十六祖颂",
            "content": "针劄不入婆须密，正念何劳多气力。往劫亲献如来座，襄王国裹逢知识。",
            "comment": ""
        },
        {
            "title": "金刚随机无尽颂·如理实见分第五",
            "content": "凡有即虚名，恰似晓天云。日高风一扫，万里廓然明。",
            "comment": ""
        },
        {
            "title": "颂证道歌·证道歌",
            "content": "三毒水泡虚出没，将无作有埋深窟。洛浦曾将喻色身，谁人解语依灵物。",
            "comment": ""
        },
        {
            "title": "颂证道歌·证道歌",
            "content": "不达如来圆顿制，丈六金身即我是。离知名相更无知，日夜烧香空自礼。",
            "comment": ""
        },
        {
            "title": "颂证道歌·证道歌",
            "content": "道则心藏无价珍，十方诸佛我同身。一切诸法皆无相，万法无非是我心。",
            "comment": ""
        },
        {
            "title": "颂证道歌·证道歌",
            "content": "郁密森沉师子住，野干狐狗难逃驻。横吞碧汉体堂堂，无位真人何处去。",
            "comment": ""
        },
        {
            "title": "颂十玄谈·祖意",
            "content": "十圣那能达此宗，要须历劫道方通。饥寒不认灯为火，空守门前草屋中。",
            "comment": ""
        },
        {
            "title": "颂证道歌·证道歌",
            "content": "顿入无生知见力，不问晴乾并雨湿。逢场作戏弄心花，彼自纷纷非我急。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "心心忍最玄，无中绝二边。南山烧起火，北山得翠烟。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "问他怎如此，日轮正当午。鼻孔廓辽天，我道无门户。唯佛与佛知，有为无作做。若问如何道，瞪目不相顾。",
            "comment": ""
        },
        {
            "title": "颂证道歌·证道歌",
            "content": "深嗟蒙懂顽皮靼，只道无人来剔拨。我今年少或龙锺，胡乱度生管广挞。",
            "comment": ""
        },
        {
            "title": "睹弟子作颂题窗乃续韵警之",
            "content": "鼻孔辽天是阿谁，权将云雾作衣披。迷悟本无唯一性，你全是我我无伊。",
            "comment": ""
        },
        {
            "title": "金刚随机无尽颂·依法出生分第八",
            "content": "桃腮笑日红，蝴蝶趁游蜂。好个归期意，争似竺文公。",
            "comment": ""
        },
        {
            "title": "颂证道歌·证道歌",
            "content": "雪山肥腻更无杂，沌一摩尼相间夹。珍珠宝网影重重，顶礼归依无缝塔。",
            "comment": ""
        },
        {
            "title": "金刚随机无尽颂·知见不生分第三十一",
            "content": "虑恐后来迷，黄叶止孩啼。依前不是息，闲且伸眉□。",
            "comment": ""
        },
        {
            "title": "金刚随机无尽颂·尊重正教分第十二",
            "content": "正教堪尊重，一法共不共。十八不共时，灭却南柯梦。",
            "comment": ""
        },
        {
            "title": "颂古九十八首",
            "content": "门外君子至，一切人不会。打这闲家具，甘贽与南泉。大地扶不起，为甚扶不起，果报还如是。",
            "comment": ""
        },
        {
            "title": "颂石头和尚草庵歌",
            "content": "坏与不坏主元在，得未拳拳应不昧。淫坊酒肆转光明，绝类离伦何窒碍。",
            "comment": ""
        },
        {
            "title": "颂证道歌·证道歌",
            "content": "外道聪明无智慧，养生只欲贪名利。烧丹练药学神仙，有为不了终归坠。",
            "comment": ""
        },
        {
            "title": "颂十玄谈",
            "content": "玄玄，不用言，机锋相拄箭头连。达道无机玄不满，倥侗真如有万千。",
            "comment": ""
        },
        {
            "title": "颂证道歌·证道歌",
            "content": "不是等闲相诳惑，一失人身难再得。善根微细恶困多，地狱阿鼻无间隔。",
            "comment": ""
        },
        {
            "title": "颂十玄谈·一色",
            "content": "殷勤为唱玄中曲，涧水相知音韵足。唯有伯牙欲露机，断弦深意无人续。",
            "comment": ""
        },
        {
            "title": "颂十玄谈",
            "content": "转转，两头不著中心选。无位真人是阿谁，佛祖鼻孔穿成串。",
            "comment": ""
        },
        {
            "title": "金刚随机无尽颂·一相无相分第九",
            "content": "三昧共优游，何处不风流。见色心无二，无二也休留。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "境上绝追寻，见境便生心。踢倒净瓶了，沩山创佛林。",
            "comment": ""
        },
        {
            "title": "金刚随机无尽颂·善现起请分第二",
            "content": "谛听须谛听，要□灵山令。迦叶以心闻，达士宗禅定。",
            "comment": ""
        },
        {
            "title": "金刚随机无尽颂·非说所说分第二十一",
            "content": "即自谤如来，何因得辨才。和风三二月，花发为谁开。",
            "comment": ""
        },
        {
            "title": "金刚随机无尽颂·究竟无我分第十七",
            "content": "众生非灭度，说灭度成误。真如法界中，你我何门户。",
            "comment": ""
        },
        {
            "title": "金刚随机无尽颂·善现起请分第二",
            "content": "千古意分明，万国贺升平。昨夜泥牛吼，今早木鸡鸣。",
            "comment": ""
        },
        {
            "title": "颂古九十八首",
            "content": "彻见无私欲度人，如张罗网罩飞禽。千万之中不得一，好申供养老婆心。",
            "comment": ""
        },
        {
            "title": "信士画真请赞",
            "content": "易尽世间颜色，普庵顶相奚为。等大虚空一体，雾露云霞表衣。眼观不见，耳听不知。惺惺不昧，了了何亏。自解拈花知起处，冷笑达磨更西归。用晦隐显无劳失，亘古亘今也大奇。",
            "comment": ""
        },
        {
            "title": "颂古九十八首",
            "content": "红黄碧绿是谁成，会得无不合天真。祗这一株惊被梦，令知大地百花新。",
            "comment": ""
        },
        {
            "title": "赞三十六祖颂",
            "content": "婆修盘头尊，曾礼大光明。以杖画佛面，悔达复天真。",
            "comment": ""
        },
        {
            "title": "行住坐卧三十二颂",
            "content": "主宾交接未开言，便过茶汤应口边。察理聆音非外物，结他欢喜万千年。",
            "comment": ""
        },
        {
            "title": "颂四宾主",
            "content": "宾主互用，动亦非动。佛祖机关，不妨重弄。法共不人，十八何用。一相无相，自知轻重。信手拈来，得时不会。龟毛作过，兔角受罪。山河俱动，此义失宗。宗非山河。俱动是梦。动亦不动。收来无用。这回捉败，永不费功。宾亦无宾，道孰可名。今父逃逝，契悟方亲。主得真主，佛祖共举。认贼为子，不敢相许。万国来亲，唯一佛身。血脉不断，得者忻忻。更下注脚，盲人摸索。见中求见，病消求药。和光同尘，没量智人。有谁相识，资深资深。",
            "comment": ""
        },
        {
            "title": "示弟子彭资深心斋居士",
            "content": "灵山话月，曹溪指月，禅可禅而成大过。一念顿超没量人，六月雪歌向猛火。参方侣，休打坐，学至无学得什么。自从打破赵州关，收放纵横句不堕。这雪曲，谁解和，举意万机无两个。拈题颂古若河沙，须是金毛师子子。这资深，被谁苦，梦中踢发千钧弩。射过山河石壁空，枯髅烁尽无纤阻。希奇希奇谁得知，心空及第心斋子。古贤无限学无为，罕遇明心轮劫苦。闻不闻，岂小补，识破天下老婆子。箭锋相拄道应难，针芥相投万事闲。不如佛祖只谈心，悲悯盲参往别山。没弦琴，谁会弹，卢公便就指风幡。直饶不是风幡动，不识真心转见难。我意无尽非言说，离百非兮四句绝。首观梁武梦胡僧，未达修山龙济决。一百一十四重玄，大冶炉中捞片雪。生不生，灭不灭，万法千机谁透彻。普庵不舍一微尘，本末双彰□无说。肯将法界作红心，一箭虚空浑漏泄。",
            "comment": ""
        },
        {
            "title": "颂证道歌·证道歌",
            "content": "一切贤圣如电拂，智尊不动琉璃头。紫金光聚没遮拦，说甚寒山并拾得。",
            "comment": ""
        },
        {
            "title": "应化非真分第三十二",
            "content": "难保岁寒心，至道只如今。知命愁难入，无私祸不侵。",
            "comment": ""
        },
        {
            "title": "颂古九十八首",
            "content": "关南老婆横木剑，不露锋芒大灵验。掷下威光绝见闻，丰城独卓无余欠。",
            "comment": ""
        },
        {
            "title": "颂证道歌·证道歌",
            "content": "唯证乃知难可测，莫逐文章名利客。聪明不敌死生关，五蕴皆空何苦厄。",
            "comment": ""
        },
        {
            "title": "金刚随机无尽颂·化无所化分第二十五",
            "content": "世间多少事，千门并万户。乞晴便得晴，祈雨便应副。",
            "comment": ""
        },
        {
            "title": "颂古九十八首",
            "content": "百丈澄潭彻底，妙高峰涌洪波。沩山应不胡吹，饥饱莫令放过。",
            "comment": ""
        },
        {
            "title": "赞须菩提",
            "content": "伎俩全无始解空，雨花动地泄机锋。欲求静坐无方所，独步寥寥宇宙中。",
            "comment": ""
        },
        {
            "title": "偈颂三十首",
            "content": "个个跨金毛狮子，人人骑独步象王。文殊即是普贤，释迦倒骑佛殿。罗汉不奈安身，普庵鼻孔辽天。笑时只道善财痴，百一十城在这裹。摩耶腹内造楼台，一口吸尽西江水。试问参方知不知，灵光运用从何起。直须坚密处安身，释迦宝殿真如理。",
            "comment": ""
        },
        {
            "title": "颂证道歌·证道歌",
            "content": "我闻恰似饮甘露，非自非他谁作做。累生未了此真身，致使同他入梦户。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "自家先已痴，逢迷实不迷。能令石人舞，解使木哥吹。寂寂孤云裹，逍遥勿我知。万亿恒沙佛，皆同一性齐。",
            "comment": ""
        },
        {
            "title": "颂证道歌·证道歌",
            "content": "恨不灭除令瓦碎，百计千方来逞怪。熙怡端坐古峰头，设若归依还自拜。",
            "comment": ""
        },
        {
            "title": "萍乡县丞求颂",
            "content": "杜门终日不通书，得意忘言总不拘。举向世间人不会，妄谈生死事区区。信香不昧和光爇，祸福皆心岂有殊。心本全真含万有，只缘六处起诸愚。眼耳舌鼻身意静，个中何物碍明珠。照天照地元不坏，非心贪妄命须臾。天命五旬当见觉，从其耳顺纵心如。老人百出光无变，休将庚申叩文殊。了道即心含法界，心无应物合菩提。但劝诸人心莫怕，岂劳心上外求诸。为君一念真空体，肯信无心道不虚。",
            "comment": ""
        },
        {
            "title": "和光读金刚经以颂示之",
            "content": "道人看经不识字，刹那须转千亿部。恒沙诸佛入微尘，达本契经无作做。",
            "comment": ""
        },
        {
            "title": "睹弟子作颂题窗乃续韵警之",
            "content": "普庵三颂自连拈，寄与提纲本手钳。炉鞴稳时无钝铁，何妨矢上更加尖。",
            "comment": ""
        },
        {
            "title": "颂证道歌·证道歌",
            "content": "住相布施生天福，不用赞龟并买卜。分毫不赠自家修，如影随形皆具足。",
            "comment": ""
        },
        {
            "title": "彭心斋讳逢源自作颂呈师师於一句下加三句",
            "content": "妙哉心斋，浅入深埋。欲识神通并妙用，何妨运水及搬柴。",
            "comment": ""
        },
        {
            "title": "金刚随机无尽颂·尊重正教分第十二",
            "content": "塔庙比摩尼，觉了不修持。身中真舍利，只恐自狐疑。",
            "comment": ""
        },
        {
            "title": "四字书窗以印实相",
            "content": "佳乘两口草标头，共见同看水牯牛。昨夜牧人无被盖，今朝犹笑道无求。",
            "comment": ""
        },
        {
            "title": "颂证道歌·证道歌",
            "content": "四事供养敢辞劳，自有摩尼价最高。任君宝满三千界，性无利益漫丰豪。",
            "comment": ""
        },
        {
            "title": "颂十玄谈·演教",
            "content": "三乘次第演金言，义体周天应自连。黄叶止啼儿不叫，方知累劫困如眠。",
            "comment": ""
        },
        {
            "title": "颂证道歌·证道歌",
            "content": "有无俱遣不空空，空本无空针不容。阿弥陀佛真金色，相好无边我等同。",
            "comment": ""
        },
        {
            "title": "颂十玄谈·一色",
            "content": "玄玄玄处亦须呵，喝断乌江返碧波。寄语东吴诸父老，不如闻早念弥陀。",
            "comment": ""
        },
        {
            "title": "金刚随机无尽颂·离色离相分第二十",
            "content": "色相因缘离，须明真智慧。古镜复重磨，照天更照地。",
            "comment": ""
        },
        {
            "title": "学无学颂一十五首",
            "content": "悟人寂寂心寥廓，迷者忙忙到处错。普观迷悟实无因，祗这如来大圆觉。",
            "comment": ""
        },
        {
            "title": "颂证道歌·证道歌",
            "content": "三身四智体中圆，犹说三千及大千。八万法门从此去，咄哉王子去求仙。",
            "comment": ""
        },
        {
            "title": "颂证道歌·证道歌",
            "content": "两种犹如镜上痕，直达□取岭南能。便显秀公无跳脱，徒劳四句语言争。",
            "comment": ""
        },
        {
            "title": "金刚随机无尽颂·如理实见分第五",
            "content": "达得真如理，三界唯心起。如今心地也无，六道凭谁拟。",
            "comment": ""
        },
        {
            "title": "颂证道歌·证道歌",
            "content": "不可得中祗麽得，更无魔党相欺哧。犯怖自歇即菩提，真净妙明无间隔。",
            "comment": ""
        },
        {
            "title": "金刚随机无尽颂·妙行无住分第四",
            "content": "诸尘勿易难，那个别归关。可怜迷妄者，横锡步云山。",
            "comment": ""
        },
        {
            "title": "颂证道歌·证道歌",
            "content": "亦曾讨疏寻经纶，永夜清霄习见闻。只道多闻便是真，谁知万法皆方寸。",
            "comment": ""
        },
        {
            "title": "金刚随机无尽颂·能净业障分第十六",
            "content": "冰泮春池日，野岸花狼藉。伤嗟今古人，几个知恩力。",
            "comment": ""
        },
        {
            "title": "颂证道歌·证道歌",
            "content": "菩提达磨为初祖，梁王未契如聋瞽。廓然无圣尚求名，拂袖魏邦无处所。",
            "comment": ""
        },
        {
            "title": "颂证道歌·证道歌",
            "content": "於诸荣辱何忧喜，金轮宝位瞿昙弃。舍草负金永不穷，大地生灵扶不起。",
            "comment": ""
        },
        {
            "title": "金刚随机无尽颂·妙行无住分第四",
            "content": "福德绝遮栏，生死不相关。不住心布施，越彼炼凡丹。",
            "comment": ""
        },
        {
            "title": "偈颂三十首",
            "content": "普庵真实不问钱，只要离尘脱业缠。一闻千悟方堪委，何须苦苦学神仙。",
            "comment": ""
        },
        {
            "title": "颂证道歌·证道歌",
            "content": "一颗圆光色非色，记剑何劳舟上刻。色即是空空不空，敢相凡夫当面隔。",
            "comment": ""
        },
        {
            "title": "颂四宾主",
            "content": "六道四生同一轮，见他生灭未为真。直须打破猕猴镜，识取光中弄影人。",
            "comment": ""
        },
        {
            "title": "颂十玄谈·心印",
            "content": "将喻红炉火裹莲，精金百煅转光鲜。居尘不染随宜用，始觉松风解说禅。",
            "comment": ""
        },
        {
            "title": "金刚随机无尽颂·大乘正宗分第三",
            "content": "诸法元非相，示法明心量。於一微尘中，森罗及万象。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "缘岸严陵钓，半夜守天晓。及至日头红，未免随他照。",
            "comment": ""
        },
        {
            "title": "颂古九十八首",
            "content": "团团如月画难成，头角完全鼻没绳。非是学人藏隐物，虽然识破未通真。",
            "comment": ""
        },
        {
            "title": "颂古九十八首",
            "content": "头角完全不住行，沩山独步惊聋盲。牧童未辨牛消息，至今落壍堕深坑。",
            "comment": ""
        },
        {
            "title": "金刚随机无尽颂·净心行善分第二十三",
            "content": "我人消息尽，忘躯失却命。参方不遇人，却乃成心病。",
            "comment": ""
        },
        {
            "title": "金刚随机无尽颂·如法受持分第十三",
            "content": "欲知亲切处，必定无本据。忽然言不会，勘破面壁觑。",
            "comment": ""
        },
        {
            "title": "金刚随机无尽颂·启唱真乘",
            "content": "稽首一切智，圆通十方慧。无上两足尊，法体含三世。归命万德师，与慈启大悲。溥度恒沙乐，愿力难恩□。解空无比量，世出世间上。了义修多罗，圆明真实相。慧命久住持，阿僧历劫祗。如今言下会，碎体报难齐。我欲穷真法，法则非非法。虽法非正固，要会无法法。随文偈赞之，标宗立妙机。通方闻便喜，声闻应皱眉。红露穿碧海，是汝心非采。不是风幡动，如如无变改。白日绕须弥，只今是阿谁。共君一夜话，胜读十年书。",
            "comment": ""
        },
        {
            "title": "洪钟歌",
            "content": "昭文昭文施一钟，悬空随叩警盲聋。圆音不断周沙界，纯体金刚空不空。虽含响，击即通，十方诸佛应声中。天龙八部生忻悦，外道魔军失却踪。此圆器，大神功，上祝皇王寿不穷。日月长辉邦国静，臣忠子孝续尧风。昏者醒，愚者聪，民歌鼓腹意和浓。地水火风和一性，刹尘无间体含融。包声印顽空，鸟树岩峦风月同。秦时何必驱山铎，大振金铃总脱空。时节至，自相逢，肯信无心达本宗。和同一族输金玉，回向南泉铸此种。黄昏裹，五更中，下下无空彻底通。近祖远宗迷识解，闻归净土礼金容。涅槃侣，契心同，个个全音赞此功。显理扬真无二听，含灵蠢动一时通。受者法，施者空，且无地狱与洋铜。孝子顺孙光远庆，昭文千古振家风。",
            "comment": ""
        },
        {
            "title": "颂证道歌·证道歌",
            "content": "调古神清风自高，忘荣傲世性坚牢。示一往还无个事，见人摇手莫忉忉。",
            "comment": ""
        },
        {
            "title": "偈颂三十首",
            "content": "佛是西天之梵语，此土将觉义以同名。心边不觉属众生，心转觉时一切佛。佛开口处为言教，化导迷心转觉心。众生开口成寐语，沙魇群迷叫不醒。迷悟不同希达者，诸佛方便救迷情。情忘想尽明心者，海藏琅函不可轻。在在处处堪闻演，共祝吾皇亘古今。臣忠子孝那边静，风雨调和物物成。是非一体元无二，佛与众生不出心。我今圆满如来藏，唯愿众生发信心。等与如来同受用，一闻千悟永瞻钦。这回针芥若不遇，刹那失足坠幽冥。阎公问汝将何答，未免刀山火焰林。地狱皆因心不悟，一十八界杳难寻。八万四千城可畏，铁围无间苦呻吟。个中不遇佛光照，万劫无由得山轮。忉利诸天因业坠，后闻天鼓复超升。人生有限空花相，光阴迅速岂堪停。古人究竟如救头，后士无依岂不惊。一失人身难再复，荣华富贵苦来临。如今自有非他事，性水澄清理甚深。海印森罗融万象，湛然无古亦无今。化无所化知无二，自肯随心了此经。",
            "comment": ""
        },
        {
            "title": "与王巡检",
            "content": "佛法从来付宰臣，今朝已遇大心人。透明幻住超生灭，鉴物无私佑圣庭。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "殿堂何所有，梦幻非坚久。竹木从何来，个个人空手。石人解采画，木女添灯油。此事谁得知，真实泥牛吼。",
            "comment": ""
        },
        {
            "title": "信士画真请赞",
            "content": "非迷非悟，谁强名模。无相三昧，不受涂糊。越色超声无个事，连声不断念苏卢。眉芒动处千光含，自肯除非大丈夫。持心应不失，谋事便忘真。谁识元明宝，虚劳几度春。因见普庵老，示我体皆纯。但依无著性，性幻在逡巡。",
            "comment": ""
        },
        {
            "title": "颂证道歌·证道歌",
            "content": "不须怨诉更尤人，动是洋铜角汁淋。更入火轮并剉碓，牛头狱卒脔肝心。",
            "comment": ""
        },
        {
            "title": "金刚随机无尽颂·能净业障分第十六",
            "content": "信知先世业，沦苦於尘劫。今日受持经，我相渐休歇。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "心空行亦纯，转不退机轮。乡关无异路，花发洞中春。",
            "comment": ""
        },
        {
            "title": "颂证道歌·证道歌",
            "content": "万象森罗影现中，无头无尾耀玲珑。常光运运从何起，始觉浑身赤挞穷。",
            "comment": ""
        },
        {
            "title": "颂证道歌·证道歌",
            "content": "心法双忘性即真，夜来梦见一天星。南曹北斗无藏隐，个个含光映法身。",
            "comment": ""
        },
        {
            "title": "偈颂十四首",
            "content": "老卢得法非僧相，庞老通明岂离家。大事未成俱业网，除非了本是生涯。",
            "comment": ""
        },
        {
            "title": "颂证道歌·证道歌",
            "content": "了即业障本来空，兔角拄丈击狂风。龟毛索子穿云鼻，理会乾坤空不空。",
            "comment": ""
        },
        {
            "title": "应化非真分第三十二",
            "content": "应化即非真，高山水底行。有情皆是妄，无妄胜南能。",
            "comment": ""
        },
        {
            "title": "颂证道歌·证道歌",
            "content": "根境法中虚捏怪，见说是师便礼拜。汝从甚处到其间，且作街坊兼化菜。",
            "comment": ""
        },
        {
            "title": "颂证道歌·证道歌",
            "content": "豁达空，拨困晨，不著片衣爱向火。见他富贵便嗔嫌，业海深深何处軃。",
            "comment": ""
        },
        {
            "title": "颂证道歌·证道歌",
            "content": "閴寂安居实潇洒，拄杖撑天犹懒把。兴云布雨济含生，试问乾坤谁渴者。",
            "comment": ""
        },
        {
            "title": "颂证道歌·证道歌",
            "content": "不离当处常湛然，神光也不往西天。德山话堕龙潭笑，忍气吞声更不言。",
            "comment": ""
        },
        {
            "title": "金刚随机无尽颂·能净业障分第十六",
            "content": "花残晚壑风，烟寺一声钟。若能从此人，直下悟心宗。",
            "comment": ""
        },
        {
            "title": "偈颂十四首",
            "content": "迷指不见月，两处大譊讹。来叩普庵老，真心岂奈何。除非君自肯，阳春白雪歌。毛端如来识，言说用闲多。情忘并想尽，不断这摩诃。",
            "comment": ""
        },
        {
            "title": "颂证道歌·证道歌",
            "content": "不思议，解脱力，不是思量心外得。一句当天八万门，野桥金柳依依色。",
            "comment": ""
        },
        {
            "title": "颂证道歌·证道歌",
            "content": "旃檀林，无杂树，庭前柏子非相戏。小中用大一时平，大中用小无边际。",
            "comment": ""
        },
        {
            "title": "颂十玄谈·演教",
            "content": "阎浮早已八千年，朝夕忙忙被业牵。一梦不惊尘劫苦，何如领取现光前。",
            "comment": ""
        },
        {
            "title": "与参徒辨事",
            "content": "仲元亨老，殷勤圆净。此中大事，雪曲高歌。骑白牛儿，漫空唱唱啰。这家也舂米，那畔争打禾。且道乘谁力，天真大老婆。近日南方诸道友，斩钉截铁自降魔。运水搬柴无不是，神通妙用显摩诃。一人办力诸天供，一会修来争奈何。移根拔树非邪作，翻有为无万事和。楼阁忽然横碧汉，人人功德无空过。香积味凭知道者，须教不少亦非多。介裹不消重委嘱，分明只是空弥陀。",
            "comment": ""
        },
        {
            "title": "金刚随机无尽颂·正信希有分第六",
            "content": "於中正信希，悟了始方知。见闻如幻翳，拈来总是机。",
            "comment": ""
        },
        {
            "title": "金刚随机无尽颂·正信希有分第六",
            "content": "梭林鸟共飞，一道转光辉。痴人随物转，悟者发真机。",
            "comment": ""
        },
        {
            "title": "颂古九十八首",
            "content": "青天白日常相应，眼明方晓猕猴镜。自从旷劫不揩磨，知音谩举无生令。",
            "comment": ""
        },
        {
            "title": "颂证道歌·证道歌",
            "content": "唤取机关木人问，触目菩提谁辨论。亡僧可喻木人机，玄沙直指何劳顿。",
            "comment": ""
        },
        {
            "title": "颂证道歌·证道歌",
            "content": "与吾灵觉何交涉，云门有客三机接。语论千春不昧真，深明此性无时劫。",
            "comment": ""
        },
        {
            "title": "颂十玄谈·一色",
            "content": "空裹蟾光撮得麽，待风列子已蹉跎。须弥无缝徒伸手，任是先天不奈何。",
            "comment": ""
        },
        {
            "title": "颂证道歌·证道歌",
            "content": "无罪福，无损益，不消更念波罗蜜。念来年久却成魔，返谤修行无圣力。",
            "comment": ""
        },
        {
            "title": "赞三十六祖颂",
            "content": "谁易阿谁难，多闻不透关。忽解空无我，内海更藏山。",
            "comment": ""
        },
        {
            "title": "偈颂十四首",
            "content": "一轮秋月映悲风，数和松音标此意。因缘究竟莫劳神，时节到来无不备。",
            "comment": ""
        },
        {
            "title": "金刚随机无尽颂·无为福胜分第十一",
            "content": "诸缘眼病花，长安几万家。露地白牛稳，休夸鹿牛车。",
            "comment": ""
        },
        {
            "title": "颂十玄谈·心印",
            "content": "心印何人敢授传，无师弟子佛众生。几多妄想成怪觉，执境迷心拜衲僧。",
            "comment": ""
        },
        {
            "title": "赞三十六祖颂",
            "content": "国名常自在，王子摩拿罗。化鹤成菩萨，动止涌禅河。",
            "comment": ""
        },
        {
            "title": "颂四宾主",
            "content": "活卓自由把不住，正令当行无本据。除非北斗裹藏身，杳杳冥冥没住处。",
            "comment": ""
        },
        {
            "title": "颂证道歌·证道歌",
            "content": "报道摩诃般若力，是境是心全不识。凌云谩道见桃花，月面依然言不及。",
            "comment": ""
        },
        {
            "title": "颂古九十八首",
            "content": "一音圆遍未尝停，苦乐同资不得名。敢借海潮千里韵，与君助发没弦琴。",
            "comment": ""
        },
        {
            "title": "金刚随机无尽颂·一合相理分第三十",
            "content": "世界元无实，空劫那安石。空由迷妄生，大智安无识。",
            "comment": ""
        },
        {
            "title": "颂古九十八首",
            "content": "临事全提少作家，云堂徒自卧烟霞。赵州一塞无余欠，万古弥坚应落花。",
            "comment": ""
        },
        {
            "title": "颂证道歌·证道歌",
            "content": "众魔不能坏真说，真说无言光廓彻。包含万有不曾生，天地亡锋并结舌。",
            "comment": ""
        },
        {
            "title": "颂古九十八首",
            "content": "带识髑髅拨死尸，个中许道实难为。任渠碎我骨消散，终须不赚释迦儿。",
            "comment": ""
        },
        {
            "title": "偈颂三十首",
            "content": "圆应牛，经劫没人收。若不遇人，虚度春秋。如今横穿鼻孔，水草皆休。有时放，有时收，随分纳些些，自性优游。独奈何，劳别讨，混迹应不迷流。不许犯他苗稼，也不犁他田丘。饱饮雪山肥腻，一顿更不他求。眉毛眼睫，动转绸缪。试问沩山水牯牛，有甚风流。向左膊上书字，著甚来由。任你千般引□，不肯回头。不如卧云枕月，运气常周。假使银蹄金角，气射斗牛，居吾腹内，不得出头，吞底乃刀山剑树，业到解散枯髅。谁知体如巨海，妄起浮沤。风击沤生，沤灭何愁。湛然智海喻真牛，圆应头头岂用修。",
            "comment": ""
        },
        {
            "title": "行住坐卧三十二颂",
            "content": "摩尼无价汝当收，金玉浮财誓莫求。戴角披毛从此入，百千万劫作驴牛。",
            "comment": ""
        },
        {
            "title": "金刚随机无尽颂·一合相理分第三十",
            "content": "尘尘井觑驴，莫怪目区区。妄迷争瓦砾，不识夜明珠。",
            "comment": ""
        },
        {
            "title": "颂证道歌·证道歌",
            "content": "贫则身常披楼褐，教化众生求解脱。众生愈把采纵缠，见我如斯嗔咄咄。",
            "comment": ""
        },
        {
            "title": "金刚随机无尽颂·法身非相分第二十六",
            "content": "特地一场愁，角声吹画楼。不困勉道者，洎合一生休。",
            "comment": ""
        },
        {
            "title": "颂证道歌·证道歌",
            "content": "一切具足一切地，凡夫不了争名利。名利阿曾得到头，空能夜壑劳关闭。",
            "comment": ""
        },
        {
            "title": "金刚随机无尽颂·无法可得分第二十二",
            "content": "迦叶金栏外，多少人不会。应以色求我，不妨沦劫背。",
            "comment": ""
        },
        {
            "title": "颂证道歌·证道歌",
            "content": "亦无人，亦无佛，广大楼台弥勒宅。豁开门户接群生，一念无心全用得。",
            "comment": ""
        },
        {
            "title": "金刚随机无尽颂·大乘正宗分第三",
            "content": "富嫌千口少，烦恼何时了。地狱与天堂，历历无人晓。",
            "comment": ""
        },
        {
            "title": "颂十玄谈·演教",
            "content": "鹤树终谈理未玄，口中吐露白如莲。一花五叶亲分付，只恐众生眼著挛。",
            "comment": ""
        },
        {
            "title": "金刚随机无尽颂·福智无比分第二十四",
            "content": "三千等大千，佛化进程言。恒河沙众义，会底岂劳诠。",
            "comment": ""
        },
        {
            "title": "颂证道歌·证道歌",
            "content": "有人问我解何宗，只堪摇手报伊聋。灵利衲僧须瞥地，何劳更说五家宗。",
            "comment": ""
        },
        {
            "title": "金刚随机无尽颂·正信希有分第六",
            "content": "犹道人如归，归道不如如。道本无象法，无念契无为。",
            "comment": ""
        },
        {
            "title": "金刚随机无尽颂·如理实见分第五",
            "content": "方明实见身，见身非是身。法身无所得，非相本来人。",
            "comment": ""
        },
        {
            "title": "摩尼歌",
            "content": "一颗摩尼非玉贝，不动随机方便快。无边无表实先天，亘古迄今无覆盖。六和同，心不在，放荡汪洋尘世外。个中无可表真如，不灭不生谁不爱。卓顽空，立世界，非界非空有谁解。返已回观一物无，光大圆融含百怪。珠体坚，吉怪坏，幻化元空灵本在。三十年看水牯牛，祗个沩山实奇最。华林子，通非内，蹋倒净瓶绝待对。天上天下独玄灵，直至如今少人会。老南泉，逞见解，提起猫儿人不买。一刀两断不曾分，主伴重重元不背。了非言，闻妙海，赞火逢烟莫放退。忽然杲日烁冰霜，不立微尘谁受罪。天网恢，非结解，遍布弥漫这三昧。堪笑衡阳没量人，弥勒光中拖布袋。",
            "comment": ""
        },
        {
            "title": "金刚随机无尽颂·无得无说分第七",
            "content": "如来有说耶，声闻未辨邪。返成非谤罪，却业云遮□。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "我要警昏迷，迷人愈见疾。九年面壁坐，不露一毫厘。法说无可说，机陈不二机。个中若不会，学取须菩提。",
            "comment": ""
        },
        {
            "title": "颂证道歌·证道歌",
            "content": "走兽飞禽皆远去，知道本来无住处。空无鸟迹地无踪，碧眼胡僧面壁觑。",
            "comment": ""
        },
        {
            "title": "香积厨法语",
            "content": "咦，好辨心，以此三法为三昧，无量无边世不会。我今修供佛众生，万圣千贤悉同共。摩诃般若味真如，十波罗蜜同受用。大家著力要精专，一粒微尘不许动。为报龙天并八部，莫入厨中乾打閧，监斋使者在眼前，守护普庵无罅缝。针劄不入起馨香，十八元来佛不共。",
            "comment": ""
        },
        {
            "title": "颂十玄谈·尘异",
            "content": "菩提烦恼等空平，色裹胶青用始精。盐入水中寻不见，□舌轻点笑欣欣。",
            "comment": ""
        },
        {
            "title": "金刚随机无尽颂·叹仰流通",
            "content": "绿绮霜前奏，妙音无不透。凡夫入耳通，禅家为有漏。",
            "comment": ""
        },
        {
            "title": "颂证道歌·证道歌",
            "content": "如来藏裹亲收得，随时影现青黄白。珠体元无一色同，无端也被沩山索。",
            "comment": ""
        },
        {
            "title": "应化非真分第三十二",
            "content": "说时不取相，相说却成诳。不诳不谤时，如如真金像。",
            "comment": ""
        },
        {
            "title": "应化非真分第三十二",
            "content": "易开终始口，会理休分剖。照镜失却头，引惹波波走。",
            "comment": ""
        },
        {
            "title": "赞三十六祖颂",
            "content": "大士弥遮迦，忆昔阿私陀。邪正通一道，无法不调和。",
            "comment": ""
        },
        {
            "title": "颂证道歌·证道歌",
            "content": "不除妄想不求真，大开宝藏施珠珍。穷士未谙门外立，黄金窟裹作贫人。",
            "comment": ""
        },
        {
            "title": "颂证道歌·证道歌",
            "content": "二十空门元不著，三乘五教都拈却。指头消息甚分明，病瘉何须重点药。",
            "comment": ""
        },
        {
            "title": "颂证道歌·证道歌",
            "content": "寂灭性中随饮啄，渴饮饥餐无住著。不患寡而患不均，众生和悦因斯乐。",
            "comment": ""
        },
        {
            "title": "颂石头和尚草庵歌",
            "content": "千种言，修多罗教没蹄筌。鱼兔得时非在说，商人到岸不须船。",
            "comment": ""
        },
        {
            "title": "颂古九十八首",
            "content": "本自一身光天，妄认虚空捏怪。智者无欠无余，愚者轮劫还债。",
            "comment": ""
        },
        {
            "title": "颂古九十八首",
            "content": "达人相见无交涉，不落丹霞正自瞒。赖得庞公无二解，迎来送去一般般。",
            "comment": ""
        },
        {
            "title": "偈颂三十首",
            "content": "三界唯心唯佛解，万法唯识更谁知。迷悟本无权立化，恰如黄叶止儿啼。涅槃生死犹如梦，十圣三贤是阿谁。有物先天无相貌，言诠不及体阿弥。祗这阿弥是汝心，不劳逐相外边寻。三僧祗劫随时立，心心心即是如今。",
            "comment": ""
        },
        {
            "title": "偈颂三十首",
            "content": "善者多魔自古今，佛魔一体只空心。心迷不觉悭成贼，心悟回头便舍金。莫怪迷心心怕贼，贼心对面也难寻。三途地狱因斯得，奉报须防仁不仁。不是道人先注脚，免他来喜去沈吟。一年三百六十日，梦想颠倒不曾息。耳闻眼见善庵名，更莫邪言喧戏剧。思量生死大惊神，唯了本心称第一。暂时忽听本无心，解脱沉沦千万亿。寄语诸人莫蹈虚，勾兰不稳莫稍依。莫令堕入深坑下，未免先当说与伊。来往任观心不住，声香味触且随时。孤峰独特谁为伴，尘世忙然我道奇。",
            "comment": ""
        },
        {
            "title": "颂证道歌·证道歌",
            "content": "众生薄福难调制，度日争名□觅利。千万之中没一人，且道乘谁光出世。",
            "comment": ""
        },
        {
            "title": "颂古九十八首",
            "content": "拈古谈今我尚无，木奴草女辨工夫。草木恰知非外物，含灵那信自毗卢。",
            "comment": ""
        },
        {
            "title": "颂石头和尚草庵歌",
            "content": "明窗内，晃晃绝尘无覆草。指作菩提却不真，白顶门开全领会。",
            "comment": ""
        },
        {
            "title": "颂证道歌·证道歌",
            "content": "日可冷，月可热，凡夫倒用成磨灭。大道圆明一性通，春夏秋冬谁辨别。",
            "comment": ""
        },
        {
            "title": "颂古九十八首",
            "content": "一个闲身用不尽，肯承当者奉相呈。黄金万两非堪比，东西南北至分明。",
            "comment": ""
        },
        {
            "title": "颂证道歌·证道歌",
            "content": "谁能向外夸精进，五千退席闻无信。我宁速入於涅磐，莫教堕落声闻性。",
            "comment": ""
        },
        {
            "title": "金刚随机无尽颂·法会因由分第一",
            "content": "祗园境最幽，太子施功周。本心无住著，显法有来由。",
            "comment": ""
        },
        {
            "title": "颂证道歌·证道歌",
            "content": "八解六通心地印，晃晃恢恢非远近。六通八解者全彰，念彼劳生提后进。",
            "comment": ""
        },
        {
            "title": "行住坐卧三十二颂",
            "content": "恒河沙劫奉如来，功未全时眼不开。自知本有灵光物，香灯不绝警痴呆。",
            "comment": ""
        },
        {
            "title": "金刚随机无尽颂·法会因由分第一",
            "content": "斋余衣钵收，心外更无求。法王灌顶子，离相性优游。",
            "comment": ""
        },
        {
            "title": "行住坐卧三十二颂",
            "content": "割爱辞亲如是行，岂求衣食及为僧。步步澄辉无别想，卓然独立妙明生。",
            "comment": ""
        },
        {
            "title": "金刚随机无尽颂·法界通花分第十九",
            "content": "方云福德多，多数尚谣讹。法身超数量，菩提萨婆诃。",
            "comment": ""
        },
        {
            "title": "金刚随机无尽颂·结实分主",
            "content": "削去百千重，字字括归宗。达佛真知见，不离此心中。",
            "comment": ""
        },
        {
            "title": "金刚随机无尽颂·大乘正宗分第三",
            "content": "宗乘正若何，未了说谣讹。要知三十棒，赵州勘老婆。",
            "comment": ""
        },
        {
            "title": "金刚随机无尽颂·一合相理分第三十",
            "content": "因缘本自虚，六道浑如醉。一翳满空花，便落思量句。",
            "comment": ""
        },
        {
            "title": "金刚随机无尽颂·一体同观分第十八",
            "content": "众生种性深，安可类圆心。妄迷尘数业，三界自漂沉。",
            "comment": ""
        },
        {
            "title": "三昧诸颂",
            "content": "裹许若无这个，何为古佛传心。我体不空无住，用时越古超今。会看木人牵锯，始令石女穿针。",
            "comment": ""
        },
        {
            "title": "颂古九十八首",
            "content": "若不离四句，如何绝百非。直指西来意，西来意是□。权教参智藏，黑白转狐疑。妙得无非物，如如道不知。",
            "comment": ""
        },
        {
            "title": "颂古九十八首",
            "content": "三圣戴角虎，德山独眼龙。未展机先合，非言意已通。风云融万象，笑哭是谁同。死中若不活，争免被他笼。",
            "comment": ""
        },
        {
            "title": "金刚随机无尽颂·尊重正教分第十二",
            "content": "但是此筌蹄，少室老狐痴。九年面壁守，梁王不透机。",
            "comment": ""
        },
        {
            "title": "金刚随机无尽颂·如法受持分第十三",
            "content": "庾岭问南能，踏碓到三更。谁知憨俗汉，绍祖列传灯。",
            "comment": ""
        },
        {
            "title": "颂古九十八首",
            "content": "风舞岩松人不会，谩施巧便转惛惶。彻夜为伊坚不信，未知何劫肯承当。□苍天苍天。",
            "comment": ""
        },
        {
            "title": "金刚随机无尽颂·如理实见分第五",
            "content": "元是昔愁人，昔愁元本真。迷已为物者，沦却受辛勤。",
            "comment": ""
        },
        {
            "title": "颂十玄谈·祖意",
            "content": "莫问西来及与东，焉知佛祖一空同。四维上下皆如是，争奈凡愚执相容。",
            "comment": ""
        },
        {
            "title": "颂",
            "content": "一句当天正信希，欲谈词丧懒投机。高峰既远休寻访，不惜眉毛为发挥。",
            "comment": ""
        },
        {
            "title": "颂证道歌·证道歌",
            "content": "刹那灭却阿鼻业，阎罗共我休分别。洋铜铁汁即醍醐，火轮便是禅心月。",
            "comment": ""
        },
        {
            "title": "颂石头和尚草庵歌",
            "content": "亲训诲，钝斧开山百杂碎。不求诸圣入玄宗，雪点红炉方称对。",
            "comment": ""
        },
        {
            "title": "颂证道歌·证道歌",
            "content": "方得名为观自在，豁达灵光非内外。野桥村店混尘流，乞我一文充布袋。",
            "comment": ""
        },
        {
            "title": "金刚随机无尽颂·非说所说分第二十一",
            "content": "南岳与天台，皆入鼻孔内。试识破野狐精，你作麽生会。",
            "comment": ""
        },
        {
            "title": "颂证道歌·证道歌",
            "content": "把火烧天徒自疲，坚持十力助他非。烦恼息时全体是，速令直下发菩提。",
            "comment": ""
        },
        {
            "title": "颂四宾主",
            "content": "宾中主，日久帝家频得书。几回客梦经秋雨，直至而今赁屋居。",
            "comment": ""
        },
        {
            "title": "赞三十六祖颂",
            "content": "十方诸佛入其中，十波罗蜜一光同。十世古今无间隔，十身千亿法身通。",
            "comment": ""
        },
        {
            "title": "金刚随机无尽颂·一体同观分第十八",
            "content": "落花随流水，刘阮曾拈起。吃了入桃源，未是真如理。",
            "comment": ""
        },
        {
            "title": "颂古九十八首",
            "content": "标宗立法大瞒人，意气弥陀局局亲。黑白不分难下手，放过一著大惊神。",
            "comment": ""
        },
        {
            "title": "颂十玄谈·演教",
            "content": "后谈空有众皆捐，字字无空透色鲜。八万法门从此入，如今唤作老婆禅。",
            "comment": ""
        },
        {
            "title": "题三门",
            "content": "玄之又玄，众妙之门。空之又空，一法常存。要见本来真面目，除非直入这三门。",
            "comment": ""
        },
        {
            "title": "颂证道歌·证道歌",
            "content": "有疑不决直须争，强指砖磨马祖前。牛行不在车心打，当时鼻孔廓辽天。",
            "comment": ""
        },
        {
            "title": "金刚随机无尽颂·妙行无住分第四",
            "content": "只闻风击响，圆通销妄想。旋汝倒闻机，直下分斤两。",
            "comment": ""
        },
        {
            "title": "颂证道歌·证道歌",
            "content": "即是如来大圆觉，切忌将心重卜度。鸟窠拈起布毛吹，未透玄津何摸索。",
            "comment": ""
        },
        {
            "title": "颂十玄谈·达本",
            "content": "更无一物献尊堂，剔出银盆耀雪霜。箭既离弦无退转，洞山收悔不思量。",
            "comment": ""
        },
        {
            "title": "偈颂三十首",
            "content": "离诸名色相，实见如来藏。能转语成经，本心非傍样。说有即是无，说无无伎俩。不会自转经，依语成妄想。梦裹推木轮，信施谁酬偿。不出牛马羊，入他兰圈养。一文四个字，还足连他丧。悟者发真机，迷者堕铁网。佛教空无相，妙契合无上。天鼓解说经，忏悔罪无量。有无空不空，真实不虚诳。圆信六神通，不刻天龙像。只麽转心经，个中谁拟向。",
            "comment": ""
        },
        {
            "title": "金刚随机无尽颂·法身非相分第二十六",
            "content": "莫作转轮俦，用识不劳修。眼前鉴觉破，华亭覆钓舟。",
            "comment": ""
        },
        {
            "title": "金刚随机无尽颂·无得无说分第七",
            "content": "优劣见千差，迷绳谓是蛇。一轮明皎洁，光分几万家。",
            "comment": ""
        },
        {
            "title": "行住坐卧三十二颂",
            "content": "密迹弥纶不露尘，天龙八部喜还惊。劫火洞然无变朽，此中人转普门经。",
            "comment": ""
        },
        {
            "title": "金刚随机无尽颂·尊重正教分第十二",
            "content": "随说功尤博，何况精心觉。□□无学人，即是大圆觉。",
            "comment": ""
        },
        {
            "title": "信士画真请赞",
            "content": "普因乾坤非外物，周闻法界祗圆音。含灵入我身毛孔，非相非名何处寻。宝陀触目无人见，妙体端严不坏金。如钟含响随缘应，见我方知识自心。释迦佛，普庵光，不二如来体不藏。香花供养谁知有，只在众生心印堂。",
            "comment": ""
        },
        {
            "title": "移五瘟出市心",
            "content": "助佛扬名化俗徒，遣邪归正沃心枯，国风雅泰民欢乐，只这和瘟大丈夫。",
            "comment": ""
        },
        {
            "title": "纸被歌训行童",
            "content": "皂袖寒袍入体仪，霞光闪烁绕身飞。或行或坐频频看，或卧或眠每每披。几度入山游胜境，数回海上觅龙骑。假饶千两黄金贵，难买山僧这个衣。",
            "comment": ""
        },
        {
            "title": "一心听佛",
            "content": "不闻闻了绝狐疑，三界浮嚣总不知。泥牛入海通消息，木马横嘶贯紫微。",
            "comment": ""
        },
        {
            "title": "颂证道歌·证道歌",
            "content": "我师得见然灯佛，历劫有为从此没。心心相印了无生，为君几下苍龙窟。",
            "comment": ""
        },
        {
            "title": "金刚随机无尽颂·非说所说分第二十一",
            "content": "琅函训小孩，得了笑咍咍。欲求天外事，须弃世间财。",
            "comment": ""
        },
        {
            "title": "三昧诸颂",
            "content": "佛共众生只此心，悟迷不间古同今。千名万字何交涉，达法圆光许一针。",
            "comment": ""
        },
        {
            "title": "颂古九十八首",
            "content": "不奈何，不奈何，一长三短大谣讹。当时不是江西老，一口横吞起碧波。",
            "comment": ""
        },
        {
            "title": "金刚随机无尽颂·如理实见分第五",
            "content": "赤水珠难隐，无限人捞捃。罔象性无求，得了何凭准。",
            "comment": ""
        },
        {
            "title": "赞护教",
            "content": "卓立奇功，回光识性。宇宙恢彰，一身清净。",
            "comment": ""
        },
        {
            "title": "颂十玄谈·尘异",
            "content": "浊者自浊清自清，一轮坚白不容尘。镜中妍丑谁分别，水月融光争法身。",
            "comment": ""
        },
        {
            "title": "颂古九十八首",
            "content": "提轮放线知深浅，把火浅山预辨宜。莫道逢场闲作戏，直须对病设良医。",
            "comment": ""
        },
        {
            "title": "颂石头和尚草庵歌",
            "content": "廓达灵根非向背，不关南岳与天台。父母未生前一著，香严击竹始迷开。",
            "comment": ""
        },
        {
            "title": "偈颂五首",
            "content": "有无俱不到，生灭岂相干。得者随机应，未达莫颟顸。",
            "comment": ""
        },
        {
            "title": "颂古九十八首",
            "content": "直入孤峰意甚深，相逢道伴少知音。无物堪比庞居士，分明解听没弦琴。",
            "comment": ""
        },
        {
            "title": "颂证道歌·证道歌",
            "content": "震法雷，击法鼓，针锋剔发千钧弩。大地山河失却威，独坐雄峰孤眼普。",
            "comment": ""
        },
        {
            "title": "金刚随机无尽颂·一相无相分第九",
            "content": "不与诸尘入，雨洒何曾湿。八风吹不动，卓然独存立。",
            "comment": ""
        },
        {
            "title": "金刚随机无尽颂·无为福胜分第十一",
            "content": "四句难谈说，修多罗指月。□若复见时，珍重了真歇。",
            "comment": ""
        },
        {
            "title": "行住坐卧三十二颂",
            "content": "众生垢重汩尘缘，岂自收心同觉源。挈水拾薪时节至，三通鼓罢物皆鲜。",
            "comment": ""
        },
        {
            "title": "金刚随机无尽颂·无法可得分第二十二",
            "content": "佛得菩提法，然灯默不答。无法可得耶，妙理还周匝。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "慧命闻深义，五体如山礼。学海一时乾，心空方及第。",
            "comment": ""
        },
        {
            "title": "金刚随机无尽颂·一体同观分第十八",
            "content": "国土河沙数，广论无遮护。穷闲一个人，无棍又没裤。",
            "comment": ""
        },
        {
            "title": "万载县桥疏",
            "content": "万载洪机一发，直得耳聋眼瞎。放身通济仁心，度尽微尘佛刹。劝英贤，须特达，百亿龙天齐鉴察。大开宝藏施珠珍，个裹无私一毫发。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "金佛曾忍辰，乐处岩庵宿。忽睹歌利王，将直拗作曲。",
            "comment": ""
        },
        {
            "title": "金刚随机无尽颂·法身非相分第二十六",
            "content": "色见终难见，就裹明须现。回头彻见时，不离娘生面。",
            "comment": ""
        },
        {
            "title": "颂证道歌·证道歌",
            "content": "在欲行禅知见力，活计千般全不识。十波罗蜜镇长存，庞公老汉通消息。",
            "comment": ""
        },
        {
            "title": "颂证道歌·证道歌",
            "content": "假使铁轮顶上旋，万里神光体自然。邪摩似雪飞汤裹，安能惊动老婆禅。",
            "comment": ""
        },
        {
            "title": "颂石头和尚草庵歌",
            "content": "回光返照便归来，鼻孔辽天眼豁开。元来佛法无多子，连祝三拳打自呆。",
            "comment": ""
        },
        {
            "title": "金刚随机无尽颂·福智无比分第二十四",
            "content": "未抵如来智，通明成大慧。用处不换机，隐显头头是。",
            "comment": ""
        },
        {
            "title": "金刚随机无尽颂·一相无相分第九",
            "content": "牧童真可乐，摘草吹画角。撒手抚牛身，鼻孔难措索。",
            "comment": ""
        },
        {
            "title": "诗一首",
            "content": "普庵见一个虾蟆，度日常吞鳖鼻蛇。独立卓然真可畏，身和云月粲星花。太公一见便收钓，谢三得意号玄沙。几多独兽无藏隐，不断声孤问水涯。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "伯雪徒击目，失钱遭罪辱。安心毕竟空，一念无延促。",
            "comment": ""
        },
        {
            "title": "颂证道歌·证道歌",
            "content": "象驾峥嵘谩进途，气冲牛羊耀昏衢。日月失光谁敢顾，万邪冰烁绝名模。",
            "comment": ""
        },
        {
            "title": "金刚随机无尽颂·能净业障分第十六",
            "content": "为人受困穷，真金唤作铜。弃之寻钝铁，揽外钁头空。",
            "comment": ""
        },
        {
            "title": "十恒河沙",
            "content": "尘尘刹刹号南无，末后收来付老卢。结果传灯周法界，谁人肯辨此工夫。",
            "comment": ""
        },
        {
            "title": "颂证道歌·证道歌",
            "content": "势力尽，箭还坠，依前六道无回避。升沉不离法身中，自是顽痴无智慧。",
            "comment": ""
        },
        {
            "title": "颂证道歌·证道歌",
            "content": "早曾落却天魔胆，添水添兮减不减。冻死不著贱人裩，饿死不吃须边糁。",
            "comment": ""
        },
        {
            "title": "颂",
            "content": "一身清净本无瑕，了了归家胜出家。红叶舞风须早觉，莫将有限逐虚华。",
            "comment": ""
        },
        {
            "title": "颂十玄谈·尘异",
            "content": "谁言卞璧无人鉴，但办肯心终不赚，燎却眉毛尚不知，询岐欲往西天际。",
            "comment": ""
        },
        {
            "title": "颂证道歌·证道歌",
            "content": "却被如来苦诃责，尔我真心何间隔。贪忙只欲外边寻，直至如今连眼塞。",
            "comment": ""
        },
        {
            "title": "金刚随机无尽颂·离色离相分第二十",
            "content": "非相即能仁，莫错认金轮。行圆三十二，慈悲普济人。",
            "comment": ""
        },
        {
            "title": "颂证道歌·证道歌",
            "content": "非则善星生陷坠，广说不明宗正理。名闻利养接群机，业满生沈无间底。",
            "comment": ""
        },
        {
            "title": "金刚随机无尽颂·叹仰流通",
            "content": "曲终人不见，惟日面月面。尽是龟毛布，漫却琉璃殿。",
            "comment": ""
        },
        {
            "title": "偈颂十四首",
            "content": "木匠休愁无酒肉，大家免得落群魔。但管来年了，应教不动波。随心做个殿，别事莫多罗。更有一般好，只个阿弥陀。",
            "comment": ""
        },
        {
            "title": "金刚随机无尽颂·依法出生分第八",
            "content": "难齐四句功，五蕴未曾空。半夜作天晓，不识日头红。",
            "comment": ""
        },
        {
            "title": "颂证道歌·证道歌",
            "content": "君不见，日面金仙如月面。见非是见见无能，霜天月映瑠璃殿。",
            "comment": ""
        },
        {
            "title": "颂十玄谈·转位",
            "content": "烦恼海中为雨露，穷坑变作珍珠库。可怜不识夜明帘，打破画瓶无作做。",
            "comment": ""
        },
        {
            "title": "颂证道歌·证道歌",
            "content": "痕垢尽除光始现，照见不似娘生面。无头无尾一般般，千眼大悲也不见。",
            "comment": ""
        },
        {
            "title": "行住坐卧三十二颂",
            "content": "灵源车辙显来由，一粒穿时快疾收。莫待庐陵高索价，临机下口卒难酬。",
            "comment": ""
        },
        {
            "title": "金刚随机无尽颂·庄严净土分第十",
            "content": "庄严诸佛土，我道无门户。清净表庄严，未达人多悮。",
            "comment": ""
        },
        {
            "title": "造塔示众",
            "content": "求人不如求自己，自己肯时无不成。如今宝塔所将圆，诸人尽发一轮心。气急杀人因悟道，灵山会上没闲人。大小不拘皆拽石，高低齐转普庵经。山林岩谷皆微笑，此是如来最上因。若有痴顽拨不转，猪楼羊棬好安身。老僧拄杖头有眼，不打披毛戴角伦。如是斩钉并截铁，一人了事万皆新。",
            "comment": ""
        },
        {
            "title": "十二时歌",
            "content": "夜半子，万事无心谁到此。一毛头上了遍圆，永劫不遭邪魅使。升高台，挝大鼓，努目摇头如老虎。猪羊咬尽更伤人，自己不真长劫苦。",
            "comment": ""
        },
        {
            "title": "金刚随机无尽颂·法身非相分第二十六",
            "content": "欲观调御体，穷源须到底。不堕有无空，何处不是你。",
            "comment": ""
        },
        {
            "title": "颂石头和尚草庵歌",
            "content": "玉殿琼楼未为对，引慈众生增渴爱。放出沩山水牯牛，荧荧露地难遮盖。",
            "comment": ""
        },
        {
            "title": "颂证道歌·证道歌",
            "content": "多劫曾为忍辱仙，未曾顿悟此心源。遭人活剥如斯苦，学者当同救脑然。",
            "comment": ""
        },
        {
            "title": "颂证道歌·证道歌",
            "content": "执指为月枉施功，一处明时两处通。月形兼指无交涉，十方刹海性含融。",
            "comment": ""
        },
        {
            "title": "金刚随机无尽颂·妙行无住分第四",
            "content": "虚空无限量，普光明殿量。百千三昧门，在一毛头上。",
            "comment": ""
        },
        {
            "title": "颂古九十八首",
            "content": "百亿化身唯佛知，含生经劫转沉迷。空花水月分三界，一念归元也太奇。",
            "comment": ""
        },
        {
            "title": "颂证道歌·证道歌",
            "content": "维摩大士顿降疑，离四句兮绝百非。实相门中非我所，一轮心月镇光辉。",
            "comment": ""
        },
        {
            "title": "颂证道歌·证道歌",
            "content": "学人不了用修行，只应步步踏阴坑。大光普照盲无识，非时不共野狐争。",
            "comment": ""
        },
        {
            "title": "颂证道歌·证道歌",
            "content": "谁见螳螂能拒辙，萤虫七夕吞明月。织女心宽不作声，牵牛一棒和空折。",
            "comment": ""
        },
        {
            "title": "颂十玄谈·尘异",
            "content": "莫向如来行处行，一身堕落万寻坑。人神百亿扶难起，耳不闻声目似盲。",
            "comment": ""
        },
        {
            "title": "颂十玄谈",
            "content": "心心，非不心，未得印时生死侵。除非一搭无纤翳，六道皆标我相形。",
            "comment": ""
        },
        {
            "title": "学无学颂一十五首",
            "content": "夺下生机不作声，耳聋眼瞎妙明生。随流口欲传心印，岂是缘情粥饭僧。",
            "comment": ""
        },
        {
            "title": "颂十玄谈·玄机",
            "content": "通身何更有踪由，三十年看水牯牛。鼻孔无边难措索，醍醐常纳混春秋。",
            "comment": ""
        },
        {
            "title": "颂证道歌·证道歌",
            "content": "取不得，舍不得，自是眼盲心裹黑。居大洋海口焦乾，两手问人觅水吃。",
            "comment": ""
        },
        {
            "title": "颂古九十八首",
            "content": "鱼在岸时活不久，人落深渊当下亡。川陆谁知同一性，恰如地狱与天堂。",
            "comment": ""
        },
        {
            "title": "颂古九十八首",
            "content": "教人梦裹撮虚空，要显盲参离相通。色即是空空是色，色空不异体还同。",
            "comment": ""
        },
        {
            "title": "颂十玄谈·玄机",
            "content": "岂与尘机作击留，有为何日得功周。除非无我无不见，体用全通得自由。",
            "comment": ""
        },
        {
            "title": "金刚随机无尽颂·离色离相分第二十",
            "content": "荣辱空中响，迷真逐妄想。观其所由来，尽属虚捞攘。",
            "comment": ""
        },
        {
            "title": "金刚随机无尽颂·善现起请分第二",
            "content": "善吉言初有，乐欲闻初首。不堕往来机，中间无所有。",
            "comment": ""
        },
        {
            "title": "颂石头和尚草庵歌",
            "content": "只要教君长不昧，触目无边无对待。行住坐卧是谁来，提却蔓菁觅菘菜。",
            "comment": ""
        },
        {
            "title": "颂证道歌·证道歌",
            "content": "法中王，最高胜，一微尘裹光无尽。无边身相入微尘，转大法轮常普应。",
            "comment": ""
        },
        {
            "title": "颂十玄谈·还源",
            "content": "君臣合处正中邪，名相和同体似差。一二不成三不是，八还要显我无瑕。",
            "comment": ""
        },
        {
            "title": "颂证道歌·证道歌",
            "content": "梦裹明明有六趣，驴胎马腹甚滋味。负鞍衔铁偿他钱，何以今生早歇去。",
            "comment": ""
        },
        {
            "title": "数珠歌",
            "content": "如是数珠祗一颗，离珠摩尼光不破。佛说刹说众生说，三世一切说这个。未了人，休将过，成佛人希念佛多。却将妄念数和麻，念来年久却成魔。假慈悲，当什么，顺时吉，逆时祸。行住坐卧似风牵，诳谤佛法如行货。木槵子，麻穿过，假名一百单八个。和酒和肉耀心光，谁觉死来连汝堕。心念肉，口波波，业识如是怎奈何。灵府未清徒念佛，身心将土自弥陀。旃檀成，来惠我，拈起连天笑一和。自家不比这般人，黄叶止啼元是我。聪明人，犹较可，二乘闻说心如火。几百劫中用数珠，今日教人都诀破。善男子，不恁麽，法无断灭言无过。一人道假百千虚，何不学西来达磨。不立文字无唱和，寂灭光中神护佐。九年面壁没人知，直指人心少林坐。雪齐腰，割臂堕，犹自惺惺不放过。徽诘神光勿得心，忽然解悟方担荷。报参玄，休懡{左忄右罗}，决择身心是什么。虚空何物可相当，体得一如闲打坐。十方诸佛念珠同，法界圆明无两个。",
            "comment": ""
        },
        {
            "title": "颂证道歌·证道歌",
            "content": "定慧圆明终不失，天回地转光澄寂。劫火洞然转转新，个事如如谁委悉。",
            "comment": ""
        },
        {
            "title": "显元歌",
            "content": "不识本家元宝贝，汩没缘尘生死快。阿赖耶识藏无明，十八界缠缯网盖。贪嗔痴，常在在，心镜空花分内外。不知四大假成躯，妄执六尘增渴爱。迷此心，有三界，大地茫茫谁晓解。依师戒定学看经，闻通真空即生怪。世间物，无不坏，唯独法身镇长在。毛吞巨海有谁知，芥纳须弥实奇最。本无外，亦非内，心法无形无可对。假施七宝满三千，道眼未开心不会。莫说知，休谈解，自骊珠，不著买。用无尽处示众生，识不破人还□□。听语言，为教诲，不脱声闻生进退。刹那一念入魔群，万动虚招无间罪。本无传，莫求解，祗这灵光终不昧。大无边表细无尘，圆觉一轮如意袋。",
            "comment": ""
        },
        {
            "title": "行住坐卧三十二颂",
            "content": "和泥合水实辛勤，不遇明师事不成。今已连天铺满地，顺缘无漏必通津。",
            "comment": ""
        },
        {
            "title": "颂三门",
            "content": "此舍绝边无壁落，充虚露地真寥廓。往来只道主人宽，争似永嘉一宿觉。",
            "comment": ""
        },
        {
            "title": "赞三十六祖颂",
            "content": "一口吸尽西江水，子细思量未足奇。身含无尽之虚空，个事元来非拟议。非心非佛又较些，即心即佛犹寐语。",
            "comment": ""
        },
        {
            "title": "金刚随机无尽颂·福智无比分第二十四",
            "content": "天际月轮圆，澄澄湛觉源。无风休觅浪，说甚老婆禅。",
            "comment": ""
        },
        {
            "title": "颂古九十八首",
            "content": "孤舟不系弄华亭，无限风光意气清。善会不干於耳目，岂容声色付元灵。",
            "comment": ""
        },
        {
            "title": "颂十玄谈·回机",
            "content": "陌路相逢没定期，蛇婆来命怪谁知。四十八人成鳖鼻，急唤顽禅草裹归。",
            "comment": ""
        },
        {
            "title": "颂证道歌·证道歌",
            "content": "达者同游涅磐路，个个无衫并没裤。一灯相续百千灯，传灯录上名无数。",
            "comment": ""
        },
        {
            "title": "颂十玄谈·尘异",
            "content": "三乘分别强安名，悯念群生习气深。宝所到时城假化，何曾动步早观音。",
            "comment": ""
        },
        {
            "title": "颂古九十八首",
            "content": "三脚驴子弄蹄行，只欲途中拶后生。一片丹霞尘不染，包藏万有岂称能。",
            "comment": ""
        },
        {
            "title": "学无学颂一十五首",
            "content": "十方世界口相吞，不断圆音说普门。谁有普庵知说处，一个穷人不著裩。",
            "comment": ""
        },
        {
            "title": "颂证道歌·证道歌",
            "content": "假饶毒药也闲闲，一吸西江尚不难。达磨曾经无损缺，后遗只履葬熊山。",
            "comment": ""
        },
        {
            "title": "颂十玄谈·祖意",
            "content": "殷勤为说西来意，得意忘言真不二。昨夜三更穿市过，只闻米贱油盐贵。",
            "comment": ""
        },
        {
            "title": "颂证道歌·证道歌",
            "content": "此即成吾善知识，道有说无真利益。眉下纵横放白光，不动分身千百亿。",
            "comment": ""
        },
        {
            "title": "行住坐卧三十二颂",
            "content": "护净烧汤不离坑，慈和三昧益群盲。十方诸佛皆如是，岂效披毛业报生。",
            "comment": ""
        },
        {
            "title": "行住坐卧三十二颂",
            "content": "不亏扫地与煎茶，门户开关用法华。云迹雨迹来不住，个中谁肯速还家。",
            "comment": ""
        },
        {
            "title": "颂十玄谈·心印",
            "content": "历劫坦然无异色，东西何立谁南北。若言别有一灵光，认子不真元是贼。",
            "comment": ""
        },
        {
            "title": "加颂蜀僧雪颂",
            "content": "总是吾家入道门，无说说中闻不闻。步步透关田地稳，须弥{左足右孛}跳撞昆仑。",
            "comment": ""
        },
        {
            "title": "偈颂三十首",
            "content": "谁道凡情不作佛，咦，大丈夫，休分别，百亿尘劳从此诀。今朝酒醒何处，杨柳岸晓风残月。",
            "comment": ""
        },
        {
            "title": "偈颂十四首",
            "content": "骊珠一颗印千峰，越古腾今处处通。元禅道贯纤毫绝，方知佛法不曾穷。孤云片片标心法，野鹤翘松表自容。千眼难观谁解见，赤幡直下起清风。妙觉十方无影像，灵知三界绝行踪。",
            "comment": ""
        },
        {
            "title": "颂证道歌·证道歌",
            "content": "普韵连天风月和，大千沙界一音闻，妙契非声能几个。",
            "comment": ""
        },
        {
            "title": "赞三十六祖颂",
            "content": "伏驮密多惺惺，父母与佛非亲。五十不行不语，一见本人清净。",
            "comment": ""
        },
        {
            "title": "颂证道歌·证道歌",
            "content": "生死悠悠无定止，改头换面嗔复喜。何如识取本来人，只这喜嗔全是你。",
            "comment": ""
        },
        {
            "title": "普庵歌",
            "content": "祝个普庵纯宝贝，妙慧庄严真畅快。无门为户到人稀，万里神光圆顶盖。非相身，无不在，体露堂堂声色外。世间梦幻曷能随，超出世间那肯爱。绝意识，无眼界，净名卧疾瞿昙解。指权就实度众生，勿谓古贤来捏怪。悟普庵，本无坏，空劫有穷渠自在。四生六道岂相干，物我兼忘心唯最。无有无，内非内，海印发光谁敢对。森罗万象普庵收，绝待灵明全体会。忘能所，勿知解，瓦砾真金谁敢买。若还不是老胡来，觌面难逢轮劫肯。雪齐腰，求教诲，得旨忘言转不退。百练金刚无孔锤，要断龟毛兔角罪。如意珠，我今解，刹刹尘尘铺障昧。一毫端量大千辉，烁破无明生死袋。",
            "comment": ""
        },
        {
            "title": "示众法语",
            "content": "大隐居廛小隐山，了心无事没多般。休缘到此磨尘垢，绝爱终须耐岁寒。百草上参多宝佛，镬头边勘赵州关。莫教一击连天地，震动坤维顷刻间。",
            "comment": ""
        },
        {
            "title": "颂证道歌·证道歌",
            "content": "若将妄语诳众生，永劫不来世上行。无缝塔中非相貌，劈头坐却老卢能。",
            "comment": ""
        },
        {
            "title": "赞三十六祖颂",
            "content": "斯多婆舍担板，重练出金刚眼。正法不动纤毫，越祖超无间。",
            "comment": ""
        },
        {
            "title": "颂古九十八首",
            "content": "日月灯光迥不俱，何须伴侣学真如。国师道在无相见，知音何处不文殊。",
            "comment": ""
        },
        {
            "title": "颂证道歌·证道歌",
            "content": "狮子吼，无畏说，直言恰似翻成拙。问渠何处住居家，遥指前坡无处诀。",
            "comment": ""
        },
        {
            "title": "行住坐卧三十二颂",
            "content": "轰雷吼雷警昏蒙，雨歇风清似脱空。佛教众生弘大道，资家报国续宗风。",
            "comment": ""
        },
        {
            "title": "金刚随机无尽颂·如法受持分第十三",
            "content": "金刚真般若，默契非谈写。教外别传人，世间希得者。",
            "comment": ""
        },
        {
            "title": "颂证道歌·证道歌",
            "content": "销融顿入不思议，子细推详我不是。无相光中古佛传，尽被真空穿却鼻。",
            "comment": ""
        },
        {
            "title": "偈颂三十首",
            "content": "明朝遍入孤峰裹，是处寻求不见师。自古上贤难出手，为伊不肯淡工夫。垂经留教五千卷，迷人看著转迷途。凡夫贪爱将为事，少得曹溪这老卢。",
            "comment": ""
        },
        {
            "title": "颂古九十八首",
            "content": "一击闻中宇宙宽，东西南北是谁挽。须弥无缝槌相应，尘刹无空别骨圞。",
            "comment": ""
        },
        {
            "title": "颂证道歌·证道歌",
            "content": "摘叶寻枝我不能，和根拔出示众生。只这菩提本无树，撩天映岳碧层层。",
            "comment": ""
        },
        {
            "title": "十二时歌",
            "content": "禺中巳，报君学道无门户。佛语诸经标此心，此心现时寂灭度。本无迷，曷有悟，真我非身谁作做。贪嗔痴爱属众生，达者无非涅槃路。",
            "comment": ""
        },
        {
            "title": "颂十玄谈·回机",
            "content": "石女天明戴帽归，一身浑著六铢衣。喃喃解说非声舌，生得儿来叫阿姨。",
            "comment": ""
        },
        {
            "title": "加颂蜀僧雪颂",
            "content": "免使从前业浪奔，直入圆音普眼门。宾主历然谁委悉，不是通方莫与论。",
            "comment": ""
        },
        {
            "title": "金刚随机无尽颂·一体同观分第十八",
            "content": "直须全五眼，私业无家产。天地也不知，莫怪渠侬懒。",
            "comment": ""
        },
        {
            "title": "颂证道歌·证道歌",
            "content": "有人不肯任情徵，大地山河发问情。一指头端无两样，普天匝地一时明。",
            "comment": ""
        },
        {
            "title": "颂证道歌·证道歌",
            "content": "布慈云兮洒甘露，润物沛生无伴侣。庐陵米价没人酬，窈窕冥冥自相许。",
            "comment": ""
        },
        {
            "title": "颂证道歌·证道歌",
            "content": "历江海，入此土，万水千山同一路。来时无物去时空，稽首牟尼悉加护。",
            "comment": ""
        },
        {
            "title": "金刚随机无尽颂·化无所化分第二十五",
            "content": "凡夫有我侬，贪嗔百种凶。佛说多方便，令归此法中。",
            "comment": ""
        },
        {
            "title": "金刚密迹",
            "content": "牙如剑树目如灯，电烁妖魔法不生。千圣出头难插足，普庵也道我也能。",
            "comment": ""
        },
        {
            "title": "颂石头和尚草庵歌",
            "content": "含法界，大地须弥藏一芥。外道声闻永不传，究竟不如心自解。",
            "comment": ""
        },
        {
            "title": "颂古九十八首",
            "content": "初心入处不为难，迷源逐境万重山。观音妙智慈悲力，连击三声体自闲。□去今何处去，悠悠空锁白云关。",
            "comment": ""
        },
        {
            "title": "金刚随机无尽颂·法会因由分第一",
            "content": "欲穷千里目，野干浑狐族。大家归去来，莫道盆光覆。",
            "comment": ""
        },
        {
            "title": "加颂蜀僧雪颂",
            "content": "净人若信平常事，穿过髑髅连孔鼻。多中一了一中多，城东老母难回避。",
            "comment": ""
        },
        {
            "title": "偈颂十四首",
            "content": "陇西达士重标立，万行圆明道果成。举目含灵俱是佛，应无所住得其心。",
            "comment": ""
        },
        {
            "title": "颂石头和尚草庵歌",
            "content": "镇长在，不是坐禅并体拜。实相元来岂用修，越古超今含法界。",
            "comment": ""
        },
        {
            "title": "金刚随机无尽颂·无为福胜分第十一",
            "content": "得祖胜河沙，这裹又勾加。亦无所得故，菩提萨埵耶。",
            "comment": ""
        },
        {
            "title": "颂石头和尚草庵歌",
            "content": "不居南北与东西，万法无生何所疑。岩树庭莎标妙相，猿啼鹊噪应真机。",
            "comment": ""
        },
        {
            "title": "三昧诸颂",
            "content": "百纳内董袋，一切皆我入。一切莫能入，达此妙纵横，三世佛佛佛。",
            "comment": ""
        },
        {
            "title": "金刚随机无尽颂·知见不生分第三十一",
            "content": "真见实不见，当台镜中面。元是本来人，不著求方便。",
            "comment": ""
        },
        {
            "title": "金刚随机无尽颂·无法可得分第二十二",
            "content": "如是□些些，翠竹与黄花。打鼓弄琵琶，还我一会家。",
            "comment": ""
        },
        {
            "title": "题经楼语",
            "content": "般若贯华严，涅槃通宝积。迷则龙宫海藏，悟则一字不识。教演三伯余会，度人无数百亿。如今满目放光明，十二部经诠不及。崔田彭族祖坟林，无欠无余楼独立。大千沙界纳其中，无说无闻真利益。远祖近宗无不超，得意生身乘此力。现存一族福绵绵，世出世间福何极。",
            "comment": ""
        },
        {
            "title": "颂十玄谈·回机",
            "content": "却装珍御复名谁，更展琅函耀木辉。了道不除□权立，一切元体是无余。",
            "comment": ""
        },
        {
            "title": "颂古九十八首",
            "content": "师子全威境白闻，谁人敢扣鬼门关。除非体用知无我，瓶倾不出悟无难。",
            "comment": ""
        },
        {
            "title": "颂十玄谈·玄机",
            "content": "妙体本来无处所，超声越色非今古。诠题不及议难思，莫怪道吾频作舞。",
            "comment": ""
        },
        {
            "title": "金刚随机无尽颂·依法出生分第八",
            "content": "不能延数日，尽属天功力。时节自推迁，此性无拘执。",
            "comment": ""
        },
        {
            "title": "颂证道歌·证道歌",
            "content": "求佛施功早晚成，一念无心道自明。枯木寒灰渠自在，无功用智等空平。",
            "comment": ""
        },
        {
            "title": "因道友说陈搏打睡警之",
            "content": "日当午，有巴鼻，莫似这汉打瞌睡。精魄沉滞识神牵，堕入三途难出离。我这裹，不如是，眼若不睡诸梦除。端然静坐没牵缠，纵横自在无萦系。学道人，生惭愧，普庵万劫眼不闭。鼻孔连天叫大哥，海纳细流通大意。劝君修，休退志，坐断乾坤无别义。一条脊骨练纯刚，撑天拄地更无二。这光明，全体是，充满山河崇富贵。明月堂堂皎碧天，绝待灵明撒手去。一事无心了便休，祖门一句普天取。离相非空无别是，无声之乐响啾啾。",
            "comment": ""
        },
        {
            "title": "赞三十六祖颂",
            "content": "伽耶舍多人再来，常持圆鉴离尘埃。风铃非响我心应，一返常光更不回。",
            "comment": ""
        },
        {
            "title": "颂证道歌·证道歌",
            "content": "观恶言，是功德，妙明岂假旃檀刻。一言一喝彻圆音，不用耳闻须得得。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "山僧总不知，知不知实奇。空知未达本，不免堕顽机。世尊拈华处，天人岂辨知。迦叶破微笑，古今信无疑。",
            "comment": ""
        },
        {
            "title": "颂证道歌·证道歌",
            "content": "或是或非人不识，是非不到休疑忆。他真不若自家真，推倒绳床何损益。",
            "comment": ""
        },
        {
            "title": "十二时歌",
            "content": "平旦寅，鸡鸣犬吠足圆音。祗这圆音无二听，何劳妄想别求真。击锺鼓，了无声，了本无声真好听。声馆无体门前客，体合声空个裹人。",
            "comment": ""
        },
        {
            "title": "赞三十六祖颂",
            "content": "百鸟衔花未足奇，直须透过始方知。五百众中谁委悉，碓头私许老卢锥。",
            "comment": ""
        },
        {
            "title": "开钟示众法语",
            "content": "总中有别异中同，成坏非干这一钟。收拾油铛并火{左金右敖}，圆溶法器隮盲聋。",
            "comment": ""
        },
        {
            "title": "颂证道歌·证道歌",
            "content": "从他谤，任他非，体若虚空物物齐。无异孩童争瓦砾，更加黄叶止伊啼。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "静坐取片时，妄想自家知。心口两不同，修行不透机。明朝与后日，作个野狐狸。困果全不落，百丈一言迷。",
            "comment": ""
        },
        {
            "title": "颂四宾主",
            "content": "主中主，无相光中施法雨。醍醐一味灌群机，皆入无为涅磐宇。",
            "comment": ""
        },
        {
            "title": "颂石头和尚草庵歌",
            "content": "休作解，众妙玄玄无管带。文殊仗剑逼如来，五百声闻心豁解。",
            "comment": ""
        },
        {
            "title": "应化非真分第三十二",
            "content": "有为皆梦形，颠倒执三生。善财不费力，百城一念登。",
            "comment": ""
        },
        {
            "title": "金刚随机无尽颂·离色离相分第二十",
            "content": "烟村三月雨，物物皆相许。只欠自承当，显露堂堂底。",
            "comment": ""
        },
        {
            "title": "颂证道歌·证道歌",
            "content": "非色非心非行业，休指黄花并绿叶。说时似有证时无，从此家邦大字贴。",
            "comment": ""
        },
        {
            "title": "行住坐卧三十二颂",
            "content": "历劫尘沙积窦岩，十方诸佛共同参。多宝闻经亲涌现，故非柏梓与松杉。",
            "comment": ""
        },
        {
            "title": "颂古九十八首",
            "content": "一念心开解脱门，倒骑铁马绕昆仑。一条脊骨纯金打，传与人间荫子孙。",
            "comment": ""
        },
        {
            "title": "行住坐卧三十二颂",
            "content": "普目不拘开合眼，意光何必待天明。众人未起我周布，行益资他腹自膨。",
            "comment": ""
        },
        {
            "title": "颂十玄谈·转位",
            "content": "行於异路且轮回，百亿分身拨不开。地狱天堂非别有，相呼相唤隐天台。",
            "comment": ""
        },
        {
            "title": "颂十玄谈·一色",
            "content": "鹭鹚立雪非同色，镜裹色空谁间隔。不是青黄黑白红，上下东西及南北。",
            "comment": ""
        },
        {
            "title": "颂证道歌·证道歌",
            "content": "刹那灭却三祗劫，更无丝发相交涉。无名天地亦非先，有名万物光重叠。",
            "comment": ""
        },
        {
            "title": "颂古九十八首",
            "content": "万里草不生，三昧号无诤。梦游观玉境，毕竟是谁行。在处曼曼地，只道无两般。法门非出入，学者莫颟顸。",
            "comment": ""
        },
        {
            "title": "四字书窗以印实相",
            "content": "得正无非离一安，印空圆足宝弥漫。天魔外道从何有，体若虚空世岂干。",
            "comment": ""
        },
        {
            "title": "颂证道歌·证道歌",
            "content": "自招拔舌尘沙劫，沙界弥纶唯我舌。未曾停歇说真经，惟愿含灵皆廓彻。",
            "comment": ""
        },
        {
            "title": "颂证道歌·证道歌",
            "content": "谁无念，谁无生，过现未来心不停。一念不生地我所，即是弥陀亲老兄。",
            "comment": ""
        },
        {
            "title": "颂古九十八首",
            "content": "立亡坐脱不为奇，石霜迁化少人知。九峰师子连天吼，刹那惊杀野我狐狸。",
            "comment": ""
        },
        {
            "title": "金刚随机无尽颂·一合相理分第三十",
            "content": "刹刹波摇影，那个明心镜。大海一浮沤，沤破方消醒。",
            "comment": ""
        },
        {
            "title": "颂石头和尚草庵歌",
            "content": "世人爱处我不爱，乐是苦因宜早退。六道四生何日休，唯大丈夫能气概。",
            "comment": ""
        },
        {
            "title": "颂证道歌·证道歌",
            "content": "无明实性即佛位，心净还同佛土净。水鸟树林声色中，殊无毫发来争竞。",
            "comment": ""
        },
        {
            "title": "赞三十六祖颂",
            "content": "直截猛利，立雪断臂。千古万古，丈夫意气。",
            "comment": ""
        },
        {
            "title": "颂石头和尚草庵歌",
            "content": "基址坚牢以为最，百亿轮锤击不开。定慧圆明非我所，方知达磨不曾来。",
            "comment": ""
        },
        {
            "title": "颂四宾主",
            "content": "试听无言童子说，未彻还同第二月。妙机普印绝思心，六月炎天铺大雪。",
            "comment": ""
        },
        {
            "title": "颂证道歌·证道歌",
            "content": "永夜清宵保所为，辽天宝月共相辉。泥牛入海无消息，一声木马大阳随。",
            "comment": ""
        },
        {
            "title": "颂证道歌·证道歌",
            "content": "龙象蹴踏润无边，腾云驾雾谒诸天。帝释惊惶无处避，寻光烛理扣金仙。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "平湖范蠡舡，空恨万波前。不观天上月，徒捞水间天。",
            "comment": ""
        },
        {
            "title": "十二时歌",
            "content": "日入酉，万户千家无别有。相呼相唤去还来，谁识一身非妍丑。也无头，也无手，劫火洞然渠不朽。猪羊牛马化为真，毫发不留无可守。",
            "comment": ""
        },
        {
            "title": "颂证道歌·证道歌",
            "content": "明明佛敕曹溪是，曹溪一滴周天备。法身澄济润古今，飞空著地谁知贵。",
            "comment": ""
        },
        {
            "title": "颂古九十八首",
            "content": "道人到处，全示真如。若求言句，未免区区。",
            "comment": ""
        },
        {
            "title": "赞三十六祖颂",
            "content": "鹤勒那有智，光大包天地。五道贯色，日月时亲礼。",
            "comment": ""
        },
        {
            "title": "颂证道歌·证道歌",
            "content": "犹如赫日消霜雪，逡巡业海皆枯竭。露出毗卢体不分，别无艺解堪施设。",
            "comment": ""
        },
        {
            "title": "颂证道歌·证道歌",
            "content": "还如避溺而投火，两处未明令法堕。速须亲近正知人，如常处此菩提座。",
            "comment": ""
        },
        {
            "title": "颂证道歌·证道歌",
            "content": "第一迦叶首传灯，百万人天耸耳听。金色头陀闻不会，拈花起处笑尖新。",
            "comment": ""
        },
        {
            "title": "颂十玄谈·心印",
            "content": "勿谓无心云是道，龟毛兔角非坚宝。顽空作境是谁安，不体十方源浩浩。",
            "comment": ""
        },
        {
            "title": "金刚随机无尽颂·究竟无我分第十七",
            "content": "菩提真无人，圆知见可可。若言更不会，丙丁来求火。",
            "comment": ""
        },
        {
            "title": "金刚随机无尽颂·叹仰流通",
            "content": "江上数峰青，露出卷心经。明明没个字，向道祗如今。",
            "comment": ""
        },
        {
            "title": "颂石头和尚草庵歌",
            "content": "成时初见茅草新，权披百衲强看经。赖得药山重决破，别传一句醒人心。",
            "comment": ""
        },
        {
            "title": "颂证道歌·证道歌",
            "content": "若是野干逐法王，未曾举步早郎当。贵价精神贱价用，渠露全身汝急忙。",
            "comment": ""
        },
        {
            "title": "颂证道歌·证道歌",
            "content": "深成认贼将为子，可惜祖宗田人土。如今败缺卒难收，浪死虚生长劫苦。",
            "comment": ""
        },
        {
            "title": "三昧诸颂",
            "content": "分明无背面，相逢不相见。年年桃花面，临州下水船，梢公力方便。",
            "comment": ""
        },
        {
            "title": "示众法语",
            "content": "矿去金存百练周，自从索价没人酬。腾今耀古非声色，曾为沩山作牯牛。身若浮云心若风，居常不定在虚空。忽然风卷云无迹，谁人解识主人公。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "法身元具足，东君无私曲。有木便开花，有笋便抽竹。",
            "comment": ""
        },
        {
            "title": "颂证道歌·证道歌",
            "content": "实是身贫道不贫，七斤衫裹不容针。摇头只许无心得，入水元来不动冰。",
            "comment": ""
        },
        {
            "title": "颂证道歌·证道歌",
            "content": "是以禅门了知心，心心心外别无心。如今只是旧时底，不换源机放旷吟。",
            "comment": ""
        },
        {
            "title": "金刚随机无尽颂·能净业障分第十六",
            "content": "恶道自销溶，因明智慧通。久客还元舍，不离旧家风。",
            "comment": ""
        },
        {
            "title": "赞三十六祖颂",
            "content": "师子体无二，拈花应笑时。然灯从此焰，不断至今辉。",
            "comment": ""
        },
        {
            "title": "颂十玄谈·一色",
            "content": "枯木岩前差路多，不行鸟道转譊讹。狐狸引入豪猪窟，不久成团被死魔。",
            "comment": ""
        },
        {
            "title": "颂证道歌·证道歌",
            "content": "镜裹看形见不难，徒劳流水与登山。演若达多头不失，狂怖自歇快平生。",
            "comment": ""
        },
        {
            "title": "金刚随机无尽颂·依法出生分第八",
            "content": "遍观诸佛法，不与群情杂。声色外威仪，透过魔军甲。",
            "comment": ""
        },
        {
            "title": "金刚随机无尽颂·妙行无住分第四",
            "content": "月浸岩松冷，唯此身心肯。众生即佛性，佛与众生等。",
            "comment": ""
        },
        {
            "title": "颂证道歌·证道歌",
            "content": "自从认得曹溪路，鸟道征空步坦途。攫雾拿云风亦怕，降摩事毕念苏卢。",
            "comment": ""
        },
        {
            "title": "颂证道歌·证道歌",
            "content": "觉后空空无大千，今年不离旧时天。春夏秋冬花木节，皆标实相耀心源。",
            "comment": ""
        },
        {
            "title": "颂证道歌·证道歌",
            "content": "诸行无常一切空，一切空处合元宗。如如莫作身边见，法界无他一性同。",
            "comment": ""
        },
        {
            "title": "颂古九十八首",
            "content": "周匝无余不著言，未离竺国意光圆。廓然无圣谁饶舌，万古腾辉世莫传。",
            "comment": ""
        },
        {
            "title": "颂石头和尚草庵歌",
            "content": "方丈老人相体解，一默全包无小大。曼殊赞叹实希奇，问疾不任知自败。",
            "comment": ""
        },
        {
            "title": "颂证道歌·证道歌",
            "content": "几回生，几回死，汩没海中如泡子。猛风击浪了无休，风静源平非我所。",
            "comment": ""
        },
        {
            "title": "颂证道歌·证道歌",
            "content": "放四大，莫把促，本无毫发堪依托。地水火风亦假名，十二缘生如兔角。",
            "comment": ""
        },
        {
            "title": "颂十玄谈·达本",
            "content": "撒手到家人不识，明朝更不分南北。逢场作戏弄孔魂，反指牛儿是弥勒。",
            "comment": ""
        },
        {
            "title": "偈颂十四首",
            "content": "化彼三千七十士，唯恐迷流增嫉妒。不患寡而患不均，后代绵绵常贵富。我道无心粥饭缘，饥餐渴饮全无措。一家有事百家忧，心净还如佛净土。庐陵米价也寻常，一粒破时全体露。",
            "comment": ""
        },
        {
            "title": "赞护教",
            "content": "一成一切成，一坏一切坏。法身无二相，总别无罣碍。凡圣本自无，性天真常在。寄语住山人，伊作麽生会。",
            "comment": ""
        },
        {
            "title": "颂四宾主",
            "content": "无边无表实希奇，虚空为鼓须弥槌。轻轻敲著作金声，试问同参知不知。",
            "comment": ""
        },
        {
            "title": "偈颂三十首",
            "content": "打折达磨西来脚，莫令有误本来人。当处得心非向背，九年面壁寂光明。庭中立雪憨痴汉，海裹口乾渴爱津。如今大有心颠倒，梦寐胡诌学道人。且向自心中体究，於斯如实更证明。须观古德皆如是，万莫瞒心自发轻。诳谤定招无间业，未全本觉且依经。修竹未了身依口，莫学提纲没量人。对病用医须有意，指权归实救迷情。迷悟不同谁解意，三乘犹尚未全明。不契一乘为外道，经生持戒不知。徒劳南北与东西，满口文章不合义。不曾亲近正知见，色见声闻弄识神。髑髅几度皮消殒，林下追寻没一人。妄把玄诠为事会，五千救网变成尘。看经须用钱财雇，佛事全凭铙钹音。餕馅饼皮纱布绢，猪羊犬马折经金。僧俗一同轮苦趣，辜负牟尼古佛心。致使类多贤行少，仁慈鲜矣足孤贫。荣华富贵千无一，菩萨神仙不降生。如麻似粟人头面，杀盗贪嗔胜畜心。不管刹那沉劫海，且徒眼下乐精神。背善恶临无解处，烧香合掌告观音。大慈大悲来杀苦，须臾命断叹悲深。一生不布纤毫善，悔惧双交没主人。方知今死难思悔，黑业无边我自成。寄语世间今未死，光阴莫负早回心。何况出家亲悟者，喃喃直指古同今。所以办心供作务，将勤补拙助元灵。相逢来往无心见，大事未成戒行深。史欲心空如及第，回头救接未归人。始合老师弘大愿，先难后易叹吟吟。十字街头不见客，孤峰顶上目群生。助柴活计元如是，不负当时这老僧。",
            "comment": ""
        },
        {
            "title": "化无尽历",
            "content": "化城立有谁知意，普雨调和润万机。大根枝节全体露，何殊弥勒降生时。石儿拍掌连云指，木女含笙和水吹。试问灯笼谁解舞，知无我者快拈锤。",
            "comment": ""
        },
        {
            "title": "颂古九十八首",
            "content": "察明表重验虚无，不久堪为唱导师。不觉惊动生灭相，临时撮略显精粗。",
            "comment": ""
        },
        {
            "title": "颂古九十八首",
            "content": "循水寻流不见源，逢人相问岂堪言。知君背觉劳生解，谩语皆真意普贤。",
            "comment": ""
        },
        {
            "title": "金刚随机无尽颂·妙行无住分第四",
            "content": "霜凌溪竹寒，云外叠峰峦。谁人知此意，独坐且深观。",
            "comment": ""
        },
        {
            "title": "金刚随机无尽颂·善现起请分第二",
            "content": "一堂风冷澹，翠竹笼轩槛。夜静松声清，蟾光凝湛湛。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "道大言无妄，佛诚说非诳。如是接群生，生灭心说谤。",
            "comment": ""
        },
        {
            "title": "颂古九十八首",
            "content": "探宗勘辨要当人，劫火焰中摝眼睛。渐源顿入洪波裹，直至如今不见形。",
            "comment": ""
        },
        {
            "title": "金刚随机无尽颂·法界通花分第十九",
            "content": "福德元无实，本光常湛寂。圆明法界内，杳廓无穷极。",
            "comment": ""
        },
        {
            "title": "金刚随机无尽颂·无法可得分第二十二",
            "content": "只知闻信马，髑髅遍天下。是他无不知，忙忙浑昼夜。",
            "comment": ""
        },
        {
            "title": "颂石头和尚草庵歌",
            "content": "结草为庵莫生退，百鸟衔花也不来。花开还被风吹落，不得春风花不开。",
            "comment": ""
        },
        {
            "title": "金刚随机无尽颂·正信希有分第六",
            "content": "取相便成非，穷子不曾归。宁自抛家业，甘受野狐欺。",
            "comment": ""
        },
        {
            "title": "颂四宾主",
            "content": "贼是小人君记取，好手白拈犹未许。坐断圣凡绝见闻，扬眉且胜拈华举。",
            "comment": ""
        },
        {
            "title": "金刚随机无尽颂·依法出生分第八",
            "content": "开亦是春风，未免一场空。明明分五叶，结果自然同。",
            "comment": ""
        },
        {
            "title": "颂证道歌·证道歌",
            "content": "如净琉璃含宝月，昔时未悟今皆彻。只有此心更没心，不览邪师文字诀。",
            "comment": ""
        },
        {
            "title": "颂古九十八首",
            "content": "拿云□浪透山川，独掉孤峰般若船。度尽四生超彼岸，九年面壁少林传。",
            "comment": ""
        },
        {
            "title": "金刚随机无尽颂·正信希有分第六",
            "content": "善根经远劫，一念还迦叶。微笑领玄宗，了本无交涉。",
            "comment": ""
        },
        {
            "title": "金刚随机无尽颂·妙行无住分第四",
            "content": "知是几年竿，细察早颟顸。一声无孔笛，寥寥天地宽。",
            "comment": ""
        },
        {
            "title": "金刚随机无尽颂·知见不生分第三十一",
            "content": "法应如是解，其余休捏怪。六臂任三头，一心无变坏。",
            "comment": ""
        },
        {
            "title": "行住坐卧三十二颂",
            "content": "生老病死苦相煎，唯我能知速弃捐。十二明中常念佛，闻师一举耳无边。",
            "comment": ""
        },
        {
            "title": "十二时歌",
            "content": "黄昏戌，更点分明黑如漆。一道常光绝世伦，来往不通金密积。知不知，识不识，自古至今非外觅。木女清宵何所为，混月闲吹无孔笛。",
            "comment": ""
        },
        {
            "title": "偈颂三十首",
            "content": "化藏经语，结般若因，度有缘众。一卷一千，共亦不共，才出头来，便得受用。此经无价，拟议不中。除非自肯，破尘了梦。见佛不空，塔成无缝。半偈舍身，古今尊重。劫火不烧，魔不能动。佛祖皆宗，天龙普供。万莫放过，千亿珍重。",
            "comment": ""
        },
        {
            "title": "金刚随机无尽颂·持经功德分第十五",
            "content": "信心才不逆，心外非他觅。一体更无余，无余也不识。",
            "comment": ""
        },
        {
            "title": "颂证道歌·证道歌",
            "content": "未了还须偿宿债，这个冤家何日解。得休休去且休休，莫入他家饶了卖。",
            "comment": ""
        },
        {
            "title": "颂证道歌·证道歌",
            "content": "我今解此如意珠，不论贫富灌头舒。出没往来无欠缺，四生六道入无余。",
            "comment": ""
        },
        {
            "title": "十二时歌",
            "content": "食时辰，金牛作舞笑忻忻。漆桶漆桶吃来□，参方谁识老婆心。佛祖意，只如今，且无自己及他人。雪峰指作一面镜，轮劫猕猴佩苦辛。",
            "comment": ""
        },
        {
            "title": "行者妙晓求颂",
            "content": "头头相应人希会，物物皆真体不殊。但办肯心终不赚，情忘想尽入无余。自是出家无眼目，只言苦行落空虚。甘贽在俗犹通理，妙晓无求自得珠。",
            "comment": ""
        },
        {
            "title": "行住坐卧三十二颂",
            "content": "千年枯木老纵横，鬼怕神疑夜叉灯。不是道人谁敢动，如斯应不是众生。",
            "comment": ""
        },
        {
            "title": "赞护教",
            "content": "困权反正，办道玉泉。无相无空，义足先天。",
            "comment": ""
        },
        {
            "title": "金刚随机无尽颂·离色离相分第二十",
            "content": "别是一家春，岂俱日月轮。诸法不相到，闲身混白云。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "僧家起大屋，枉费他金谷。不是明眼人，真如大地狱。黄叶止孩啼，只要免啼哭。不犯一滴酒，不动一片肉。",
            "comment": ""
        },
        {
            "title": "金刚随机无尽颂·善现起请分第二",
            "content": "如是真如是，无□不心地。触目应菩提，名标法身义。",
            "comment": ""
        },
        {
            "title": "活人歌",
            "content": "大圣灵验普庵圆，广施含灵遇有缘。信心清净通灵感，万病俱销释业愆。文殊体，用普贤，活人歌裹现金仙。药王药上非他术，扁鹊孙真共一言。分三服，净水煎，莫将血味污心田。万物有形皆我体，但行慈德解仇冤。内无想，外无缘，何必神方肘后传。身心本是金刚体，不解观心被业缠。药病销，心月圆，信时佛岂独西天。在在处处人皆有，世间无比这灵源。除罪垢，脱百冤，解使昏□朗义天。信知非我谁为病，大士维摩笑裹眠。众生病，我不颠，体没众生我病痊。不二法门谁敢道，金毛师子露身全。速投药，解尘缘，莫学群迷眼似圣。随机应感非难易，信手拈来不用钱。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "万木自回春，向道无故新。劝君休取相，拈起转光鳞。",
            "comment": ""
        },
        {
            "title": "颂证道歌·证道歌",
            "content": "心是根，法是尘，根尘睹对转迷情。以火救火方主妙，烧却从前业识心。",
            "comment": ""
        },
        {
            "title": "金刚随机无尽颂·化无所化分第二十五",
            "content": "不宰是真功，色不异於空。起时唯法起，眼瞎耳兼聋。",
            "comment": ""
        },
        {
            "title": "求佛哀佑",
            "content": "母子相逢几万年，夕阳梦断岂堪言。多时不隔如今见，赵州勘破老婆禅。",
            "comment": ""
        },
        {
            "title": "示行者",
            "content": "绝顶无人处，融会亦非难。独步依无住，圆心岂往还。深深妙在无言说，莫教闲指动风幡。大事彻头须进步，白云千里故乡关。",
            "comment": ""
        },
        {
            "title": "颂十玄谈·转位",
            "content": "镬汤炉炭吹教灭，一日三餐饱便歇。狱卒牛头恶夜叉，同气连枝应不别。",
            "comment": ""
        },
        {
            "title": "赞三十六祖颂",
            "content": "提多迦初生，光超日月灯。山顶泉迸涌，此路少人行。",
            "comment": ""
        },
        {
            "title": "颂证道歌·证道歌",
            "content": "我今解此如意珠，贫儿衣裹灿光辉。行行到处不曾失，再逢亲友始无疑。",
            "comment": ""
        },
        {
            "title": "金刚随机无尽颂·如法受持分第十三",
            "content": "名字假宗乘，宗乘岂立名。得兔忘蹄去，通方万里平。",
            "comment": ""
        },
        {
            "title": "颂古九十八首",
            "content": "潦倒禅和足指天，被玄悬得到连颠。随声逐色非明眼，觌面全包更没言。",
            "comment": ""
        },
        {
            "title": "颂古九十八首",
            "content": "心藏智宝少知音，全机付与水龙吟。忽然撞著无相似，谁解光和活死人。",
            "comment": ""
        },
        {
            "title": "颂石头和尚草庵歌",
            "content": "衲被蒙头万事休，九年面壁为迷流。神光断擘何希有，萨埵投崖饲虎求。",
            "comment": ""
        },
        {
            "title": "颂十玄谈·还源",
            "content": "返本还源事已差，轻罗不著外寻麻。劳虑即真犹未信，忽然解道见桃花。",
            "comment": ""
        },
        {
            "title": "颂证道歌·证道歌",
            "content": "分别名相不知休，阳焰空花岂可求。龙舟旧阁闲田地，一度赢来方始休。",
            "comment": ""
        },
        {
            "title": "颂断觜瓶",
            "content": "心法无断灭，踢倒一净瓶。华林不奈何，不脱声色名。真如俱是戏，心境一等平。不落有无用，三昧本空清。",
            "comment": ""
        },
        {
            "title": "颂证道歌·证道歌",
            "content": "默时说，说时默，佛祖妙机无法则。除非亲到此门中，棒头取正参方客。",
            "comment": ""
        },
        {
            "title": "金刚随机无尽颂·尊重正教分第十二",
            "content": "龙宫盈海藏，金口亲宣唱。字字不违贤，个中绝名相。",
            "comment": ""
        },
        {
            "title": "颂古九十八首",
            "content": "释梵天帝，宝冠履地。不诵华严，佛不富贵。离四句非，绝百非是。绝百非非，离四句易。",
            "comment": ""
        },
        {
            "title": "颂证道歌·证道歌",
            "content": "亦愚痴，亦小騃，五百三百成团块。太公发愿乳香烧，蛇行鼠步终须坏。",
            "comment": ""
        },
        {
            "title": "颂证道歌·证道歌",
            "content": "净五眼，得五力，五通曾告瞿昙觅。证知见觉不相干，因邪打正连天碧。",
            "comment": ""
        },
        {
            "title": "畏爱兼抱",
            "content": "南山有条鳖鼻蛇，雪峰往日镇常夸。丧身失命知多少，满地如今号菜花。",
            "comment": ""
        },
        {
            "title": "金刚随机无尽颂·无为福胜分第十一",
            "content": "持经不自夸，白玉本无瑕。若还更道会，碓觜却生花。",
            "comment": ""
        },
        {
            "title": "应化非真分第三十二",
            "content": "如如皆合道，休向外边讨。大地作纤尘，万里无茎草。",
            "comment": ""
        },
        {
            "title": "金刚随机无尽颂·结实分主",
            "content": "建业萧梁子，历劫宗心祖。志公一会人，显道腾今古。",
            "comment": ""
        },
        {
            "title": "偈颂十四首",
            "content": "不因孤露妄难休，大□既成难悉婺。江烟梅雨却知音，□出头人有可极。师子见，无畏力。满目相知不相识，枯木寒灰唯我知。浩浩资深源汲汲，翘松野鹤表吾师。吾师心兮心掌寂，常寂光中饶益人。",
            "comment": ""
        },
        {
            "title": "颂古九十八首",
            "content": "举得分明和得亲，通方岂欲自瞒人。只要真底无丝隔，状若千灯一室明。",
            "comment": ""
        },
        {
            "title": "金刚随机无尽颂·能净业障分第十六",
            "content": "君看莲出水，万物安堪比。居尘不染尘，欲界行禅理。",
            "comment": ""
        },
        {
            "title": "题宝塔",
            "content": "塔本无缝，真如不动。说此经处，涌出虚空。释迦多宝，听说如梦。东西无二，见见不同。无刹不收，无色不融。层层落落，光影重重。恒河沙劫，尽入其中。三世诸佛，一法身通。针劄不入，寿量无穷。目连舍利，常隐於中。阿育王像，妙色金容。天龙八部，万亿灵通。擎山持杵，遍满虚空。护持礼塔，摧灭魔踪。显正宝塔，八面玲珑。水火不坏，障毗岚风。众生见者，永脱樊笼。信者施者，功德不空。无住布施，福德无穷。住相布施，犹滞途中。诸化子等，无功之功。成如是塔，标指宗风。空劫坏时，此塔不溶。劫火洞然，体若虚空。究竟涅槃，应时体用。逗机应化，无法不同。皇图永固，舜雨尧风。郡邑宰僚，禄位高崇。万民快乐，五谷盈丰。狼烟自息，瑞气和浓。性相平等，含灵体同。世出世间，色不异空。稽首如南，礼塔事终。乾道四年，戊子季冬。南泉慈化，肃老遗风。法界有情，一切珍重。",
            "comment": ""
        },
        {
            "title": "颂十玄谈·祖意",
            "content": "三贤尚未明斯旨，羊鹿牛车孩子戏。数墨巡行枉用功，假立名为乾慧地。",
            "comment": ""
        },
        {
            "title": "金刚随机无尽颂·叹仰流通",
            "content": "共喜免竛竮，超越生死名。将虚却作实，以平报不平。",
            "comment": ""
        },
        {
            "title": "颂证道歌·证道歌",
            "content": "一性圆通一切性，观君莫犯西天令。至道无难嫌简择，杜口毗耶元不证。",
            "comment": ""
        },
        {
            "title": "金刚随机无尽颂·庄严净土分第十",
            "content": "曾无一法侵，心外更无心。月冷空当午，松寒露满襟。",
            "comment": ""
        },
        {
            "title": "十二时歌",
            "content": "鸡鸣丑，飞空著地波波走。演若达多再得头，依前不换旧时首。无不无，有不有，有无不到休开口。拈槌竖拂有谁知，逐迹寻臊真猎狗。",
            "comment": ""
        },
        {
            "title": "颂十玄谈·转位",
            "content": "无明山中作云雷，闪电霞光灿不开。霹雳一声山岳震，曼拿大士笑咍咍。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "无所从来去，法身非住处。弃满十方空，言说非本据。",
            "comment": ""
        },
        {
            "title": "颂证道歌·证道歌",
            "content": "自从顿悟了无生，动寂无非共佛行。人问正因无可表，扬眉之外更无能。",
            "comment": ""
        },
        {
            "title": "颂证道歌·证道歌",
            "content": "般若锋兮金刚焰，无说无闻非顿渐。倚开长放白毫光，祈雨祈晴无不验。",
            "comment": ""
        },
        {
            "title": "金刚随机无尽颂·如法受持分第十三",
            "content": "当何奉此经，直千金□□。诸佛从此出，十地尚魂惊。",
            "comment": ""
        },
        {
            "title": "颂证道歌·证道歌",
            "content": "降龙钵，解虎锡，也是如来随事立。显权就实化众生，究竟皆从定慧出。",
            "comment": ""
        },
        {
            "title": "金刚随机无尽颂·净心行善分第二十三",
            "content": "暖律潜消冻，万国春风动。柳上一声莺，唤醒轮回梦。",
            "comment": ""
        },
        {
            "title": "颂古九十八首",
            "content": "迷悟是谁先起立，忘躯失命老婆心。东西岂离摩耶腹，南北弥纶针不任。",
            "comment": ""
        },
        {
            "title": "金刚随机无尽颂·无得无说分第七",
            "content": "朝菌荣非速，一念无延促。超过数量心，智宝非荆玉。",
            "comment": ""
        },
        {
            "title": "金刚随机无尽颂·叹仰流通",
            "content": "释梵龙天众，憍己加敬重。悟佛了无生，悟与含灵共。",
            "comment": ""
        },
        {
            "title": "颂证道歌·证道歌",
            "content": "是则龙女顿成佛，一颗明珠非外物。南方无垢息光□，亲见灵山分皂白。",
            "comment": ""
        },
        {
            "title": "应化非真分第三十二",
            "content": "七宝岂齐经，福多不离心。心心心是佛，何处更堪寻。",
            "comment": ""
        },
        {
            "title": "赞三十六祖颂",
            "content": "精通无说说，本地亦无生。无生花满地，本传无尽灯。",
            "comment": ""
        },
        {
            "title": "无见顶相",
            "content": "无影树下谁相识，瑠璃殿内绝形名。千岩色□祥光现，万壑松风和没人。",
            "comment": ""
        },
        {
            "title": "颂石头和尚草庵歌",
            "content": "欲识庵中不死人，几回昏暗又天明。明暗不来渠不动，周天匝地等空平。",
            "comment": ""
        },
        {
            "title": "三昧诸颂",
            "content": "出生入死足通神，全体三生父母灵。不是如来知见力，舍身财命卒难升。",
            "comment": ""
        },
        {
            "title": "颂证道歌·证道歌",
            "content": "不因讪谤起冤亲，斩却猫儿不作声。尤赖赵州收得橛，草鞋搭脑笑忻忻。",
            "comment": ""
        },
        {
            "title": "金刚随机无尽颂·持经功德分第十五",
            "content": "当处即瞿昙，骨董两头提。头长三尺二，身著七斤衫。",
            "comment": ""
        },
        {
            "title": "三昧诸颂",
            "content": "千光一合圆如镜，万象森罗影现中。此光大用如如体，道了桥成风自同。",
            "comment": ""
        },
        {
            "title": "颂十玄谈·心印",
            "content": "虽知体自虚空性，如理深渊融一镜。万象森罗没处藏，摩尼离垢当清净。",
            "comment": ""
        },
        {
            "title": "颂古九十八首",
            "content": "万卷诗书难却易，片衣口饭易却难。说甚须弥和芥子，堂堂体露指风旛。",
            "comment": ""
        },
        {
            "title": "金刚随机无尽颂·能净业障分第十六",
            "content": "持诵心无辍，不事闲言说。夜夜礼观音，水裹捞明月。",
            "comment": ""
        },
        {
            "title": "颂证道歌·证道歌",
            "content": "数他珍宝有何益，倚门傍户痴心急。被伊轻贱且无言，衣裹明珠犹未识。",
            "comment": ""
        },
        {
            "title": "颂古九十八首",
            "content": "赵州火急要人成，大众浑无半眼窥。骑个金毛游物外，南泉滴滴意深深。",
            "comment": ""
        },
        {
            "title": "颂证道歌·证道歌",
            "content": "火裹生莲终不坏，念念劳生不自在。彼既丈夫我亦然，舍短从长无罣碍。",
            "comment": ""
        },
        {
            "title": "行住坐卧三十二颂",
            "content": "如今无缝古棱层，透石穿云度有生。普纳众缘无住著，状如一室百千灯。",
            "comment": ""
        },
        {
            "title": "赞三十六祖颂",
            "content": "迦那提波针投钵，深契无相心解脱。辨因木耳再来人，巧幻不亏於毫末。",
            "comment": ""
        },
        {
            "title": "金刚随机无尽颂·知见不生分第三十一",
            "content": "能有几人知。鼓是两头皮，禾山打不迷。道吾闻举笏，",
            "comment": ""
        },
        {
            "title": "李光远宅籴米",
            "content": "堪笑南泉老古锥，住山情况了无依。解使木人来买米，和光风月正先知。奇奇，柳眼桃腮总是机。寸草不生千万里，出门春色供依依。痴痴，三千不惜换骊珠。若问普庵来意处，光明遍匝体如如。",
            "comment": ""
        },
        {
            "title": "颂证道歌·证道歌",
            "content": "岑崯幽邃长松下，月郎风高寒溜泻。潺湲古韵实希奇，卖向人前谁著价。",
            "comment": ""
        },
        {
            "title": "示徒",
            "content": "未得尘劳息，须依善知识。若肯慈悲学，发愿施心力。入泥并入水，莫作闲戏剧。扬眉动目庭，法身无穷极。於中习懒者，管取没饭吃。趁队只□饱，披毛无了日。不信佛乘经，逐末本却失。咄哉大丈夫，你乘谁气力。当本无我人，贪忙有何益。何似歇无明，听吹无孔笛。五音六律全，皓月悲风寂。一声宇宙宽，个中闻的实。和同为智身，无物堪遮窒。奉劝草木影，闲时急收拾。",
            "comment": ""
        },
        {
            "title": "颂十玄谈·尘异",
            "content": "丈夫自有冲天志，不著形名非与是。交彻辉光意气浓，金毛师子真堪畏。",
            "comment": ""
        },
        {
            "title": "颂证道歌·证道歌",
            "content": "百兽闻之皆脑裂，穿山透石魔群折。夜来依旧卓长空，饱清风，漱明月。",
            "comment": ""
        },
        {
            "title": "颂十玄谈·回机",
            "content": "木人夜半穿靴去，得意生身无住处。妙用难传妄想立，知君未解通方句。",
            "comment": ""
        },
        {
            "title": "金刚随机无尽颂·福智无比分第二十四",
            "content": "世界须弥主，法身遍寰宇。拄地复撑天，切忌知人举。",
            "comment": ""
        },
        {
            "title": "颂证道歌·证道歌",
            "content": "境静林閒独自游，端威无动体皆周。元来不管他人事，任彼桥流水不流。",
            "comment": ""
        },
        {
            "title": "金刚随机无尽颂·大乘正宗分第三",
            "content": "四生空鸟迹，六道无见觅。十二假因缘，了幻元无识。",
            "comment": ""
        },
        {
            "title": "颂古九十八首",
            "content": "似水煎茶待故人，知音吃了笑忻忻。茶水本来无一说，扬眉早是自瞒心。",
            "comment": ""
        },
        {
            "title": "何叔宜求颂",
            "content": "十力功高谁履践，叔宜重叩普庵门。玄玄众妙灵知有，自肯唯心闻不闻。时信金刚通佛慧，情忘想尽合乾坤。夜月晓风消息满，希夷独步道常存。",
            "comment": ""
        },
        {
            "title": "颂四宾主",
            "content": "直须认得本来真，智机心知外道人。联迹不留无对待，乾坤无不是吾身。",
            "comment": ""
        },
        {
            "title": "颂证道歌·证道歌",
            "content": "法身觉了无一物，入灭降生非出没。观身实相亦如然，究竟何曾离兜率。",
            "comment": ""
        },
        {
            "title": "十二时歌",
            "content": "日出卯，斋粥无□心觉饱。钵盂洗了自闲闲，方信赵州机便巧。师子见，全牙爪，惊杀百年老虎豹。捏怪文殊劈脑骑，二乘皆道庄严好。",
            "comment": ""
        },
        {
            "title": "颂证道歌·证道歌",
            "content": "上士一决一切了，十二时中常皎皎。掷剑挥空大丈夫，回头自觉无边表。",
            "comment": ""
        },
        {
            "title": "颂证道歌·证道歌",
            "content": "多年枉作风尘客，不问东西与南北。只应好住便安身，闻举汝身心似墨。",
            "comment": ""
        },
        {
            "title": "颂石头和尚草庵歌",
            "content": "上乘菩萨信无疑，为法忘躯世所希。粉骨碎身应未报，声闻小果卒难知。",
            "comment": ""
        },
        {
            "title": "颂证道歌·证道歌",
            "content": "弃有著空病亦然，却将阴入定安禅。阿赖耶识昆仑藏，万劫顽痴被业缠。",
            "comment": ""
        },
        {
            "title": "颂古九十八首",
            "content": "妙指闲柴意马师，失之千里费工夫。佛法不是这道理，拙用金毛作野狐。",
            "comment": ""
        },
        {
            "title": "颂古九十八首",
            "content": "飞空著地情依识，大地山河情识磨。色空明暗无相似，挑起蛇时会也麽。",
            "comment": ""
        },
        {
            "title": "金刚随机无尽颂·非说所说分第二十一",
            "content": "真闻信不猜，无去亦无来。声闻无见解，人天几万回。",
            "comment": ""
        },
        {
            "title": "偈颂五首",
            "content": "体得寰中物，忘机自葆光。老庄言不及，佛祖句难藏。槁木非成道，灰心岂离忙。资深无欠少，本有不须忘。",
            "comment": ""
        },
        {
            "title": "偈颂十四首",
            "content": "若得桥行心亦行，莫教孤负见贫僧。不因通济何如此，暗室千年忽遇灯。",
            "comment": ""
        },
        {
            "title": "赞三十六祖颂",
            "content": "阇夜多因地，昔为自在天。一契无作性，大用得言前。",
            "comment": ""
        },
        {
            "title": "颂十玄谈·心印",
            "content": "呼为心印早虚言，满目真如自现交。十二时中无不应，金莺频道柳含烟。",
            "comment": ""
        },
        {
            "title": "加颂蜀僧雪颂",
            "content": "自有山翁样子存，家传祖代没分文。南北东西无别有，光明遍照独为尊。",
            "comment": ""
        },
        {
            "title": "颂证道歌·证道歌",
            "content": "一超直入如来地，自是众生不了利。行住坐卧总皆真，逐末兴心成执滞。",
            "comment": ""
        },
        {
            "title": "偈颂十四首",
            "content": "雪人通身却吃骂，兔角拄杖三十下。龟毛索子钓虚空，道理本来非昼夜。元不借□□，宝所谁知价。一道常光即我心，逼寒虚空无缝罅。",
            "comment": ""
        },
        {
            "title": "颂证道歌·证道歌",
            "content": "利物应机终不吝，毗耶假说众生病。众生了病即通光，领取旧持元本柄。",
            "comment": ""
        },
        {
            "title": "加颂蜀僧雪颂",
            "content": "行人到此宜回首，此物元来处处有。除非自己肯承当，方信境缘无限丑。",
            "comment": ""
        },
        {
            "title": "行住坐卧三十二颂",
            "content": "引领搬徒访万山，深明下手处艰难。圆成满目莲宫现，风铎声清意自闲。",
            "comment": ""
        },
        {
            "title": "颂古九十八首",
            "content": "信地无闲处，知心用不非。微尘佛国土，妙在一毫厘。应当知是见，所说但随宜。古锥无做作，谩把布毛吹。",
            "comment": ""
        },
        {
            "title": "绍椿行者求颂",
            "content": "假使八千五百岁，绍椿松鹤未为奇。不若绍明光不变，此中实应出家时。念道何忧衣食事，千光影裹听莺啼。闻声一啭浑消息，满目莲花不见枝。",
            "comment": ""
        },
        {
            "title": "颂三门",
            "content": "道人活计若虚空，应物无心世岂同。假立化城标宝所，暂时指客怀寰中。",
            "comment": ""
        },
        {
            "title": "赞三十六祖颂",
            "content": "优波耶鞠多，三昧力降魔。法传香种子，意气尚周罗。",
            "comment": ""
        },
        {
            "title": "颂十玄谈·转位",
            "content": "金锁玄关留不住，穿云透石充寰宇。四时不语信寥寥，万劫超然希伴侣。",
            "comment": ""
        },
        {
            "title": "颂古九十八首",
            "content": "古今学道与参禅，未谙眼耳妙言诠。一粒玄沙无住本，时时兴贩海南船。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "千古任风吹，明月最相宜。寒鸿云外叫，此意有谁知。",
            "comment": ""
        },
        {
            "title": "金刚随机无尽颂·法身非相分第二十六",
            "content": "如来一念周，无尽意风流。丰干骑老虎，沩山跨水牛。",
            "comment": ""
        },
        {
            "title": "赞三十六祖颂",
            "content": "马鸣分身百亿，论数玄诠无极。六通三昧降魔，不用色声气力。",
            "comment": ""
        },
        {
            "title": "偈颂三十首",
            "content": "今日不知来日事，贪嗔痴爱度朝昏。披毛戴角更相互，岂识修真般若门。",
            "comment": ""
        },
        {
            "title": "行住坐卧三十二颂",
            "content": "扁鹊卢医速退边，大家饱吃普庵圆。解冤释结消诸病，感应无方不用钱。",
            "comment": ""
        },
        {
            "title": "颂证道歌·证道歌",
            "content": "依在心，殃在身，汝身非与我同真。臭烂腥臊无用处，识神沈劫堕迷津。",
            "comment": ""
        },
        {
            "title": "金刚随机无尽颂·大乘正宗分第三",
            "content": "欲说宗乘正，不落凡兼圣。有无俱不到，截断邪师柄。",
            "comment": ""
        },
        {
            "title": "颂证道歌·证道歌",
            "content": "常独行，常独步，步步不离佛国土。不曾见有一众生，皆入无余涅磐户。",
            "comment": ""
        },
        {
            "title": "颂古九十八首",
            "content": "玄沙大用，雪峰三弄。大地山河，六遍震动。",
            "comment": ""
        },
        {
            "title": "颂古九十八首",
            "content": "未解空时决定疑，速教归去莫令迟。诸方罕辨无声句，师子还生师子见。",
            "comment": ""
        },
        {
            "title": "信士画真请赞",
            "content": "法空为座，金刚为体，板如痴脱空无底。信心无二，吞山纳水。",
            "comment": ""
        },
        {
            "title": "颂古九十八首",
            "content": "驴嘶马唤不回头，古佛光中未肯休。解道探机无别物，相逢聊示指端头。",
            "comment": ""
        },
        {
            "title": "化米",
            "content": "当关击破黄金锁，佛与众生无两个。全提吞尽十方空，万亿龙天为护佐。雪歌独唱古峰头，风月溪山同赞和。从来经阐在当人，密赖知音共扬播。共扬播，非彼我，一钵千家崇善果。直叩维摩不二门，狭路相逢休放过。",
            "comment": ""
        },
        {
            "title": "颂证道歌·证道歌",
            "content": "一颗圆光非内外，镇海明珠今尚在。仰山不敢自埋藏，问著灵知当不昧。",
            "comment": ""
        },
        {
            "title": "颂证道歌·证道歌",
            "content": "去圣远兮邪见深，祖师肚裹觅知音。两个禅僧相借问，旧时佛法不如今。",
            "comment": ""
        },
        {
            "title": "学无学颂一十五首",
            "content": "尝闻学道不依形，道不依形不离形。不离不依犹寐语，寻思寐语本天真。",
            "comment": ""
        },
        {
            "title": "颂石头和尚草庵歌",
            "content": "石头和尚草庵歌，试问参方会世麽。千万莫将茅瓦比，离钩三寸绰清波。",
            "comment": ""
        },
        {
            "title": "睹弟子作颂题窗乃续韵警之",
            "content": "饶舌刀，刀不透，临窗一语更离披。侬家自有同风事，千里无来却肯伊。",
            "comment": ""
        },
        {
            "title": "颂证道歌·证道歌",
            "content": "了知生死不相关，却把虚空作鼓挽。打者甚多闻者少，禾山老汉实无端。",
            "comment": ""
        },
        {
            "title": "颂十玄谈·一色",
            "content": "明月芦花不似他，於中一气逼天罗。涅槃影裹无相识，鼻孔辽天笑大歌。",
            "comment": ""
        },
        {
            "title": "颂证道歌·证道歌",
            "content": "吾早年来积学问，冲风冒雨多迷闷。一到曹溪更不疑，方知往昔虚劳顿。",
            "comment": ""
        },
        {
            "title": "宣说神咒",
            "content": "痴人著色又扣声，岂解圆音不可听。自古迄今宣不断，到家方觉少知音。",
            "comment": ""
        },
        {
            "title": "加颂蜀僧雪颂",
            "content": "百千方便一乾坤，得者还须皂白分。珠体未明成五色，举头鹞子过罗村。",
            "comment": ""
        },
        {
            "title": "颂证道歌·证道歌",
            "content": "犹如仰箭射虚空，力尽无功到底空。如何得似三平老，聊闻看箭劈开胸。",
            "comment": ""
        },
        {
            "title": "颂证道歌·证道歌",
            "content": "宗迹通，说亦通，两处由来剑刃锋。八还要义漫天诀，七处徵心理一同。",
            "comment": ""
        },
        {
            "title": "颂证道歌·证道歌",
            "content": "欲得不招无间业，对镜无心心自歇。何须苦苦外驰求，灵光独耀如明月。",
            "comment": ""
        },
        {
            "title": "行住坐卧三十二颂",
            "content": "百里千乡信未圆，到来空爇一寻烟。我今朝夕时闻见，粉骨碎身报未全。",
            "comment": ""
        },
        {
            "title": "颂证道歌·证道歌",
            "content": "真不立，妄本空，劝君贼过莫施弓。越古超今无可有，纤毫窒碍不能通。",
            "comment": ""
        },
        {
            "title": "颂证道歌·证道歌",
            "content": "二十八代西天记，祖祖相传无别智。唐朝八定四空禅，有为不达真空位。",
            "comment": ""
        },
        {
            "title": "赞三十六祖颂",
            "content": "迦毗摩罗师，外道成正真。了斯第一义，非故亦非新。",
            "comment": ""
        },
        {
            "title": "三昧诸颂",
            "content": "空色无边际，离垢摩尼圆。能依实相用，助发有龙天。",
            "comment": ""
        },
        {
            "title": "颂石头和尚草庵歌",
            "content": "万般解，笔写石镌处处卖。不将一字与人依，露迥迥兮赤洒洒。",
            "comment": ""
        },
        {
            "title": "颂古九十八首",
            "content": "洞山活计未全包，太老赞龟罕辨爻。有物先天非相貌，岂干动用色相交。",
            "comment": ""
        },
        {
            "title": "颂证道歌·证道歌",
            "content": "非但空摧外道心，人天归仰□至今。求男乞女头头应，动乐歌欢用我声。",
            "comment": ""
        },
        {
            "title": "偈颂三十首",
            "content": "腊月三十夜，髑髅自相骂。阎老索饭钱，汝等怕不怕。龟毛敲兔角，五彩虚空画。正当恁麽时，摩尼谁著价。大年初一日，道闲却成急。自拜梦中人，妄想从谁立。唯我知不知，今古希相识。张三李四歌，草木空祗揖。日月转眼睛，历劫不曾停。三贤与十圣，枉费苦精神。常思达磨老，九年守少林。如今意不尽，瓦砾即真金。",
            "comment": ""
        },
        {
            "title": "颂证道歌·证道歌",
            "content": "但自怀中解垢衣，威音王佛汝须知。忆前妙得犹为二，何况今时说是非。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "忻悲泪湿巾，忆昔枉精神。今朝闻道矣，夕死也甘心。",
            "comment": ""
        },
        {
            "title": "颂十玄谈·回机",
            "content": "再三捞摝始方知，捉影逃形也太痴。行眼大悲分得半，维摩老汉始全提。",
            "comment": ""
        },
        {
            "title": "颂证道歌·证道歌",
            "content": "即是如来真实相，闹市卓牌标榜样。子湖狗子咬三关，未透玄机招业障。",
            "comment": ""
        },
        {
            "title": "赞护教",
            "content": "给孤施地，慈化为尊。护人成佛，功德奚论。",
            "comment": ""
        },
        {
            "title": "金刚随机无尽颂·无得无说分第七",
            "content": "溟鲲运不赊，大地一微沙。更有九万里，依旧入芦花。",
            "comment": ""
        },
        {
            "title": "金刚随机无尽颂·如法受持分第十三",
            "content": "善现重伸请，妙悟心清醒。实扣此经名，岂欲谈虚境。",
            "comment": ""
        },
        {
            "title": "偈颂三十首",
            "content": "显老明禅，入理深渊。文殊为体，妙用普贤。凤山得旨，妙契南源。三株树下，坐断云烟。金刚作眼，鼻孔辽天。言谈讽咏，草木皆鲜。钦风久矣，偶睹惠然。如天甘露，沃我心田。希有希有，世外金仙。老婆心切，示我窥鞭。自知本有，久被尘缠。普光明殿，海印俱全。弥勒阁中了，了了何言。常在不欠，触目无边。一毫头上，妙绝偏圆。含融法界，本体现前。",
            "comment": ""
        },
        {
            "title": "颂十玄谈·达本",
            "content": "勿於中路事空王，赞火还须金色光。烧却三千并世界，死中得活也无方。",
            "comment": ""
        },
        {
            "title": "大众仰观",
            "content": "多身一体少人知，不体无空自执迷。除非妙达斯三昧，个裹圆观始不疑。",
            "comment": ""
        },
        {
            "title": "学无学颂一十五首",
            "content": "周岁孩儿八十翁，若观老少绝宗风。众生世界本无有，妙在当人一性中。",
            "comment": ""
        },
        {
            "title": "赞三十六祖颂",
            "content": "无事商那和，翛然了义多。是法不可说，转念摩噜陀。",
            "comment": ""
        },
        {
            "title": "金刚随机无尽颂·无法可得分第二十二",
            "content": "为无所得耶，穷理绝纤瑕。不可得中得，无碍亦无遮。",
            "comment": ""
        },
        {
            "title": "颂证道歌·证道歌",
            "content": "优游静坐野僧家，懒出廛中露爪牙。莫怪道人无可有，清风横点白云茶。",
            "comment": ""
        },
        {
            "title": "颂古九十八首",
            "content": "自昧灵兴怕黑风，向他直道转盲聋。声中露体希人会，药山紫玉意和同。",
            "comment": ""
        },
        {
            "title": "颂证道歌·证道歌",
            "content": "本元自性天真佛，一体无边含万物。迷时只道有西天，悟来当甚乾萝卜。",
            "comment": ""
        },
        {
            "title": "彭心斋讳逢源自作颂呈师师於一句下加三句",
            "content": "中有居士，吞光饮露。无相光中有相身，无明路上无生路。",
            "comment": ""
        },
        {
            "title": "金刚随机无尽颂·持经功德分第十五",
            "content": "功德无边量，不及如回向。回向理不如，妄想颠倒诳。",
            "comment": ""
        },
        {
            "title": "金刚随机无尽颂·离色离相分第二十",
            "content": "头头见佛身，元是本来人。棒打不回头，照灵非故新。",
            "comment": ""
        },
        {
            "title": "颂十玄谈",
            "content": "一一，恰似太虚经鸟迹。色即是空空不空，度日长吹无孔笛。",
            "comment": ""
        },
        {
            "title": "颂石头和尚草庵歌",
            "content": "世人住处我不住，布施生天终陷坠。灵光独耀更无余，未达凡夫开眼睡。",
            "comment": ""
        },
        {
            "title": "赞三十六祖颂",
            "content": "降生月氏国，名鸠摩罗多。宿乘尊者记，不二阿弥陀。",
            "comment": ""
        },
        {
            "title": "颂证道歌·证道歌",
            "content": "了了见，无一物，唯有天真一如佛。普贤腹裹接观音，善财稽首称奇特。",
            "comment": ""
        },
        {
            "title": "颂十玄谈·玄机",
            "content": "迢迢空劫勿能收，非相非名触处周。罔象无心珠自现，何劳汩没外驰求。",
            "comment": ""
        },
        {
            "title": "金刚随机无尽颂·庄严净土分第十",
            "content": "昔日然灯所，见闻非我语。方成授记因，达道超今古。",
            "comment": ""
        },
        {
            "title": "颂十玄谈·达本",
            "content": "却叹回时鬓似霜，眉毛眼睫放毫光。从前无理今皆道，笑指泥途七宝装。",
            "comment": ""
        },
        {
            "title": "四字书窗以印实相",
            "content": "实离贯穿理不俱，一人直下体同渠。久停顽坐邪思起，返谤如来正觉虚。",
            "comment": ""
        },
        {
            "title": "金刚随机无尽颂·一体同观分第十八",
            "content": "潭容万像沉，识水悟心深。堂裳空界月，痴猿彻夜寻。",
            "comment": ""
        },
        {
            "title": "颂证道歌·证道歌",
            "content": "水是捉月争拈得，渠应不苟诸颜色。吴道僧繇画不成，痴猿彻夜空拿搦。",
            "comment": ""
        },
        {
            "title": "偈颂三十首",
            "content": "空花水月，一纳无余。迷时四生六道，悟时一颗明珠。",
            "comment": ""
        },
        {
            "title": "颂十玄谈·玄机",
            "content": "灵然一句超群象，不落圣几无伎俩。长笑一声烟雾宽，含虚寂照亡思想。",
            "comment": ""
        },
        {
            "title": "偈颂十四首",
            "content": "大家同受用此且富贵，不妨普庵一穴真风水。乾坤巽，本无位。二十四向绝遮栏，非舌头人云心地。也无贱，也无贵，眼耳鼻舌通身意。无限山人不识龙，从前总是虚劳费。千峰万峰连不断，左右逢源无别水。荣华富贵几遭埋，益子荫孙无变已。蓦直下，无忌讳，司马头陀没意智。随机设化谩留名，个个趁獐失即麂。更迷已，寒静清明争挂纸。岂知空界现圆融，不顾浅深捞水底。",
            "comment": ""
        },
        {
            "title": "行住坐卧三十二颂",
            "content": "火出木烬灰烟灭，黑白无纤可作师。喻若春风融腊雪，普令冷暖□偏枯。",
            "comment": ""
        },
        {
            "title": "学无学颂一十五首",
            "content": "戴起枯髅撞眼晴，烧香设拜甚精勤。一盲引众谁人会，赚误世间多少人。",
            "comment": ""
        },
        {
            "title": "衲衣示众",
            "content": "一个闲身包万有，不能自把著针缝。众缘聚衲须微细，妙相庄严一大通。下下针锋无不实，条条线贯不空空。连天铺地山和水，一合圆成始脱笼。更有一般奇物处，岩前枯木笑春风。",
            "comment": ""
        },
        {
            "title": "颂十玄谈·达本",
            "content": "堪嗟去日颜如玉，常和白云空裹宿。千回万匝只如然，寥寥独唱无生曲。",
            "comment": ""
        },
        {
            "title": "颂证道歌·证道歌",
            "content": "不是山僧逞人我，此事元来无两个。教诠十八不共法，共不共时是什么。",
            "comment": ""
        },
        {
            "title": "赞达磨",
            "content": "妙契触目菩提，谁观达磨西归。只是老胡捏怪，好与三十竹篦。试问参方知不知，狂书早自落便宜。",
            "comment": ""
        },
        {
            "title": "金刚随机无尽颂·一体同观分第十八",
            "content": "明月尚孤吟，松风似海音。海枯终见底，人死不知心。",
            "comment": ""
        },
        {
            "title": "金刚随机无尽颂·知见不生分第三十一",
            "content": "如来重举问，不得等闲论。众生习气深，免堕三乘分。",
            "comment": ""
        },
        {
            "title": "颂十玄谈·祖意",
            "content": "灵机争堕有无功，色空犹未达空空。空色本无权立号，无名全体露金风。",
            "comment": ""
        },
        {
            "title": "金刚随机无尽颂·净心行善分第二十三",
            "content": "菩提元等平，摩尼一颗明。非色非非色，了自本无名。",
            "comment": ""
        },
        {
            "title": "金刚随机无尽颂·法界通花分第十九",
            "content": "法界是檀那，人天福德魔。力尽箭还坠，依前入爱河。",
            "comment": ""
        },
        {
            "title": "金刚随机无尽颂·无为福胜分第十一",
            "content": "施心超刹宝，晴空日杲杲。幽独迥无私，至今漫百草。",
            "comment": ""
        },
        {
            "title": "颂证道歌·证道歌",
            "content": "万两黄金也消得，道人有甚相交涉。家中祖代没分文，广度河沙三界客。",
            "comment": ""
        },
        {
            "title": "颂证道歌·证道歌",
            "content": "从来蹭蹬觉虚行，不辞山远与深坑。一担须弥难放下，爱观峰顶秀崚嶒。",
            "comment": ""
        },
        {
            "title": "金刚随机无尽颂·化无所化分第二十五",
            "content": "杯涵落广弓，疑蛇病腹中。一切著眼坏，谁肯学真空。",
            "comment": ""
        },
        {
            "title": "颂证道歌·证道歌",
            "content": "未了吾今为君决，一字不留无可说。耀古腾今彻底辉，不离当体常光洁。",
            "comment": ""
        },
        {
            "title": "颂证道歌·证道歌",
            "content": "幻化空身即法身，且无分别与缘情。青青翠竹无非相，郁郁黄花搭地灵。",
            "comment": ""
        },
        {
            "title": "颂古九十八首",
            "content": "麟德殿光充六合，君臣和会少知音。老婆饶舌重重举，杜口难开意气深。",
            "comment": ""
        },
        {
            "title": "颂证道歌·证道歌",
            "content": "饥逢王膳不能餐，百品千般耀目间。将谓君家亲用底，谁知益我自生难。",
            "comment": ""
        },
        {
            "title": "颂证道歌·证道歌",
            "content": "江月照，松风吹，不是渠浓更是谁。参禅学道波波走，岂知自有颗明珠。",
            "comment": ""
        },
        {
            "title": "颂证道歌·证道歌",
            "content": "六般神通空不空，眼耳鼻舌身意同。无皮鼓子教谁打，古今分付与雷公。",
            "comment": ""
        },
        {
            "title": "颂古九十八首",
            "content": "一拨眉毛露眼睛，只伤底许没瞳人。灯笼开口呵呵笑，衲僧和梦蹈车轮。",
            "comment": ""
        },
        {
            "title": "颂古九十八首",
            "content": "何处无云不是门，藏锋不露理难论。雪峰未尽玄沙意，惹得村人村又村。",
            "comment": ""
        },
        {
            "title": "金刚随机无尽颂·一合相理分第三十",
            "content": "有为皆纪梦，无为常不动。可惜这圆光，把与髑髅弄。",
            "comment": ""
        },
        {
            "title": "颂古九十八首",
            "content": "无相光中罕遇人，恐参未彻滞疑情。横推直截何干碍，碾出灵明耀日新。",
            "comment": ""
        },
        {
            "title": "金刚随机无尽颂·福智无比分第二十四",
            "content": "无为福胜田，顿觉如来禅。阿鼻刹那灭，八万及四千。",
            "comment": ""
        },
        {
            "title": "颂证道歌·证道歌",
            "content": "吾早曾经多劫修，大通智胜本因周。困何佛法不现前，为伊不荐混迷流。",
            "comment": ""
        },
        {
            "title": "颂石头和尚草庵歌",
            "content": "吾结草庵无宝贝，日劫相陪谁晓会。只缘穷子不归家，未免出头来捏怪。",
            "comment": ""
        },
        {
            "title": "颂证道歌·证道歌",
            "content": "建立幢，立宗旨，语默风云处处是。莫言止道有曹溪，失汝元常何益利。",
            "comment": ""
        },
        {
            "title": "信士画真请赞",
            "content": "苍天苍天。悟无生法，谈不说禅。开两片皮，括地该天。如何是佛，十万八千。",
            "comment": ""
        },
        {
            "title": "颂证道歌·证道歌",
            "content": "一切水月一月摄，翳眼盲夫胡指决。都卢只这一心光，年年来叫桃花月。",
            "comment": ""
        },
        {
            "title": "金刚随机无尽颂·一体同观分第十八",
            "content": "室内千灯晃，佛有何形状。如净琉璃中，内现真金相。",
            "comment": ""
        },
        {
            "title": "行住坐卧三十二颂",
            "content": "了身如幻向谁言，运水搬柴化有缘。忽遇浴室人指水，轻清妙触转光鲜。",
            "comment": ""
        },
        {
            "title": "颂证道歌·证道歌",
            "content": "貌悴骨刚人不顾，唯驾一乘称广度。谁人肯上此莲舟，独畅清风明月赋。",
            "comment": ""
        },
        {
            "title": "颂证道歌·证道歌",
            "content": "寂灭性中莫问觅，恰似他乡迷路客。东西南北总无知，祗个无知大奇特。",
            "comment": ""
        },
        {
            "title": "颂十玄谈·还源",
            "content": "宾主穆时全是妄，相逢迎送分阶巷。老胡不识警梁王，宝积摩尼欢喜藏。",
            "comment": ""
        },
        {
            "title": "行住坐卧三十二颂",
            "content": "心地光明净土圆，一切人见我无言。只拈扫帚东西拨，震动三千及大千。",
            "comment": ""
        },
        {
            "title": "颂证道歌·证道歌",
            "content": "不可毁，不可赞。迩古迄今光灿烂。镇州萝卜大三斤，桶裹水兮钵裹饭。",
            "comment": ""
        },
        {
            "title": "赞三十六祖颂",
            "content": "马驹踏杀天下人，且有什麽相交涉。云作枝竿云作花，妙光圆寂含空劫。",
            "comment": ""
        },
        {
            "title": "行住坐卧三十二颂",
            "content": "几番舒卷济群迷，马祖升堂百丈知。由是那时通一红，而今收放莫令迟。",
            "comment": ""
        },
        {
            "title": "信士画真请赞",
            "content": "此法身，无变坏，鼻孔裹许藏三界。水月空花点不成，非相光中常自在。",
            "comment": ""
        },
        {
            "title": "题三门",
            "content": "无门为法门，无入是真入。君礼信佛心，有为皆不及。舍财离相契无生，天耳廓通尘不立。",
            "comment": ""
        },
        {
            "title": "达理歌",
            "content": "普庵识心达理，不是胡言乱语。教化三千大千，个个透泥入水。应无所住生心，更不祭神拜鬼。时中净念法身，何假烧钱化纸。不被邪魔所惑，各各尽淘真理。亦非夜聚晓散，亦不远寻山水。亦不发愿烧香，亦不弃离妻子。不咽众生血味，便敬六亲九祖。誓不饮酒猖狂，不入牢狱苦楚。见利便不干心，处处如钦父母。你争无明人我，我自无可作做。修桥补路随缘，身作山河国土。供养大地含灵，上愿皇图永固。时时风调雨顺，日日民歌乐舞。皆因自性天真，永不入他门户。如今一物无求，不著邪魔祛使。不离当处湛然，运水搬柴佛事。何须找铙击钹，岂用槌钟击鼓。饶舌合掌归依，早被参方取怒。只心普遍莲花，何异西方净土。自古本自无迷，今本何曾有悟。设有三乘五教，也似添盐和酣。生死涅槃如梦，佛说无所作做。更问达磨西来，他亦别无门路。直指人心是佛，不可更移一步。才有丝发是非，便入魔家邪户。死中得活之人，诸佛龙天守护。斩钉截铁丈夫，这个凡夫了事。如今人赞神钦，万劫群灵仰慕。到此若不回心，岂识摩尼宝库。自利利他不竭，经劫且无怕怖。披云啸月吟古风，透石穿山谈正法。只个心如巧画师，只个身如无缝塔。东村老婆是我娘，爷是南门张大伯。",
            "comment": ""
        },
        {
            "title": "金刚随机无尽颂·无得无说分第七",
            "content": "南泉中水草，古锥更老倒。放却鼻头绳，四天无处讨。",
            "comment": ""
        },
        {
            "title": "颂证道歌·证道歌",
            "content": "语默动静体安然，谢三抛下钓鱼船。刚道参方不出岭，痴人犹尚走如烟。",
            "comment": ""
        },
        {
            "title": "颂十玄谈·玄机",
            "content": "撒手那边千圣外，见知不与凡同会。高峰绝顶棹孤舟，海裹炉焚烟自在。",
            "comment": ""
        },
        {
            "title": "金刚随机无尽颂·无法可得分第二十二",
            "content": "信知如是是，如是是非是。真如无是非，咄哉休瞌睡。",
            "comment": ""
        },
        {
            "title": "皆遍示现",
            "content": "春有百花冬有雪，夏有凉风秋有月。若无一事挂心头，个裹无私真廓彻。",
            "comment": ""
        },
        {
            "title": "颂古九十八首",
            "content": "镜含世界几千春，非相非形假立名。汩没未尝离镜体，怜生谁合饮光人。",
            "comment": ""
        },
        {
            "title": "颂证道歌·证道歌",
            "content": "觉即了，不施功，绕旋三匝耻卢公。虽留一宿非他得，自己灵光本廓通。",
            "comment": ""
        },
        {
            "title": "赞护教",
            "content": "以南权正，无心应物。威德标宗，不可轻忽。",
            "comment": ""
        },
        {
            "title": "金刚随机无尽颂·一合相理分第三十",
            "content": "方得契如如，倒骑三脚驴。踏翻毗卢顶，露出一文殊。",
            "comment": ""
        },
        {
            "title": "金刚随机无尽颂·依法出生分第八",
            "content": "宝施三千界，住相终成坏。离相达无余，此是空知解。",
            "comment": ""
        },
        {
            "title": "金刚随机无尽颂·法界通花分第十九",
            "content": "不辞山路远，要见唐朝面。对面也不识，谁知者方便。",
            "comment": ""
        },
        {
            "title": "十二时歌",
            "content": "晡时申，衙鼓冬冬妙意新。括地该天人不会，如飘野马入迷津。不敢相，勿疏亲，露体堂堂绝翳尘。屠儿一念无诸业，龙女逡巡作佛身。",
            "comment": ""
        },
        {
            "title": "送米与百丈颂",
            "content": "百丈孤支入道林，真如不动意难寻。道人相见非来往，语默全彰亘古今。近日庐陵亲得价，一时分付老婆心。",
            "comment": ""
        },
        {
            "title": "颂证道歌·证道歌",
            "content": "莫将管见谤苍苍，井底蛙牛逞巨江。乾坤大地一只眼，用来还似一毫芒。",
            "comment": ""
        },
        {
            "title": "颂证道歌·证道歌",
            "content": "取舍之心成巧伪，只应步步踏阴坑。大光普照盲无识，非时不共野狐争。",
            "comment": ""
        },
        {
            "title": "颂古九十八首",
            "content": "经入藏，禅归海，普愿灵，正常在。除非道满月圆人，共话同知非向背。",
            "comment": ""
        },
        {
            "title": "偈颂三十首",
            "content": "捏不成团拨不开，何须南岳又天台。六根门首无人用，惹得胡僧特地来。",
            "comment": ""
        },
        {
            "title": "示杨仲质",
            "content": "谁识一微尘，於中藏本佛。时时常放光，照烛一切物。只许信心人，在处无轻忽。这回味未应，不离金刚骨。逢本分钳锤，煆成非外物。",
            "comment": ""
        },
        {
            "title": "颂证道歌·证道歌",
            "content": "入海算沙徒自困，无本随商过海门。眼睹千珍并万宝，归来不得一文分。",
            "comment": ""
        },
        {
            "title": "颂石头和尚草庵歌",
            "content": "饭了从容图睡快，杲日丽天无可晒。薄{左卑右刂}轻雾没虚空，饱塞虚空全不奈。",
            "comment": ""
        },
        {
            "title": "颂证道歌·证道歌",
            "content": "三岁便能大哮吼，文殊也道难征斗。遑遑权托罽宾牵，如今脱体无人守。",
            "comment": ""
        },
        {
            "title": "颂证道歌·证道歌",
            "content": "证实相，无人法，不用尺刀并寸甲。魔军尽总证菩提，大地须弥一芥纳。",
            "comment": ""
        },
        {
            "title": "颂石头和尚草庵歌",
            "content": "中下闻之必生怪，泥有著无生死快。改头换面者还来，历劫茫茫虚受罪。",
            "comment": ""
        },
        {
            "title": "颂证道歌·证道歌",
            "content": "逆行顺行天莫测，邓隐峰破禅规则。丛林动念几千般，倒立归真谁胜得。",
            "comment": ""
        },
        {
            "title": "行住坐卧三十二颂",
            "content": "千百年前老古锥，锄山钁圃示箴规。蛇儿挑起无人会，直截横抛更勿疑。",
            "comment": ""
        },
        {
            "title": "赞三十六祖颂",
            "content": "庄严圣王子，僧回号难提。弃国避世荣，便入三摩底。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "朝朝去礼拜，谁识丹霞在。打倒木佛烧，院主反招罪。得相而无相，参方会不会。如来非大身，老卢快踏碓。",
            "comment": ""
        },
        {
            "title": "金刚随机无尽颂·正信希有分第六",
            "content": "绣谷花争发，黄鸟声清滑。伤嗟今古人，错七更错八。",
            "comment": ""
        },
        {
            "title": "赞三宝",
            "content": "迷悟本同光，信时无隐藏。幻空如梦体，三昧觉华王。",
            "comment": ""
        },
        {
            "title": "三昧诸颂",
            "content": "大虚涂毒鼓，有病闻皆愈。无病闻皆死，死了却苏来，谁会辜负你。",
            "comment": ""
        },
        {
            "title": "金刚随机无尽颂·正信希有分第六",
            "content": "青山无限好，自是人颠倒。四时勿变迁，不著从人讨。",
            "comment": ""
        },
        {
            "title": "偈颂三十首",
            "content": "颠倒梦想忽然破，直入孤峰常独坐。不曾相见与相亲，祗麽巍巍迎达磨。东西露柱满添汤，南北石头快推磨。到与不到俱吃茶，万里清风同唱和。快活快活也大哥，达磨达磨真老婆。多时寻觅觅不见，却来草裹念摩诃。几年相伴急走过，新罗低头觅不见，举首又蹉过。今日无知知，不是强扬播。若有知知者，未免番成祸。四七二三不立形，历劫三祗祗这个。从古迄今食不餐，肚胀气均常不饿。伤嗟捉月夜猿痴，往复疲劳多退堕。不知古佛只传心，除了此心无别可。师子子，不消多，直下无心唱哩啰。拈却眼来作鼻孔，呵呵大笑探禅河。无量劫来风泡子，至今汩没和巴歌。稽首宝积佛，敬礼阿弥陀。普庵此来无个事，大家相劝演若多。元来不识头依旧，何须苦苦更波波。",
            "comment": ""
        },
        {
            "title": "行住坐卧三十二颂",
            "content": "夜静风悲人悄悄，众缘事办寂寥寥。趺坐结跏云汉定，谁知卧月忽明朝。",
            "comment": ""
        },
        {
            "title": "颂证道歌·证道歌",
            "content": "比来尘镜未曾磨，多口雪峰大老婆。漏泄天机光觌面，痴猿犹自漉清波。",
            "comment": ""
        },
        {
            "title": "金刚随机无尽颂·结实分主",
            "content": "能执般若锋，发信力难穷。岂羡金轮位，只乐佛心通。",
            "comment": ""
        },
        {
            "title": "金刚随机无尽颂·非说所说分第二十一",
            "content": "若言佛有说，执指为真月。月指两俱迷，昧修多罗□。",
            "comment": ""
        },
        {
            "title": "颂古九十八首",
            "content": "净名也好吃棒，爱弄心肝五脏。除非到裹脱顽机，不消一句超无量。",
            "comment": ""
        },
        {
            "title": "一一光明",
            "content": "日月灯光未足奇，若逢肉眼转迷痴。恒沙眷属光无二，万亿龙天守护持。",
            "comment": ""
        },
        {
            "title": "行童搬土",
            "content": "童子聚沙为佛塔，而今搬土岂无功。忽然觉后知非土，当处回头识本宗。老僧念你善根微，所以教伊不失时。朝歌暮击三摩地，不久迷开解我机。",
            "comment": ""
        },
        {
            "title": "示徒",
            "content": "我有陀罗名解脱，在在处处和尘拨。莫令拨著个风夫，何用剃头并展钵。咦，连妻带子庞居士，一时成佛都包括。妄心不灭祸难除，任向祈求卜大虚。了道不消多语话，当轩自有颗明珠。半夜三更莫费油，澄潭捉月几时休。冬年莫惹红尘客，家道安然体自周。寄语门徒诸弟子，得心安乐外何求。",
            "comment": ""
        },
        {
            "title": "颂证道歌·证道歌",
            "content": "空拳指上生实解，巡行数墨看经快。圆蟾光体指俱迷，枉入三途虚受罪。",
            "comment": ""
        },
        {
            "title": "金刚随机无尽颂·持经功德分第十五",
            "content": "门前废草庵，平常不离方。失却庵中主，犹是雅郎当。",
            "comment": ""
        },
        {
            "title": "金刚随机无尽颂·净心行善分第二十三",
            "content": "是法无高下，纯一非昼夜。无故亦无新，非真亦非假。",
            "comment": ""
        },
        {
            "title": "颂十玄谈·尘异",
            "content": "万法泯时全体现，大似金刚经百练。定光溶烁绝纤埃，只眼圆明何用见。",
            "comment": ""
        },
        {
            "title": "颂证道歌·证道歌",
            "content": "定慧圆明不滞空，黄幡直下起清风。当时不得印宗老，卢能有过且无功。",
            "comment": ""
        },
        {
            "title": "学无学颂一十五首",
            "content": "五家示派乱纵横，未到玄门语默争。诳谤自招无间业，直须全体坠深坑。",
            "comment": ""
        },
        {
            "title": "赞三宝",
            "content": "圆光应现无心物，大地山河恰似无。骊珠一颗非非相，信者权将作画图。",
            "comment": ""
        },
        {
            "title": "颂证道歌·证道歌",
            "content": "六代传衣天下闻，参禅学道□纷纷。争似丹霞烧木佛，傍观赤烂堕幽昏。",
            "comment": ""
        },
        {
            "title": "应化非真分第三十二",
            "content": "无相中为人，天鼓发音声。汝等诸天人，昔为地狱身。",
            "comment": ""
        },
        {
            "title": "赞三宝",
            "content": "直指人心亲见佛，何劳打瓦作龟爻。一片白云横谷口，几多归鸟尽迷巢。",
            "comment": ""
        },
        {
            "title": "颂古九十八首",
            "content": "万仞峰撑没底船，凭知有点海中灯。六月卧冰铺瑞雪，大笑三声作麽生。",
            "comment": ""
        },
        {
            "title": "颂证道歌·证道歌",
            "content": "寻师访道为参禅，先将鼻孔与人穿。大喝一声三日困，尘毛犹挂曲床边。",
            "comment": ""
        },
        {
            "title": "金刚随机无尽颂·无为福胜分第十一",
            "content": "万物阵刍狗，灵鉴无能守。我尚不可得，非我何可有。",
            "comment": ""
        },
        {
            "title": "颂十玄谈·还源",
            "content": "还乡曲调如何唱，蝶拍莺歌大道场。唯有禾山解打鼓，金牛作舞也寻常。",
            "comment": ""
        },
        {
            "title": "金刚随机无尽颂·化无所化分第二十五",
            "content": "调御无他念，万行俱无欠。只是老婆心，三乘分顿渐。",
            "comment": ""
        },
        {
            "title": "颂古九十八首",
            "content": "披云带雨凤翔来，住色依声眼不开。那个不曾通线缝，徒奔南岳往天台。",
            "comment": ""
        },
        {
            "title": "颂古九十八首",
            "content": "没眼休谈见药山，免将明暗警盲参。特牛生子犹为易，石女生儿岂似凡。孤明独朗光无二，只恐痴猿搅碧潭。",
            "comment": ""
        },
        {
            "title": "偈颂三十首",
            "content": "若无一切心，何用一切法。佛说一切法，为除一切心。若人解实相，於中无虚诳。说与不说同，是师名最上。实相未全融，语默空花同。而复结空果，后进不能通。何故不能通，缘师指落空。依妄不归实，师子堕邪宗。二妄相依堕，带累千万个。因人一道虚，契类皆招祸。不了却自心，只管说他过。将谓佛法僧，也似陈行货。倒床吃不得，苦痛忍难过。晓夕无把捉，又见火轮磨。始悔我自错，无福转加祸。未得将为得，未证将为证。妄想一刹那，果招沙劫病。皆是自欺心，不依佛慧命。六度未能圆，五戒犹未定。口说一切无，贪嗔转增盛。人问道如何，胡应全无性。此不见性种，三界魔民虫。众生若遭遇，万劫堕贫穷。自坏他亦坏，自聋他亦聋。自堕彼亦堕，自空彼亦空。究竟还如佛，万像一镜中。若能如是解，可表警凡笼。",
            "comment": ""
        },
        {
            "title": "偈颂三十首",
            "content": "闲步游南陌，惟便野兴多。傍花看蝶舞，近柳听莺歌。",
            "comment": ""
        },
        {
            "title": "颂十玄谈·心印",
            "content": "无心犹隔一重关，滞寂沉空也大难。啼问阿娘谁是母，闲云溪水笑潺潺。",
            "comment": ""
        },
        {
            "title": "颂证道歌·证道歌",
            "content": "大千沙界海中沤，何必春风更点头。雪夜一枝浑漏泄，速传驿马进王侯。",
            "comment": ""
        },
        {
            "title": "颂证道歌·证道歌",
            "content": "弹指圆成八万门，有无无有岂堪论。假设千经并万论，直应迦叶不闻闻。",
            "comment": ""
        },
        {
            "title": "金刚随机无尽颂·净心行善分第二十三",
            "content": "莫要问前程，何方不现成。动用语默处，不欠一微针。",
            "comment": ""
        },
        {
            "title": "颂十玄谈·祖意",
            "content": "回途石马出纱笼，嘶起寰中雨后风。吹散暮运孤月朗，危峦烟寺一声钟。",
            "comment": ""
        },
        {
            "title": "谢戴安抚书院额",
            "content": "普庵以此香，回向大居士。幻尽觉圆者，妙意难遮覆。惠我二笔端，三昧非迷悟。世间岂识知，何处寻门户。六字光慈化，千古人钦慕。象出普庵名，天龙常守护。法本付贤侯，利益何穷数。伤嗟逐末流，忙忙失元路。千里万里体无间，世世世间非我所。谢安抚，云轩密布巴陵时，愿长青眸垂一顾。",
            "comment": ""
        },
        {
            "title": "十二时歌",
            "content": "人定亥，坠石痴人犹捣碓。忽然舂出古菱花，照地照天无向背。今时人，会不会，未了先须除渴爱。情忘想尽至无依，体若虚空非内外。",
            "comment": ""
        },
        {
            "title": "行住坐卧三十二颂",
            "content": "将勤补拙入厨中，不问青泥事事充。拾得寒山明此意，如今成佛满虚空。",
            "comment": ""
        },
        {
            "title": "金刚随机无尽颂·妙行无住分第四",
            "content": "妙行无拘执，三界非出入。相对且无言，巍巍独足立。",
            "comment": ""
        },
        {
            "title": "金刚随机无尽颂·标经题目",
            "content": "般若真微妙，无相为宗要。无住元为体，十方皆昭耀。研穷理趣长，堆卷积山冈。言言不及，一口吸西江。方言称智慧，真人本无位。出入面门间，参方还了利。喻法比金刚，万邪岂可当。不坏超今古，日久共行藏。彼岸波罗蜜，清光穿白日。镜中不乱光，虚空无鸟迹。经文华贯行，破有作法王。连年心苦念，不悟枉时光。谁知远烟浪，孤帆一片张。穿却虚空鼻，不著更参详。别有好思量，满目足风光。钓船依旧放，不见谢三郎。",
            "comment": ""
        },
        {
            "title": "金刚随机无尽颂·如理实见分第五",
            "content": "如来非所说，要解无说说。将无闻为闻，方达西来诀。",
            "comment": ""
        },
        {
            "title": "颂证道歌·证道歌",
            "content": "大施门开无拥塞，何须远劫方修得。只要无心直下休，一颗圆光非异色。",
            "comment": ""
        },
        {
            "title": "颂古九十八首",
            "content": "鼻孔辽天老古锥，入泥入水惊贫儿。死中得活机锋疾，不断玄风彻紫微。",
            "comment": ""
        },
        {
            "title": "金刚随机无尽颂·一相无相分第九",
            "content": "一来兼不返，我道也担板。超凡越圣时，脑后方开眼。",
            "comment": ""
        },
        {
            "title": "颂古九十八首",
            "content": "知有之人不出头，涅槃光裹度春秋。一条水牯金穿鼻，万劫逍遥得自由。",
            "comment": ""
        },
        {
            "title": "颂证道歌·证道歌",
            "content": "今日分明须剖析，天临日照融光碧。担板玄沙不许名，从古至今无影迹。",
            "comment": ""
        },
        {
            "title": "颂石头和尚草庵歌",
            "content": "住庵人，体露堂堂非故新。毫发有差魔道种，一尘不立妙通真。",
            "comment": ""
        },
        {
            "title": "颂十玄谈",
            "content": "演演，莫执文书案上殿。教人戒定慧坚牢，知见解脱堂堂显。",
            "comment": ""
        },
        {
            "title": "纸被歌训行童",
            "content": "一片白云挂在身，披时不许染红尘。轻罗细想应难比，重锦寻思未可亲。岂非颜色白如玉，成现都卢只一幅。红窗妖艳见低头，六贼三尸尽降伏。日充衣，夜得盖，不长不短也不大。世人问我何处寻，蔡伦弟子将来卖。买得将来披，不许邪魔罔两知。解向市廛遮云雨，要与闲人隔是非。纵颠狂，任落魄，披入村中人恶恶。直饶紫绶与金章，我也未肯轻轻博。",
            "comment": ""
        },
        {
            "title": "颂证道歌·证道歌",
            "content": "师子吼，无畏说，巍巍不动威光摄。十方法界现全身，且无伴侣相交涉。",
            "comment": ""
        },
        {
            "title": "颂证道歌·证道歌",
            "content": "莽莽荡荡招殃祸，佛宝金轮翻铁磨。十波罗蜜变洋铜，饱吃多餐应不饿。",
            "comment": ""
        },
        {
            "title": "颂证道歌·证道歌",
            "content": "直截根源佛所印，三界虚出失性命。印泥印水印虚空，盲参佩印成心病。",
            "comment": ""
        },
        {
            "title": "颂四宾主",
            "content": "直下无君回避处，声色全彰第一义。取相凡夫承不知，顿悟圆音方了利。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "支解不生嗔，语默自忻忻。深知无相貌，木石表虚形。",
            "comment": ""
        },
        {
            "title": "颂证道歌·证道歌",
            "content": "非不非，是不是，是非不入三摩地。一念普观无量劫，无去无来亦无住。",
            "comment": ""
        },
        {
            "title": "金刚随机无尽颂·正信希有分第六",
            "content": "戒福修持众，罕得无心用。众生肉为菜，讲论喧天鬨。",
            "comment": ""
        },
        {
            "title": "金刚随机无尽颂·结实分主",
            "content": "劈开三十二，金点琉璃器。灿烂烁光辉，谁解分明契。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "欲明三界主，莫信邪师语。说有有无时，道在未相许。",
            "comment": ""
        },
        {
            "title": "金刚随机无尽颂·叹仰流通",
            "content": "钦闻如是经，遍吉示知音。天上及地下，尽属法王心。",
            "comment": ""
        },
        {
            "title": "颂证道歌·证道歌",
            "content": "体若虚空勿涯岸，通身是口说得半。三种病人也会医，灯笼露柱常相伴。",
            "comment": ""
        },
        {
            "title": "颂十玄谈·还源",
            "content": "明月堂前枯梅华，太阳门下雪交加。宝楼阁裹多怪败，达哩摩尼吽{左口右发}吒。",
            "comment": ""
        },
        {
            "title": "放光和来",
            "content": "主伴重重绝世伦，今朝即是旧时人。迷悟是谁堪话会，姚黄魏紫一般春。",
            "comment": ""
        },
        {
            "title": "颂十玄谈·转位",
            "content": "优钵罗花火裹开，方知达磨不虚来。夜来一霎清明雨，万卉千葩胜剪裁。",
            "comment": ""
        },
        {
            "title": "与王巡检",
            "content": "达磨非为后，瞿昙未是先。当来无量劫，懒翁得自然。",
            "comment": ""
        },
        {
            "title": "金刚随机无尽颂·持经功德分第十五",
            "content": "持经力荷担，忘机越圣几。深心奉尘刹，古佛共同参。",
            "comment": ""
        },
        {
            "title": "彭心斋讳逢源自作颂呈师师於一句下加三句",
            "content": "光大深渊，匝地周天。常忆江南三月裹，鹧鸪啼处百花鲜。",
            "comment": ""
        },
        {
            "title": "颂石头和尚草庵歌",
            "content": "此时山僧都不会，犹若太虚无内外。临时机化即非真，□取驰求还自背。",
            "comment": ""
        },
        {
            "title": "买油",
            "content": "三百六十斤油，何须苦苦问他求。心光廓彻灯何用，水草无心若画牛。五味舌头无足日，煎熬煮炙几时休。功辨斯成无点染，西江一口绝纤流。",
            "comment": ""
        },
        {
            "title": "颂证道歌·证道歌",
            "content": "不见一法即如来，万机顿绝笑咍咍。将军战马今何在，野草闲花满地开。",
            "comment": ""
        },
        {
            "title": "金刚随机无尽颂·善现起请分第二",
            "content": "菩提无相貌，凡夫多变豹。不落堕野狐，不昧犹成罩。",
            "comment": ""
        },
        {
            "title": "擎山持杵",
            "content": "擎山抱岳疾如风，持杵拈槌解脱空。世间有相非身大，须弥总纳一尘中。",
            "comment": ""
        },
        {
            "title": "金刚随机无尽颂·究竟无我分第十七",
            "content": "沩山牛加字，鼻孔皆相似。牧人执杖看，免惹闲公事。",
            "comment": ""
        },
        {
            "title": "颂证道歌·证道歌",
            "content": "五阴浮云空去来，自是凡夫眼不开。烂煮坚冰充午膳，熟煎雪块作油{左饣右追}。",
            "comment": ""
        },
        {
            "title": "颂证道歌·证道歌",
            "content": "何表无生慈忍力，洞庭撞倒虚空吃。不留丝发与人知，摩诃般若波罗蜜。",
            "comment": ""
        },
        {
            "title": "颂证道歌·证道歌",
            "content": "波离萤光增罪结，却把小乘文句说。疑心到此转怀惶，莫怪经非人自拙。",
            "comment": ""
        },
        {
            "title": "偈颂十四首",
            "content": "实相无空无不空，将不空执尚违宗。一多无位谁分别，万象森罗一镜中。庵本无庵开不开，灵知自性即如来。寻源穷处烟霞伴，南岭风光近日回。上无片瓦下无锥，被喧卜静了无依。多求欲叩无心者，既了无心岂是非。若将色见普庵人，未免随流不契津。千里无来同受用，纵横妙用自家珍。莫怪渠侬不出头，了心非相永无求。相逢谁觉梦不梦，浪静闲乘般若舟。",
            "comment": ""
        },
        {
            "title": "学无学颂一十五首",
            "content": "病在已而过在师，脱师离已闷胡芦。从前学解皆忘却，撞头磕脑愈心粗。",
            "comment": ""
        },
        {
            "title": "学无学颂一十五首",
            "content": "休道这边与那边，得时何更有枯偏。有为皆是梦，梦中明白体如然。",
            "comment": ""
        },
        {
            "title": "偈颂五首",
            "content": "南山北岭如父母，张三李四皆佛祖。随时只个无著相，许你住山一鈯斧。",
            "comment": ""
        },
        {
            "title": "金刚随机无尽颂·知见不生分第三十一",
            "content": "真如实不如，万法了无依。钟中无鼓响，不堕往来机。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "不应贪福德，强接无生客。闻声恰似聋，见声非外色。",
            "comment": ""
        },
        {
            "title": "偈颂三十首",
            "content": "乍雨乍晴宝象明，东西南北乱云深。失珠无限人遭劫，幻应权机为汝清。",
            "comment": ""
        },
        {
            "title": "颂古九十八首",
            "content": "仰之弥高，赞之弥坚。瞻之在后，忽然在前。石头重举，隐峰无言。若更不会，三千大千。",
            "comment": ""
        },
        {
            "title": "颂十玄谈·祖意",
            "content": "祖意如空不是空，鹏程九万力唯风。若非风体空何用，体得无空道自通。",
            "comment": ""
        },
        {
            "title": "颂古九十八首",
            "content": "口说难穷意普通，世间希有义和同。三春万卉皆含笑，装点繁花只一风。",
            "comment": ""
        },
        {
            "title": "大圆智镜",
            "content": "普庵非相亦非名，达本忘情不见人。孤月全收无意识，桂轮独耀绝纤尘。三祗一念汤消雪，万行须臾火烁冰。到此何劳声色问，共君本自镜圆明。若将铜器作天真，背黑面青赚学人。本性如空含万物，妙明寂照岂容尘。山河石壁三春雾，空色全彰六月冰。智自圆明非我所，不拘日月定光明。",
            "comment": ""
        },
        {
            "title": "颂十玄谈·转位",
            "content": "剑树刀山喝使摧，十波罗蜜印灵台。光轮无尽奚边表，不是贪嗔根得来。",
            "comment": ""
        },
        {
            "title": "金刚随机无尽颂·如法受持分第十三",
            "content": "休擎日下灯，髑髅照路行。一日皮相离，零落撒荒坑。",
            "comment": ""
        },
        {
            "title": "颂古九十八首",
            "content": "个中须得意，□□又生疑。本不假修造，识破现圆如。",
            "comment": ""
        },
        {
            "title": "颂四宾主",
            "content": "主中宾，近日门风革故新。相见相闻俱不谬，时时笑觉梦中神。",
            "comment": ""
        },
        {
            "title": "赞三十六祖颂",
            "content": "曹溪一滴水，周匝无余欠。孤峰绝顶浪滔天，大洋海裹金刚焰。",
            "comment": ""
        },
        {
            "title": "颂证道歌·证道歌",
            "content": "行亦禅，坐亦禅，面壁淹淹过九年。失钱遭罪神光骇，分皮分髓过西天。",
            "comment": ""
        },
        {
            "title": "颂四宾主",
            "content": "何处更容丝发许，脱体无依谁会举。玄玄玄了说玄玄，究竟谈玄犹寐语。",
            "comment": ""
        },
        {
            "title": "颂证道歌·证道歌",
            "content": "早时成佛于今在，瓶倾不出周沙界。妙音遐畅广宣扬。念者念兮拜者拜。",
            "comment": ""
        },
        {
            "title": "颂证道歌·证道歌",
            "content": "入深山，住兰若，离色离声无昼夜。撞钟击鼓不知鸣，地转天回全不怕。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "有人来问我，如何向他道。丧身失命处，世人怕死到。三界唯一心，万法唯心造。不悟生死者，轮劫空招报。",
            "comment": ""
        },
        {
            "title": "颂十玄谈·一色",
            "content": "行人到此尽蹉跎，一指头端不奈何。毫发有差千万里，沩山抚掌笑呵呵。",
            "comment": ""
        },
        {
            "title": "金刚随机无尽颂·依法出生分第八",
            "content": "柳眼窥波绿，岂是人彰目。思量也大奇，响应如虚空。",
            "comment": ""
        },
        {
            "title": "金刚随机无尽颂·庄严净土分第十",
            "content": "无住真难见，见见非是见。见不能及时，头头随物现。",
            "comment": ""
        },
        {
            "title": "颂十玄谈·回机",
            "content": "涅槃城裹尚犹危，亲到灵山未足奇。见佛忘知无我所，六根常动转阿弥。",
            "comment": ""
        },
        {
            "title": "金刚随机无尽颂·福智无比分第二十四",
            "content": "皆为七宝聚，布施心所住。人天小果因，争得入佛位。",
            "comment": ""
        },
        {
            "title": "颂证道歌·证道歌",
            "content": "一切有为法不同，百练精金胜赤铜。自持自用应无尽，济老怜贫透日红。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "一株庭际柏，青青无变色。不逐四时凋，权指南标格。",
            "comment": ""
        },
        {
            "title": "颂证道歌·证道歌",
            "content": "差之毫厘失千里，掣电之机休拟议。不在低头与别思，普光即是无师智。",
            "comment": ""
        },
        {
            "title": "偈颂十四首",
            "content": "心月孤圆时，光非十五六。迷者以圆观，智者应妙触。印危崖，鉴川陆，一性圆通无委曲。了非心外逐尘缘，下坂不走天然速。谁道速，不佛之处不得住，无佛之处一时足。时来铁解放光明，运至石头成白玉。幸逢施主大开张，古佛慧命汝今续。",
            "comment": ""
        },
        {
            "title": "金刚随机无尽颂·庄严净土分第十",
            "content": "溪山晓来深，片光万物新。相识满天下，知心能几人。",
            "comment": ""
        },
        {
            "title": "颂石头和尚草庵歌",
            "content": "百年抛却任纵横，只履西归表不生。来往本无常湛寂，心心相印号传灯。",
            "comment": ""
        },
        {
            "title": "金刚随机无尽颂·善现起请分第二",
            "content": "降伏在何人，能言不能声。解语非关舌，廓然风月清。",
            "comment": ""
        },
        {
            "title": "颂证道歌·证道歌",
            "content": "诸佛法身入我性，状似千灯含一镜。重重无尽意重重，绝待灵明无可证。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "便道福相随，生末果未迟。力尽简还坠，来生不如意。假施满七宝，不如发真归。布施有为者，观来真自迷。",
            "comment": ""
        },
        {
            "title": "颂证道歌·证道歌",
            "content": "一性如来体自同，声闻执相有西东。忽然撞出来时路，九万鹏程顷刻通。",
            "comment": ""
        },
        {
            "title": "偈颂三十首",
            "content": "妄执迷流不肯休，所以今生逐女流。如今眼界浑尘染，几时安稳见来秋，莫误前途成业网。目连成佛已绸缪，开心放旷依儿得，不著高峰见毗丘。",
            "comment": ""
        },
        {
            "title": "颂证道歌·证道歌",
            "content": "无价珍，用无尽，刹刹尘尘光迥迥。超腾今古绝形名，四七二三宗慧命。",
            "comment": ""
        },
        {
            "title": "金刚随机无尽颂·持经功德分第十五",
            "content": "小法勿贪焚，无二亦无三。唯此一事实，何用广言谈。",
            "comment": ""
        },
        {
            "title": "颂石头和尚草庵歌",
            "content": "问此庵，有谁直下肯承当。不假良材并巧匠，重重帝网妙严庄。",
            "comment": ""
        },
        {
            "title": "颂古九十八首",
            "content": "通宗透说，魂飞识灭。呈见无体，如水中月。金毛师子，说无说说。若人不会，弄巧成拙。",
            "comment": ""
        },
        {
            "title": "颂证道歌·证道歌",
            "content": "非但我今独达了，万古宗心应不少。皆从非相入无余，未离形名终莫晓。",
            "comment": ""
        },
        {
            "title": "颂证道歌·证道歌",
            "content": "纯出醍醐我常纳，露他中儿标白法。潦倒沩山独自骑，暂借惊歌胡蝶拍。",
            "comment": ""
        },
        {
            "title": "颂证道歌·证道歌",
            "content": "觅即知君不可见，穿过髑髅无不遍。举头鹞子过新罗，失却桃花秋月面。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "塑个泥佛儿，肚裹藏深机。聚沙为佛塔，犹尚获菩提。父见诸子劣，且教令读书。一日成名后，天下总皆知。",
            "comment": ""
        },
        {
            "title": "颂证道歌·证道歌",
            "content": "招得来生不如意，得少为多儿子戏。广大门庭不肯游，衔铁拖犁泥裹睡。",
            "comment": ""
        },
        {
            "title": "颂证道歌·证道歌",
            "content": "后人得道何穷数，万别千差同此路。成人者少败人多，达理契经无作做。",
            "comment": ""
        },
        {
            "title": "颂石头和尚草庵歌",
            "content": "岂离而今这皮袋，心法无形如大海。汪洋不宿死尸骸，万古腾辉无变改。",
            "comment": ""
        },
        {
            "title": "遍虚空界",
            "content": "和风周匝万花开，春雾蒙蒙锁绿苔。世人寐语不知意，黄鹤楼前一赏梅。",
            "comment": ""
        },
        {
            "title": "金刚随机无尽颂·法会因由分第一",
            "content": "法会起因出，平地起波流。含灵同佛性，忙忙不肯休。",
            "comment": ""
        },
        {
            "title": "颂证道歌·证道歌",
            "content": "河沙如来同共证，光光相彻无余剩。各申右手摩其顶，龙天万亿咸归命。",
            "comment": ""
        },
        {
            "title": "金刚随机无尽颂·持经功德分第十五",
            "content": "室内交珍宝，方悔初颠倒。白日上云霄，帝里风光好。",
            "comment": ""
        },
        {
            "title": "加颂蜀僧雪颂",
            "content": "三世诸化同此路，天无门兮地无户。森罗万象一光吞，历劫不曾少盐醋。",
            "comment": ""
        },
        {
            "title": "颂十玄谈",
            "content": "达达，遍满河沙微尘刹。本来无语似阳春，雨过花枝连夜发。",
            "comment": ""
        },
        {
            "title": "颂证道歌·证道歌",
            "content": "勇施犯重悟无生，挑起三衣即便行。逢人指出无心物，当下回光似不曾。",
            "comment": ""
        },
        {
            "title": "颂证道歌·证道歌",
            "content": "粉骨碎身未足酬，念渠多劫力勤修。如今分付无人要，春晴晓雾连天碧。",
            "comment": ""
        },
        {
            "title": "颂十玄谈·还源",
            "content": "一带峰峦云更遮，倒骑铁马过流沙。东西南北中央佛，共饮乾坤一碗茶。",
            "comment": ""
        },
        {
            "title": "金刚随机无尽颂·如理实见分第五",
            "content": "华胥梦易惺，尽属髑髅精。却将梦说梦，何日得超升。",
            "comment": ""
        },
        {
            "title": "颂十玄谈·达本",
            "content": "云水隔时君莫住，横吞碧汉包天地。任他物变景推迁，独我真如全定慧。",
            "comment": ""
        },
        {
            "title": "金刚随机无尽颂·尊重正教分第十二",
            "content": "人天幸指迷，初机但受持。庵园无滴漏，天晓始方知。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "不如茆盖头，裹个大枯髅。鬼窟作活计，阎公未肯休。佛以法为身。不可以相求。一念无心者，法界刹那周。",
            "comment": ""
        },
        {
            "title": "颂",
            "content": "一轮心月耀昏衢，梦幻吞侵谁得知。幸遇知音重为举，息心回念理元辉。",
            "comment": ""
        },
        {
            "title": "金刚随机无尽颂·无为福胜分第十一",
            "content": "误入葛洪家，说尽天涯话。尔我无自性，常光遍天下。",
            "comment": ""
        },
        {
            "title": "金刚随机无尽颂·离色离相分第二十",
            "content": "如来言具足，切莫外驰逐。当体即无余，曹溪留一宿。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "当无断灭心，休将闻见寻。一念无思体，圆通妙智音。",
            "comment": ""
        },
        {
            "title": "颂证道歌·证道歌",
            "content": "无相无空无不空，拈槌竖拂警盲聋。解日狗子无佛性，焉知全体与空同。",
            "comment": ""
        },
        {
            "title": "赞三十六祖颂",
            "content": "过去娑婆树，如是罗睺罗。师子同坐食，付般若摩诃。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "毛吞巨海深，一顿饱忻忻。曹溪一滴水，犹尚带辛勤。",
            "comment": ""
        },
        {
            "title": "金刚随机无尽颂·依法出生分第八",
            "content": "皆出此经中，无法不通同。夜来得一梦，今日又相逢。",
            "comment": ""
        },
        {
            "title": "普请道友搬瓦",
            "content": "当时驴觑井，如今井觑驴。酒醒溪边思往昔，至今方觉彼区区。空花解弄□儿路，蝶引痴蜂入网蛛。谁是那头能警叱，回光返照越贤愚。云盖瓦铺须子细，笔端有□显文殊。",
            "comment": ""
        },
        {
            "title": "金刚随机无尽颂·法会因由分第一",
            "content": "食乞王城罢，说个无生话。是法皆平□，本自无高下。",
            "comment": ""
        },
        {
            "title": "颂证道歌·证道歌",
            "content": "顿觉了，如来禅，岂独东方与竺乾。充塞虚空无空缺，一毛孔裹现三千。",
            "comment": ""
        },
        {
            "title": "颂古九十八首",
            "content": "难信难闻独眼龙，布云施雨觅无踪。却被普贤穿却鼻，如今众信永无穷。",
            "comment": ""
        },
        {
            "title": "颂石头和尚草庵歌",
            "content": "青松下，珊珊遍地谁知价。无限聪明只道空，问说真空没命怕。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "昏迷曾未警，劳我个眼睛。丝毫全不漏，云月事犹新。达士知几者，常看无字经。打动禾山鼓，舞起道吾神。",
            "comment": ""
        },
        {
            "title": "行住坐卧三十二颂",
            "content": "绿节闲云间古风，茂林浓处没西东。子猷消息无人问，鸶凤飞来足印空。",
            "comment": ""
        },
        {
            "title": "颂十玄谈·演教",
            "content": "龙宫满藏医方义，药病相当除五味。搅草耆婆也大痴，胡言乱拔茎茎是。",
            "comment": ""
        },
        {
            "title": "金刚随机无尽颂·结实分主",
            "content": "义写非台镜，廓照圆融净。当头底是谁，不识方称定。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "何日不观音，六窗一晃明。十方俱击鼓，一处一时鸣。",
            "comment": ""
        },
        {
            "title": "颂石头和尚草庵歌",
            "content": "摆手便行且无罪，汝等参方莫错会。千古万古一光明，不动遍周尘刹海。",
            "comment": ""
        },
        {
            "title": "颂证道歌·证道歌",
            "content": "但得本，莫愁末，远远寻师多嫌脱。君子务本道须生，不用牵麻并拽葛。",
            "comment": ""
        },
        {
            "title": "偈颂三十首",
            "content": "自从达解本心光，陈见解者希相许。今蒙大士坠名香，妙明寂照挥伦楮。清风匝地意何穷，自这贤儒谁伴侣。自伤嗟，凭谁语，若问吾男归何处。普庵达本不曾生，水月空花无实据。不离当处常湛然，觅即知君不可取。此灵都是祖宗因，因果历然随谁聚。如今依旧复来生，何必自迷求解注。今古谁曾得久长，唯有法身镇常住。不消追拔与看经，三界唯心须了义。",
            "comment": ""
        },
        {
            "title": "金刚随机无尽颂·一相无相分第九",
            "content": "方能预圣流，常在更何求。迥然超彼岸，莫峦涯头舟。",
            "comment": ""
        },
        {
            "title": "金刚随机无尽颂·无得无说分第七",
            "content": "圣贤皆一道，十方常浩浩。当体即如来，何须苦修造。",
            "comment": ""
        },
        {
            "title": "颂证道歌·证道歌",
            "content": "不是标形虚事持，释迦老子要人知。拈来放去非他物，运水搬柴事事宜。",
            "comment": ""
        },
        {
            "title": "颂证道歌·证道歌",
            "content": "中下多闻多不信，文章学解增心病。阎公未肯便饶伊，碓捣磨磨终不静。",
            "comment": ""
        },
        {
            "title": "颂十玄谈·达本",
            "content": "策杖还须远本乡，未曾举足见娘娘。多时不隔如今面，子母连天笑一场。",
            "comment": ""
        },
        {
            "title": "金刚随机无尽颂·一合相理分第三十",
            "content": "贪著是凡夫，不革是老卢。老卢今古在，迷背自涂糊。",
            "comment": ""
        },
        {
            "title": "金刚随机无尽颂·结实分主",
            "content": "明月却相容，独坐大雄峰。三身与四智，妙在一尘中。",
            "comment": ""
        },
        {
            "title": "金刚随机无尽颂·一体同观分第十八",
            "content": "不可得三心，圆光得一寻。成就一切义，无古亦无今。",
            "comment": ""
        },
        {
            "title": "颂证道歌·证道歌",
            "content": "三乘五性皆醒悟，方知自有珍珠库。临时分付与儿孙，不劳更倚他门户。",
            "comment": ""
        },
        {
            "title": "金刚随机无尽颂·善现起请分第二",
            "content": "慈尊护念因，旷大劫相亲。众生皆我子，岂独出家人。",
            "comment": ""
        },
        {
            "title": "四字书窗以印实相",
            "content": "田头十字路堂堂，钳口收心便厮当。领得摩尼真宝藏，却来警梦表提纲。",
            "comment": ""
        },
        {
            "title": "颂石头和尚草庵歌",
            "content": "遇祖师，不契玄机道逾疏。灵知不是目前法，目前无法可名模。",
            "comment": ""
        },
        {
            "title": "颂证道歌·证道歌",
            "content": "百年妖怪虚开口，五伯生亲狐兔走。百丈峰前一句新，不昧光中犹未了。",
            "comment": ""
        },
        {
            "title": "颂四宾主",
            "content": "要会个中真活计，释迦老子不盖被。更寻祖意外驰求，管取下梢落魔魅。",
            "comment": ""
        },
        {
            "title": "颂古九十八首",
            "content": "等闲平地扫尘埃，须还知有肯相陪。悲风皓月猿啼急，穷子离家甚日回。",
            "comment": ""
        },
        {
            "title": "颂石头和尚草庵歌",
            "content": "坏不坏，百练金刚充法界。微尘不立似虚空，始得名为观自在。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "芥纳须弥内，万卷诗书在，须弥纳芥子，一字也不会。",
            "comment": ""
        },
        {
            "title": "学无学颂一十五首",
            "content": "翠竹山茶映落霞，猿啼鹊噪道谁夸。一叶坠时秋遍界，春风微动一时花。",
            "comment": ""
        },
        {
            "title": "颂三门",
            "content": "释达空空遍觉华，到无高下淡浑茶。和云假宿烟霞榻，明日东西处处家。",
            "comment": ""
        },
        {
            "title": "颂证道歌·证道歌",
            "content": "香象奔波失却威，木女采呼叫阿谁。普贤露地空弹指，一场改阙少人知。",
            "comment": ""
        },
        {
            "title": "颂十玄谈·心印",
            "content": "问君心印作何颜，影现千潭印万山。夜静画楼吹玉管，声声相应绝遮栏。",
            "comment": ""
        },
        {
            "title": "金刚随机无尽颂·能净业障分第十六",
            "content": "根在淤泥中，花开丽日红。洁精无玷污，明月却相融。",
            "comment": ""
        },
        {
            "title": "颂证道歌·证道歌",
            "content": "大悟不拘於小节，猛焰炉中捞霰雪。石头垂足示长髭，修行有甚相交涉。",
            "comment": ""
        },
        {
            "title": "颂十玄谈·转位",
            "content": "披毛戴角入廛来，水底桃花几度开。世界未生唯此性，任他迁变岂轮回。",
            "comment": ""
        },
        {
            "title": "颂证道歌·证道歌",
            "content": "嗟末法，恶时世，心若利刀称善慧。却来林下闹喧天，反谤初师全不是。",
            "comment": ""
        },
        {
            "title": "偈颂五首",
            "content": "议得无心达有心，识心三界自平沉。可怜迷望无心者，只道无心境不侵。",
            "comment": ""
        },
        {
            "title": "金刚随机无尽颂·净心行善分第二十三",
            "content": "春池夜长萍，浮生岂暂停。解说千古事，到老也无成。",
            "comment": ""
        },
        {
            "title": "金刚随机无尽颂·持经功德分第十五",
            "content": "施身空造作，欲求无上觉。勤苦历僧祗，对面还失却。",
            "comment": ""
        },
        {
            "title": "颂古九十八首",
            "content": "大秤秤不起，小斗量不尽。无量劫即今，无不是心印。",
            "comment": ""
        },
        {
            "title": "颂证道歌·证道歌",
            "content": "大丈夫，秉慧剑，一扫邪魔如掣电。金刚三昧独威雄，不见观音谁得见。",
            "comment": ""
        },
        {
            "title": "颂证道歌·证道歌",
            "content": "舍妄心，取真理，猛火聚中求冷水。胜势婆罗请上山，须臾便入三摩底。",
            "comment": ""
        },
        {
            "title": "颂证道歌·证道歌",
            "content": "二乘精进勿道心，南宗北祖乱纷纭。虽是善困招恶果，几时解得见天真。",
            "comment": ""
        },
        {
            "title": "颂石头和尚草庵歌",
            "content": "不属中间与内外，独卧孤峰谁作对。龙天百万有谁知，金色头陀笑裹会。",
            "comment": ""
        },
        {
            "title": "颂证道歌·证道歌",
            "content": "一法遍含一切法，风飘飘兮雨飒飒。一声渔笛晃春光，浪打孤舟声自拍。",
            "comment": ""
        },
        {
            "title": "普庵家宝",
            "content": "普庵家宝，不著寻讨。迷时不见，在处烦恼。悟时无相，如日杲杲。取舍不得，自然恰好。谁生谁病，谁死谁老。达人无证，凡夫颠倒。日西道晚，日东道早。有睛无眼，撞头磕脑。扶篱摸壁，弃金抱草。机关木人，弄口叫好。线牵则动，索断则倒。撒放闲处，如第烂藁。本自无形，被他作造。五彩妆来，安名立号。只欲瞒他，何曾自保。打闹过日，全无倚靠。问他贵姓，口中便道。草木李张，适来方到。有甚急事，特来干冒。衣食不足，莫怪聒燥。人口不安，田园旱涝。赚埋公祖，移坟修造。被术人算，年月不好。朝山拜狱，何处不到。未尝感应，至今罗噪。又逢卦师，胡言乱道。速迁公祖，更改门灶。丝蚕天旺，官禄便到。但信八卦，阴阳最好。公卿宰相，都是我振。酌发稍轻，摇头摆脑。赠他丰厚，连声道好。因此贫穷，日夕烦恼。雪上加霜，苦寒难保。耳裹忽闻，普庵得道。捻土为香，直须亲到。行来不觉，钟声浩浩。自心火急，无人通报。行童不管，维那高傲。息心定意，低声苦告。不久之间，果见一老。一条拄杖，披一布袄。竖个指头，教我速道。鼻孔辽天，眼睛潦倒。更不说钱，也不爱宝。不得妄想，不得作造。但识得心，无法不到。汝本是佛，不须别讨。离诸名相，法身自保。生灭本无，诸佛假号。世出世相，全无可道。直实一心，不空灵宝。十方诸佛，都有裹许。一切幻缘，此心无主。幻化须尽，心等太虚。识得此心，如琉璃珠。随色影现，无著无去。得意忘言，了更无语。亦无可舍，亦无可取。也不烧疏，也不化纸。设斋无限，供养蛇鼠。布施不明，却还沉坠。虽是善因，能招恶理。公子王孙，因修福慧。持斋精进，衣食布施。才出头来，一切整备。岂用埋尸，卜度好地。心若不善，一切不利。头头作业，处处祭鬼。枯骨消磨，神识沉坠。生不念善，死地狱现。在处慈悲，来生方便。不信佛法，贫穷下贱。万中无一，官人相现。满山满岭，头长觜尖。捞鱼罝鸟，历劫相煎。无一毫善，皆是结冤。不识父母，叫唤喧天。贪淫杀盗，罪不可言。阴振未满，王法牵缠。心无一足，烦恼连天。因何不息，澄净心田。若不饮酒，智慧光鲜。亲近善者，心自善妍。若不食肉，公婆不哭。日夕心灵，善神助福。若不杀盗，自身无恼。行住坐卧，心无烦恼。若不邪淫，净行甚深。精神勿亏，身体安宁。若不妄言，常亲贵侣。守口如瓶，不惊寒暑。若不贪爱，触目便会。见如不见，背如不背。若不嗔痴，眼耳如泥。天翻地覆，我自不知。若不恶口，身如瓦狗。人来不吠，棒打不走。若不两舌，无事闲歇。谁是谁非，清风明月。若不绮语，身心一如。所在尊贵，为人中瑞。十般不善，在迷不见。佛为分别，觉悟自见。依此修行，见本来面。大地含灵，谁敢轻贱。心共一心，随业转变。我若不如，只管吃现。我令始觉，感佛方便。翻十不善，回向十善。永不赚你，天亦常愿。超出三界，见佛知见。凡夫肉眼，非明不见。无日月灯，如黑漆面。开眼见色，色即归空。空中无得，恰如无见。开眼无见。心若未了，识业黑变。今日安乐，逐光随现。眼光落地，黑暗周遍。心思业显，雷奔闪电。怕怖天地，投谁发愿。百千刀轮，火车掣电。一刹那间，魂识消散。动经尘劫，业无所间。岂比世间，公牵私绊。哀哉众生，尚贪吃饭。若还思死，火急难辨。五千教典，祠言无限。只为愚心，习气深惯。已化闻经，已身无难。一人了达，与众除患。不劝不善，恶不消散。若闻其声，何忍食由。若见众生，死当助哭。身衣口食，难心自足。直至到死，神识缠逐。随念往生，定入毛畜。心不念佛，镇在牢狱。心若念善，□□□□。善果善因，笙筝笙竹。不曾捻种，遍地野菊。耕田得禾，耕畲得粟。乐善天堂，造恶地狱。善恶无差，由心直曲。信佛拜泥，转转昏迷。信神烧纸，自损谷皮。信经读字，不干心事。信道行淫，只瞒自心。信善贪财，到死也呆。信福杀盗，不久恶报。信是说非，将油洗衣。信罪不悔，如飞蛾昧。火烁油煎，去了又来。一似浮徒，贪嗔痴爱。前念作福，后念受罪。人不达理，妄执神鬼。人不会事，梅上添醋。急处斗急，好做不做。见他富贵，一心趋侍。借口一文，还十文利。连妻带子，为他奴婢。子细观瞻，丈夫意气。非我不非，是我不是。有无分定，因果相继。懒惰贫穷，精勤富贵。修般若多，获慈悲惠。今生和顺，在处恭敬。来生佛国，开发众信。习气清净。行住皆定。定中有慧，慧体如镜。镜不是镜，是非成病。失却是非，大圆智镜。若人全会，何垢何净。本无背面，光明性命。性即佛性，命即慧命。非生非老，谁死谁病。包括有无，无欠无剩。风动尘起，无有不应。水陆色空，血脉连通。微尘不透，不成正道。影响无知，犹如死尸。头上一劄，却令眼眨。脚下一针，用口呻吟。问病叫痛，类同蠢动。将假为身，业力所成。成应有坏，有坏复形。成有本空，谁解通宗。不宗为本，无住为宗。不空不住，无异虚空。快须荐取，脱却樊笼。古佛今佛，因此大通。释迦亲印，犹如虚空。如水中月，应物标宗。如水是体，水月空同。有无相貌，二相皆同。同则无碍，有碍不中。不中非佛，佛亦无穷。腾今耀古，不受瞒笼。万法之母，诸佛祖公。若人了达，便与佛同。若人不了，万法盲聋。犹如杂话，枉费日工。如是家宝，永不空空。究竟无说，法本无空。普庵和尚，家宝示众。",
            "comment": ""
        },
        {
            "title": "金刚随机无尽颂·庄严净土分第十",
            "content": "非身大莫寻，日落隔天阴。露柱侵云汉，井是丈三深。",
            "comment": ""
        },
        {
            "title": "颂古九十八首",
            "content": "古人投子续宗枝，相逢作者便呈机。含光知有庵中主，提起油瓶应不疑。",
            "comment": ""
        },
        {
            "title": "颂古九十八首",
            "content": "闻道摩尼无价珍，得来转转似孤贫。师祖未谙申一问，南泉应不乱传人。",
            "comment": ""
        },
        {
            "title": "金刚随机无尽颂·一相无相分第九",
            "content": "兰那行自周，空手把锄头。人从桥上过，桥流水不流。",
            "comment": ""
        },
        {
            "title": "颂十玄谈·还源",
            "content": "万年松径雪深覆，水泄不通无入路。解说门开一步周，喃喃寐语分锱素。",
            "comment": ""
        },
        {
            "title": "颂十玄谈",
            "content": "回回，目击心通处处开。机深体浅无人会，满天风道人如来。",
            "comment": ""
        },
        {
            "title": "偈颂三十首",
            "content": "佛法无多子，久长难得人。念念坚不退，堪作了事身。不消心外觅，堂堂本法灵。十方佛共语，更不费精神。普庵如是道，何患不圆成。",
            "comment": ""
        },
        {
            "title": "颂证道歌·证道歌",
            "content": "雾露云霞体上衣，何必缘尘百衲披。大庾岭头拈不起，卢公冷笑秀公痴。",
            "comment": ""
        },
        {
            "title": "颂证道歌·证道歌",
            "content": "河沙诸佛体皆同，如今端坐大雄峰。森罗万象无藏隐，元来只在一尘中。",
            "comment": ""
        },
        {
            "title": "金刚随机无尽颂·离相寂灭分第十四",
            "content": "千峰消积雪，岩溜声清切。回首睹梅开，疑是梅花裂。",
            "comment": ""
        },
        {
            "title": "偈颂三十首",
            "content": "众生本是佛，悟了一体同。若人不达本，逐末走西东。君子当务本，本立佛性同。通一万事毕，终不被尘笼。非尘体不动，本实理含融。先天唯此物，今古学无踪。难了意在处，塞顽空色空。本无有指，妄言色空。若得妄消歇，真体者何穷。真体非形相，不离形相中。幻质皆虚伪，大智发於中。幻尽觉圆满，心光寥廓通。此通无对待，天地在其中。森罗并万像，影现一镜中。镜中实我体，寂湛印倥侗。若能同道者，与理本相同。唯守性清净，眼耳若盲聋。情忘兼想尽，忽觉已身空。自了本无物，强以道言通。此法滞诸学，皆幻质相容。若离一切相，形体外灵通。左右逢其源，烦中入胸中。我尚不可得，非我何可得。眷属犹如梦，非冤不遇逢。如今儿女者，皆再来祖宗。一根来复去，如观桑叶同。本树何曾动，凋叶有来冬。叶落明年发，根深不怕风。但能勤力护，勿使火兼虫。毁坏本根者，万劫堕贫穷。如今忧生死，犹如颠哭空。不知空本无，如翳生眼中。眼明虽说实，不可顺盲聋。",
            "comment": ""
        },
        {
            "title": "颂证道歌·证道歌",
            "content": "一句了然超百已，如如不动纤毫力。普眼当观如□□，春晴晓雾连天碧。",
            "comment": ""
        },
        {
            "title": "金刚随机无尽颂·大乘正宗分第三",
            "content": "无余任灭磨，应不唱巴歌。真如法界内，无自也无他。",
            "comment": ""
        },
        {
            "title": "颂四宾主",
            "content": "腾腾师子露全身，吞却森罗万象形。头尾也无常独步，眼光不眨大惊人。",
            "comment": ""
        },
        {
            "title": "金刚随机无尽颂·一相无相分第九",
            "content": "离欲心无苦，药病皆拈却。眼耳有观音，岂用安手脚。",
            "comment": ""
        },
        {
            "title": "颂证道歌·证道歌",
            "content": "我性同共如来合，莫怪山僧情义薄。与君相见不相知，自脱方能解彼缚。",
            "comment": ""
        },
        {
            "title": "颂古九十八首",
            "content": "一中解无量，无量中解一。三千大千众，一个也不识。啼笑成梵音，敲磕通消息。色空明暗中，摩诃般若力。",
            "comment": ""
        },
        {
            "title": "颂证道歌·证道歌",
            "content": "两铦金鐶鸣历历，大似檐头雨滴滴。试问参方什么声，迷心未达菩提力。",
            "comment": ""
        },
        {
            "title": "金刚随机无尽颂·法会因由分第一",
            "content": "舍卫多精舍，常光非昼夜。波斯拥出世，摩敢不知价。",
            "comment": ""
        },
        {
            "title": "与汤亨老居士",
            "content": "香积厨中烹五味，脚踏天兮头顶地。虽然头角各分张，未得个人都了利。不然亨老大慈悲，一日无私和众议。南方道友不偏枯，到裹许人皆具备。直教塞口并咽喉，消息出门无不是。",
            "comment": ""
        },
        {
            "title": "颂证道歌·证道歌",
            "content": "信受之者皆相应，不落有无凡与圣。八面清风宇宙宽，日月从他浑自性。",
            "comment": ""
        },
        {
            "title": "颂十玄谈·演教",
            "content": "真净界中才一念，未离学地终须欠。今生努力绝名言，永劫不遭尘垢垢。",
            "comment": ""
        },
        {
            "title": "行住坐卧三十二颂",
            "content": "直截无根树子铺，超凡越圣大心粗。忘躯为法方如此，担板真如大丈夫。",
            "comment": ""
        },
        {
            "title": "行住坐卧三十二颂",
            "content": "黄金布地非为富，白玉横街惹寇徒。心地平坚尘不入，修罗万仇手难摸。",
            "comment": ""
        },
        {
            "title": "金刚随机无尽颂·无得无说分第七",
            "content": "随处纳些些，骑牛已到家。堂前无影木，雪夜忽开花。",
            "comment": ""
        },
        {
            "title": "颂证道歌·证道歌",
            "content": "自利利他终不竭，一华五叶□分别。森罗万象影居中，自古至今无漏泄。",
            "comment": ""
        },
        {
            "title": "金刚随机无尽颂·净心行善分第二十三",
            "content": "善道自然和，万里体中行。慈悲兼惠施，念念我无能。",
            "comment": ""
        },
        {
            "title": "金刚随机无尽颂·究竟无我分第十七",
            "content": "当生如是心，绝待本灵明。迦叶门庭广，直是不容针。",
            "comment": ""
        },
        {
            "title": "金刚随机无尽颂·净心行善分第二十三",
            "content": "但知行好事，好事不如无。金刚元是铁，秋至雁衔芦。",
            "comment": ""
        },
        {
            "title": "颂古九十八首",
            "content": "船子寥寥载不空，几回明月弄清风。呈桡舞棹无他事，只欲教人解六通。",
            "comment": ""
        },
        {
            "title": "铁竹歌",
            "content": "普庵和尚铁竹歌，十圣三贤不奈何。九节玲珑通法界，不由边笋自喽罗。从百练，已经磨，能障狂风止海波。恶龙报毒皆由我，猛虎归降岂是佗。世出世间无可比，非凡非圣力摩诃。莫耶剑，比天戈，生灭劳形费气多。只这一条刚不坏，撑天拄地应三摩。身莹净，意曼陀，非眼耳鼻六通和。肉眼那能堪作见，二乘天眼尚肴讹。德山老汉却老婆，横竖宗风般若多。罕遇其人难措手，至今独卓立巍峨。君不见，莫蹉跎，点石为金也是他。即栗横肩千万个，解吞铁竹可相过。未动口时百杂碎，岂同狐族唱巴歌。顺天助道功非细，只欲令人脱死魔。喃喃解语非关舌，入水何曾动碧波。铁竹自歌如是唱，海潮音彻笑呵呵。",
            "comment": ""
        },
        {
            "title": "十二时歌",
            "content": "日南午，大地元来没寸土。天上天下独为尊，耀目连晴无可睹。石巩痴，逢马祖，自己如空谁射弩。三平了道劈开胸，不拄箭锋徒自苦。",
            "comment": ""
        },
        {
            "title": "颂十玄谈",
            "content": "还还，不消下水及登山。左右逢源名实相，从斯周匝卧云闲。",
            "comment": ""
        },
        {
            "title": "偈颂三十首",
            "content": "出家无易事，了道亦非难。各自要努力，如人担上山。累劫负偿命，此生莫等闲。遇时若不顺，展转落仇关。佛与人方便，度人及登山。布身而填险，为众代艰难。荷担如来者，莫道不当番。汝逆和尚顺，明朝报逾艰。汝见有福者，拥从物如山。在处皆如是，因修得世间。若争人我相，不如快下山。若酬自已债，岂用学烧丹。相逢无别有，动不是风幡。前后都还却，独坐大雄山。",
            "comment": ""
        },
        {
            "title": "偈颂三十首",
            "content": "失却本来面目，个个日南长至。先祖时节苦临，处处笙歌乐醉。也参禅，亦详义，也贫穷，亦富贵。蒙头塞耳有谁知，大地茫茫没巴鼻。智悲同运，野店横溪。头头物物，实理希奇。悟本谁悟，迷是谁迷。家家观世音，户户礼牟尼。亨老总不知，都料斫木底。不因这三门，如何在这裹。老师本无节，世间如梦寐。我今梦中说，说者觉如义。若有未觉者，好盖令饱睡。等待睡惺时，自己难回避。恐彼少盐醋，米面并豆鼓。我击木童儿，汝定知来意。每人与一饱，大家要了利。冬日莫更歇，腊尽相将至。如人各上山，努力争先势。时节莫瞒心，早归欢喜地。坚个弥勒楼，露出真慈氏。了知生死即涅槃，自性如空包天地。试问空空空不知，不知知处法不二。",
            "comment": ""
        },
        {
            "title": "颂证道歌·证道歌",
            "content": "种性邪，错知解，不体玄机持五戒。行行坐坐执空观，见境见尘增鬼怪。",
            "comment": ""
        },
        {
            "title": "李总干遗诗十四句师於一句之下加颂七句",
            "content": "檐栋如翚飞，世间那得知。不是风旛动，如如应好机。青青是翠竹，孤云无性驰。头头垂示处，子细好明知。",
            "comment": ""
        },
        {
            "title": "金刚随机无尽颂·庄严净土分第十",
            "content": "清净自生心，心生三界沈。若心生住相，依旧入稠林。",
            "comment": ""
        },
        {
            "title": "与夏国舅",
            "content": "白日上升非偶尔，刹那成佛亦如然。个中迥超声色外，恩光满目意连天。好明廓彻非思量，一受皇书遍普贤。江西风月光无尽，帝里真如万法圆。当处饮吞无不足，护持秘密不休年。",
            "comment": ""
        },
        {
            "title": "百丈先令庆上座礼拜求颂",
            "content": "西川庆上人，本来没弟兄。须知自性如空体，水月之中未解真。个事不传声色句，元来心法独灵明。",
            "comment": ""
        },
        {
            "title": "颂",
            "content": "一心圆持种种心，信心诸境绝追寻。此中无分应难到，便好回光免陆沉。",
            "comment": ""
        },
        {
            "title": "灵济桥语",
            "content": "此渡若非桥，不放众生过。过去现在佛，并西来达磨。皆是接群迷。直指人这个。如今人不知，颠倒成患祸。坚执有为功，善恶争扬播。学道不识心，所以尘不破。若悟即本心，永劫无退堕。说法非干舌，山河大地和。行脚不曾移。举步无空过。如斯妙性空，方与人担荷。大用这无心，非福亦非祸。於中无妄作，不异阿弥陀。法界无别物，一菩提为座。修桥布路为含灵，转凡成圣如行货。游戏菩提谁得知，只恐迷情却放过。大丈夫，莫放过，提起眉毛来继和。大家拍手渡桥来，方笑普庵只这个。咄，开口全音只我闻，桃花含笑乱纷纷。心非遍界真成妄，意净情忘法法真。",
            "comment": ""
        },
        {
            "title": "颂证道歌·证道歌",
            "content": "闻说如来顿教门，便将毒药与他吞。老胡被折当门龄，任彼魔多体自存。",
            "comment": ""
        },
        {
            "title": "金刚随机无尽颂·一合相理分第三十",
            "content": "若能与麽解，无买亦无卖。问著不做声，咄他云作怪。",
            "comment": ""
        },
        {
            "title": "颂古九十八首",
            "content": "觌面相呈也大奇，更无分别与迟疑。自从收得非离合，岂可虚明放过伊。精金百练方为贵，脱体灵明绝见知。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "方称调御师，大愿力弘慈。含灵皆一体，灭度行无私。",
            "comment": ""
        },
        {
            "title": "颂古九十八首",
            "content": "令导禅和翠微峰，铁壁铜墙路不同。遥指双林是归处，至今犹尚鬼侗通。",
            "comment": ""
        },
        {
            "title": "金刚随机无尽颂·法身非相分第二十六",
            "content": "声求不可求，见迹不寻牛。迹在牛还在，不求何自休。",
            "comment": ""
        },
        {
            "title": "偈颂十四首",
            "content": "君不见烂柯仙，一局知他几度年。自出洞来谁作对，未曾学手早赢先。高不高，玄不玄，默然轻转不能言。得失都卢无个事，一时收拾华堂前。若人要问消息，落落真风印碧天。",
            "comment": ""
        },
        {
            "title": "金刚随机无尽颂·法身非相分第二十六",
            "content": "临崖看浒眼，浒即是你眼。眼裹有真心，真心非浒眼。",
            "comment": ""
        },
        {
            "title": "颂古九十八首",
            "content": "本身卢舍意光周，碧云间举几千秋。被人叩诘无私答，山自青青水自流。",
            "comment": ""
        },
        {
            "title": "金刚随机无尽颂·知见不生分第三十一",
            "content": "有解却成非，犹未尽离微。一体含法界，无知无不知。",
            "comment": ""
        },
        {
            "title": "赞三十六祖颂",
            "content": "真师子法身，究竟无头尾。赠当盲眼人，华空疑不是。",
            "comment": ""
        },
        {
            "title": "颂十玄谈·演教",
            "content": "初说有空人尽执，未明理事虚劳力。念来年久转迷情，心不负人徒面赤。",
            "comment": ""
        },
        {
            "title": "彭心斋讳逢源自作颂呈师师於一句下加三句",
            "content": "左右逢源，大目犍连。猿抱子归青嶂裹，鸟衔花落碧岩前。",
            "comment": ""
        },
        {
            "title": "颂证道歌·证道歌",
            "content": "佛性戒珠心地印，淫坊酒肆光迥迥。宝寿见他打一拳，从斯脱却劳生病。",
            "comment": ""
        },
        {
            "title": "颂古九十八首",
            "content": "日裹不可道人，夜裹不可说鬼。无量劫来成道，一时都在这裹。",
            "comment": ""
        },
        {
            "title": "行住坐卧三十二颂",
            "content": "澜浑汤水熟淘沙，不著油盐酱酣茶。饥渴随时餐少许，只思因甚悟桃花。",
            "comment": ""
        },
        {
            "title": "学无学颂一十五首",
            "content": "老庐得了不传衣，后代儿孙切莫疑。衣法亲传两不是，心心心印了无知。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "随处示威权，栗棘金刚圈。世人吞得者，万古入灯传。",
            "comment": ""
        },
        {
            "title": "金刚随机无尽颂·尊重正教分第十二",
            "content": "能持行不低，天龙守护伊。中涂生告别，拔苦与耕犁。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "驴鸣并犬吠，皆标第一义。幪头都不知，一体包天地。",
            "comment": ""
        },
        {
            "title": "学无学颂一十五首",
            "content": "实见菩提说甚禅，大家打开过残年。相逢道伴何言语，无价真珠不用钱。",
            "comment": ""
        },
        {
            "title": "金刚随机无尽颂·结实分主",
            "content": "青山藏不得，走杀参禅客。拶破洛浦珠，面前光烜赫。",
            "comment": ""
        },
        {
            "title": "颂证道歌·证道歌",
            "content": "六度万行体中圆，从斯更不少油盐。一条山杖挑心月，逢人只好哭苍天。",
            "comment": ""
        },
        {
            "title": "偈颂三十首",
            "content": "普礼三身四智佛，一念阿僧祗劫中。身心一如遍法界，法身不灭寿无穷。一月六旬权准则，一年四会表参同。妄念不生无损益，五千连贯赠寰中。所得未尝图别用，共成进纳续宗风。初法难传忧不信，黄梅五百独卢公。如今个个堪分付，报国资家理不穷。莫道祖师西土出，刹那自肯即心通。",
            "comment": ""
        },
        {
            "title": "颂古九十八首",
            "content": "不识是真识有心，识心遍处不求人。江陵米满元无价，师子全威画不成。",
            "comment": ""
        },
        {
            "title": "颂古九十八首",
            "content": "无相光中弄影人，形同异类性天真。披毛戴角冰和水，削发披衣水合冰。",
            "comment": ""
        },
        {
            "title": "金刚随机无尽颂·法会因由分第一",
            "content": "圣凡同遣日，尽讲波罗蜜。□唯解空知，更不劳心力。",
            "comment": ""
        },
        {
            "title": "造袁州浮桥语",
            "content": "普庵教化修浮桥，信心自肯大丰饶。解脱皆因不思议，度人无量永赵遥。秀江千古源何极，非干今日与明朝。一生补处谁知有，万德咸欢寂体寥。蚊子眼中藏刹土，红灯焰裹势眉毛。毫发虚空全不漏，海山相击浪滔滔。石牛吃尽张公粟，木女垂丝钓巨鳌。新罗国打西川鼓，东震旦抛北越刀。孔自孔，毛自毛，针劄不入大雄豪。妄想颠倒苏公盛，未解撑船弄行篙。岂在文言多卜度，德山拄杖不敲槽。",
            "comment": ""
        },
        {
            "title": "颂四宾主",
            "content": "大地山河眼裹尘，自古至今强立名。祗个绝边无缝塔，不曾来往逐有情。",
            "comment": ""
        },
        {
            "title": "金刚随机无尽颂·叹仰流通",
            "content": "同心咸信受，万行俱圆就。一道灌众生，誓愿弘慈救。",
            "comment": ""
        },
        {
            "title": "颂证道歌·证道歌",
            "content": "一切数句非数句，□你玄言并好注。灵明烜赫塞虚空，不住名声光布施。",
            "comment": ""
        },
        {
            "title": "颂十玄谈·玄机",
            "content": "迥出三乘不假修，别传一句普天收。扬眉早是相轻忽，妙得无心了便休。",
            "comment": ""
        },
        {
            "title": "三昧诸颂",
            "content": "无底瑠璃井，忽尔堕其中。胜修万劫功，跳出跳不出，瘖痖又盲聋。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "莫认四威仪，行住坐卧知。念念皆相应，珍重任时宜。",
            "comment": ""
        },
        {
            "title": "颂证道歌·证道歌",
            "content": "病遇医王争得瘥，卢医体貌殊严怪。我见堂堂心胆惊，不领仙丹从此坏。",
            "comment": ""
        },
        {
            "title": "颂证道歌·证道歌",
            "content": "了知二法空无相，泥塑金装为佛像。日日香华夜夜灯，谁知在一毛头上。",
            "comment": ""
        },
        {
            "title": "金刚随机无尽颂·无法可得分第二十二",
            "content": "不觉误随车，迷已为他家。指南却作北，妄意绕天涯。",
            "comment": ""
        },
        {
            "title": "颂证道歌·证道歌",
            "content": "一月普现一切水，四处分舟同一体。多中一了一中多，莫学痴猿捞沼底。",
            "comment": ""
        },
        {
            "title": "颂石头和尚草庵歌",
            "content": "住此庵，不曾焚爇有为香。终日示君君不见，更无余事可思量。",
            "comment": ""
        },
        {
            "title": "金刚随机无尽颂·结实分主",
            "content": "心传静夜钟，意在九霄中。伫听钟声响，为人万劫穷。",
            "comment": ""
        },
        {
            "title": "颂证道歌·证道歌",
            "content": "决定说，表真僧，处处和光勿自能。有时鼻孔撩天笑，个个众生目患盲。",
            "comment": ""
        },
        {
            "title": "颂证道歌·证道歌",
            "content": "祗知犯重障菩提，彼者堪修我不宜。龙女化身来警世，畜生驴马我同伊。",
            "comment": ""
        },
        {
            "title": "金刚随机无尽颂·法身非相分第二十六",
            "content": "法界全身量，在一毫头上。西天牛吃禾，东土马腹胀。",
            "comment": ""
        },
        {
            "title": "颂古九十八首",
            "content": "打开兜率露王宫，摩耶夫人没老去。净饭国土生太子，字字言言说脱空。",
            "comment": ""
        },
        {
            "title": "金刚随机无尽颂·无得无说分第七",
            "content": "菩提无定法，一体常周匝。个裹了无言，圆成无缝塔。",
            "comment": ""
        },
        {
            "title": "颂十玄谈·还源",
            "content": "本来无住不名家，唯有西乾路不赊。三度他心通败阙，国师犹钓死虾蟆。",
            "comment": ""
        },
        {
            "title": "颂古九十八首",
            "content": "东西南北，通彻交过。悟者清凉，迷者大祸。随流入流，法真不堕。若未全提，谁敢担何。",
            "comment": ""
        },
        {
            "title": "颂石头和尚草庵歌",
            "content": "谁夸铺席图人买，不用文章兼学解。打破虚空归去来，离世界兮入法界。",
            "comment": ""
        },
        {
            "title": "金刚随机无尽颂·无为福胜分第十一",
            "content": "因游樵子径，底事因缘定。不唱葛藤歌，打个直截令。",
            "comment": ""
        },
        {
            "title": "赞护教",
            "content": "仰山显迹，契会宗师。一法性身，利物宏慈。",
            "comment": ""
        },
        {
            "title": "破屋颂示众",
            "content": "一个闲身穿破屋，风吹雨滴转光明。灯笼露柱时时举，只道以平报不平。琉璃殿上鞭金马，追风不及三脚驴。",
            "comment": ""
        },
        {
            "title": "颂证道歌·证道歌",
            "content": "损法财，灭功德，宁作常贫岐路客。身虽能触不能知，只为前因无准则。",
            "comment": ""
        },
        {
            "title": "金刚随机无尽颂·化无所化分第二十五",
            "content": "群情非外物，万莫生轻忽。皆是自家心，外心无余佛。",
            "comment": ""
        },
        {
            "title": "颂证道歌·证道歌",
            "content": "摩尼珠，人不识，师祖随声心未息。南泉虚设一轮光，千古万古空相忆。",
            "comment": ""
        },
        {
            "title": "金刚随机无尽颂·叹仰流通",
            "content": "焦琴月下听，露柱却知音。世人应不会，侧耳立松阴。",
            "comment": ""
        },
        {
            "title": "金刚随机无尽颂·大乘正宗分第三",
            "content": "贫恨一心多，此心却老婆。打破关南鼓，和起德山歌。",
            "comment": ""
        },
        {
            "title": "颂证道歌·证道歌",
            "content": "狮子儿，众随后，何异趁麞诸猎狗。挂角羚羊何处寻，莫教回首连天吼。",
            "comment": ""
        },
        {
            "title": "偈颂三十首",
            "content": "时人须警觉，应道不痴颠。若牛并急马，也只少他钱。今生还不足，来生又吃鞭。道人虽无事，不忍哭苍天。今古论如是，岂可向愚言。无我无钱质，此处静悄然。显迹灵光在，梦然一炷烟。普庵何处去，分明在目前。须当如是体，可学老婆禅。莫住空花相，谤佛结深冤。以善能销恶，以顺和逆颠。以道资顽狠，以心助普贤。以师为心本，以念於无缘。以身如父母，以力报愚贤。出家为佛子，动静自光鲜。超凡并越圣，真实不堪言。曾经千万劫，碎身报未圆。我今排次定，更莫听胡喧。顺我大家吉，逆我众无缘。孤峰无觅处，三千遍大千。此时思一偈，虚空应不得。非是我做作，真如体自然。",
            "comment": ""
        },
        {
            "title": "加颂蜀僧雪颂",
            "content": "庭前雪子落纷纷，妙触灵明应普门。不是药山无用处，权令庞老警儿孙。",
            "comment": ""
        },
        {
            "title": "颂证道歌·证道歌",
            "content": "若实无生无不生，将无生更觅无徨。太似扬声欲止响，太阳焰裹点孤灯。",
            "comment": ""
        },
        {
            "title": "金刚随机无尽颂·福智无比分第二十四",
            "content": "海门风静夜，满月辽天挂。除非知不知，实相凭谁话。",
            "comment": ""
        },
        {
            "title": "颂古九十八首",
            "content": "化身千百亿，不得个相识。伤嗟今古人，谁是知恩力。",
            "comment": ""
        },
        {
            "title": "颂古九十八首",
            "content": "古镜当堂不动光，自是揩磨不得方。一点□明含法众，森罗万象不能藏。",
            "comment": ""
        },
        {
            "title": "颂证道歌·证道歌",
            "content": "不见如来开祠诀，过现未来冤重叠。罪性如空法亦然，罪法俱忘心莹彻。",
            "comment": ""
        },
        {
            "title": "颂证道歌·证道歌",
            "content": "有二比丘犯淫杀，自嗟自怨无觉察。远栖林野望成真，自业茫茫谁摆脱。",
            "comment": ""
        },
        {
            "title": "颂证道歌·证道歌",
            "content": "天龙寂听生欣悦，来散仙花岩畔列。解空没量道无能，动地雨华重漏泄。",
            "comment": ""
        },
        {
            "title": "颂十玄谈",
            "content": "尘尘，背觉劳生地狱因。镜写异形分皂白，合元一性自天真。",
            "comment": ""
        },
        {
            "title": "颂证道歌·证道歌",
            "content": "游江海，涉山川，披云带雨足连天。道得亦来叉下死，三千里外为君传。",
            "comment": ""
        },
        {
            "title": "金刚随机无尽颂·如理实见分第五",
            "content": "谁知席帽下，今日犹疑怕。独有裴相知，鼻孔辽天跨。",
            "comment": ""
        },
        {
            "title": "金刚随机无尽颂·福智无比分第二十四",
            "content": "广施布无边，终不了心源。於性无利益，福尽果还偏。",
            "comment": ""
        },
        {
            "title": "颂证道歌·证道歌",
            "content": "争似无为实相门，朝歌暮拍整乾坤。东边打著西边响，到头只用一光吞。",
            "comment": ""
        },
        {
            "title": "金刚随机无尽颂·法界通花分第十九",
            "content": "樵唱牵渔唱，川陆无间障。两个且无声，佛在舌头上。",
            "comment": ""
        },
        {
            "title": "颂证道歌·证道歌",
            "content": "穷释子，口称贫，雪曲高歌和没人。往来问道无言说，月在青天水在瓶。",
            "comment": ""
        },
        {
            "title": "金刚随机无尽颂·化无所化分第二十五",
            "content": "饭涌维摩钵，闻香即解脱。后来香积人，到被他轮拨。",
            "comment": ""
        },
        {
            "title": "金刚随机无尽颂·无断无灭分第二十七",
            "content": "趣向菩提道，可道非常道。无名天地先，十方源浩浩。",
            "comment": ""
        },
        {
            "title": "颂石头和尚草庵歌",
            "content": "庵虽小，寂寂寥寥勿边表。於中独有一天真，透色融声常皎皎。",
            "comment": ""
        },
        {
            "title": "颂证道歌·证道歌",
            "content": "绝学无为闲道人，不曾礼拜不看经。不动遍周尘刹海，卓尔孤身混白云。",
            "comment": ""
        },
        {
            "title": "颂证道歌·证道歌",
            "content": "莫谤如来正法轮，我师累劫究方成。然灯王佛亲传受，后代儿孙万莫轻。",
            "comment": ""
        },
        {
            "title": "金刚随机无尽颂·威仪寂静分第二十九",
            "content": "陶潜谩皱眉，犹道得归迟。争似庞居士，心空及第归。",
            "comment": ""
        },
        {
            "title": "赞三十六祖颂",
            "content": "破头山下起清波，流注黄梅不奈何。四度敕宣端不动，尊威妙湛灌娑婆。",
            "comment": ""
        },
        {
            "title": "颂证道歌·证道歌",
            "content": "如来宝杖亲踪迹，莫比世间闲戏剧。有时唤作没弦琴，忽然又道无孔笛。",
            "comment": ""
        },
        {
            "title": "颂证道歌·证道歌",
            "content": "廓然莹彻周沙界，方语难诠无可解。别传一句了非言，妙契圆通观自在。",
            "comment": ""
        },
        {
            "title": "颂十玄谈·玄机",
            "content": "回程堪作火中牛，一叶才凋万国秋。月郎浪平无别事，此心只在朝竿头。",
            "comment": ""
        },
        {
            "title": "赞三十六祖颂",
            "content": "胁本号难生，泥牛入海耕。随机千万转，无上亦无行。",
            "comment": ""
        },
        {
            "title": "行住坐卧三十二颂",
            "content": "闻道真空不著言，信心清净在拳拳。只将此性光明遍，语默行藏岂离禅。",
            "comment": ""
        },
        {
            "title": "颂十玄谈·一色",
            "content": "了了了时无可了，乾坤道我无边表。焰摩宫裹混金风，兜率殿中明皎皎。",
            "comment": ""
        },
        {
            "title": "赞三十六祖颂",
            "content": "龙树非形相，独现圆月体。说法如虚空，非舌谈真理。",
            "comment": ""
        },
        {
            "title": "学无学颂一十五首",
            "content": "达磨西来脑搭披，少林久坐若顽痴。如斯显赫非今古，唐土生灵谁得知。",
            "comment": ""
        },
        {
            "title": "赞三十六祖颂",
            "content": "般若多罗法，非广亦非狭。翠竹与黄华，长松并短柏。",
            "comment": ""
        },
        {
            "title": "金刚随机无尽颂·究竟无我分第十七",
            "content": "双林髻插簪，实志共同参。梁王宣命处，一拍令通三。",
            "comment": ""
        },
        {
            "title": "金刚随机无尽颂·究竟无我分第十七",
            "content": "半夜老猿吟，惊起木观音。拶著虚空背，相打到天明。",
            "comment": ""
        },
        {
            "title": "金刚随机无尽颂·法界通花分第十九",
            "content": "大千堆七窦，不及黄头老。刹刹等微尘，当□日杲杲。",
            "comment": ""
        },
        {
            "title": "颂四宾主",
            "content": "一挥凛凛剑锋寒，函盖乾坤绝自观。堪笑天龙无可说，示人祗在指头端。",
            "comment": ""
        },
        {
            "title": "金刚随机无尽颂·离色离相分第二十",
            "content": "山河镜上尘，猕猴背苦辛。参玄识得镜，了了见方亲。",
            "comment": ""
        },
        {
            "title": "颂证道歌·证道歌",
            "content": "纵遇锋刀常坦坦，只困得只金刚眼。一相光中无二形，劫火洞然无退返。",
            "comment": ""
        },
        {
            "title": "颂十玄谈·回机",
            "content": "万古碧潭空界月，猿啼彻夜何曾歇。几炙孤负一轮光，唯我同辉谁辨别。",
            "comment": ""
        },
        {
            "title": "赞三十六祖颂",
            "content": "佛陀阿难提，放光从肉髻。逢师论义，得入三摩地。",
            "comment": ""
        },
        {
            "title": "颂十玄谈·尘异",
            "content": "我道骊珠到处晶，包含万有独明灵。同光索价遭人问，两手张开帽带陈。",
            "comment": ""
        },
        {
            "title": "学无学颂一十五首",
            "content": "昨夜三更日卓中，满天星斗雨蒙蒙。三门佛殿相携手，要去西天路不通。",
            "comment": ""
        },
        {
            "title": "金刚随机无尽颂·究竟无我分第十七",
            "content": "经行谁得见，假相天真现。不得志公时，也是深秋扇。",
            "comment": ""
        },
        {
            "title": "颂四宾主",
            "content": "宾中宾，借钱沽酒设狂人。常常负债无依倚，谤教虚招地狱因。",
            "comment": ""
        },
        {
            "title": "颂十玄谈·回机",
            "content": "权挂垢衣云是佛，释迦也似偷空贼。忽然捉败不相饶，丹霞火裹纯金色。",
            "comment": ""
        },
        {
            "title": "十二时歌",
            "content": "日昳未，担板玄沙爱鳖鼻。丧身失命几多人，张口送晴何处避。不通宗，浑寐语，业识茫茫无本据。盲参不体弄蛇人，常被弄蛇穿却鼻。",
            "comment": ""
        },
        {
            "title": "金刚随机无尽颂·如法受持分第十三",
            "content": "既剖尘中卷，三千及大千。□□□□□，鼓众看喧天。",
            "comment": ""
        },
        {
            "title": "睹弟子作颂题窗乃续韵警之",
            "content": "石人击鼓木人吹，露柱亲闻脑搭披。如是圆音无用处，阎公未肯便饶伊。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "古今人易老，无异霜凋草。本根依旧青，不解寻元讨。",
            "comment": ""
        },
        {
            "title": "偈颂五首",
            "content": "应目未尝离左右，扣宗差别风马牛。迟速不停俱滞学，个裹还须自肯休。",
            "comment": ""
        },
        {
            "title": "颂证道歌·证道歌",
            "content": "莫不由斯心意识，三尸六贼空相逼。一似龟毛缚猛风，凡夫不体无消息。",
            "comment": ""
        },
        {
            "title": "赞三十六祖颂",
            "content": "德胜王太子，号不如密多。指山还梵志，魔群不奈何。",
            "comment": ""
        },
        {
            "title": "金刚随机无尽颂·庄严净土分第十",
            "content": "山云昨夜雨，檐头滴滴举。寒山拾得知，双双为伴侣。",
            "comment": ""
        },
        {
            "title": "偈颂三十首",
            "content": "如如方契色非空，若也解空空非色。十二部诠如说梦，百千万佛若空花。涅槃生死杳无踪，本来面目非非相。大开喜舍破微尘，了取功勋无尽藏。",
            "comment": ""
        },
        {
            "title": "颂证道歌·证道歌",
            "content": "心镜明，鉴无碍，十方刹土无边背。打破镜来相见伊，祗这圆光会不会。",
            "comment": ""
        },
        {
            "title": "颂证道歌·证道歌",
            "content": "圆顿教，没人情，集云峰下四藤根。天下大禅谁识得，荒茅野地少人耕。",
            "comment": ""
        },
        {
            "title": "颂古九十八首",
            "content": "踢一踢时吹一吹，金毛师子现全威。赵州用处形言绝，争奈迷头不肯归。",
            "comment": ""
        },
        {
            "title": "颂十玄谈",
            "content": "祖祖，如钟鼓，未击有意周天普。虚幻形声本自无，如如不动亘今古。",
            "comment": ""
        },
        {
            "title": "颂十玄谈·达本",
            "content": "雪山深处我非忘，百一十城印普光。弥勒楼开通线道，方知腊雪似春霜。",
            "comment": ""
        },
        {
            "title": "金刚随机无尽颂·大乘正宗分第三",
            "content": "三界蜃楼歌，龙女念摩诃。骊珠将献佛，无垢越娑婆。",
            "comment": ""
        },
        {
            "title": "赞护教",
            "content": "契那一通，方全六用。护持般若，法身不动。",
            "comment": ""
        },
        {
            "title": "颂证道歌·证道歌",
            "content": "魔强法弱多怨害，跣足头陀□顶盖。舍身求雨赤天晴，凡情见此生轻退。",
            "comment": ""
        },
        {
            "title": "颂证道歌·证道歌",
            "content": "妙用恒沙也无极，岂吝参方来同诘。何劳举指与言诠，杖头一眼明如日。",
            "comment": ""
        },
        {
            "title": "颂证道歌·证道歌",
            "content": "修行恐落断常坑，说有说无只管争。教体未全言句落，意识心随声色行。",
            "comment": ""
        },
        {
            "title": "学无学颂一十五首",
            "content": "莫向人前说是非，是非不到实希奇。假饶讲得天花坠，大地山河总不知。",
            "comment": ""
        },
        {
            "title": "颂古九十八首",
            "content": "龙济兴云雨遍施，圣凡不落与谁齐。能持地藏无空印，具足圆方始不疑。",
            "comment": ""
        },
        {
            "title": "金刚随机无尽颂·非说所说分第二十一",
            "content": "无说名真说，唯有□迦叶。无闻而闻闻，四七当头别。",
            "comment": ""
        },
        {
            "title": "金刚随机无尽颂·化无所化分第二十五",
            "content": "总在不言中，一默绝狐踪。若不是文殊，维摩枉费工。",
            "comment": ""
        },
        {
            "title": "修城东合浦桥",
            "content": "自性圆融不碍为，浮云枯木任风吹。莫怪道人无伎俩，犹如浮木歇盲龟。应化非真不逆心，有无俱遣道须成。相逢便肯无空过，合浦桥边验果因。",
            "comment": ""
        },
        {
            "title": "颂证道歌·证道歌",
            "content": "大象不游於兔径，针锋头上礼观音。百尺竿头犹进步，十方沙界现全身。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "片月下伊川，岂是别人源。若还识得水，性海量无边。",
            "comment": ""
        },
        {
            "title": "金刚随机无尽颂·不受不贪分第二十八",
            "content": "法法如无我，坐却圣凡个。德山拄杖亲，要打刘铁磨。",
            "comment": ""
        },
        {
            "title": "颂古九十八首",
            "content": "临时舒卷事幽微，人天交集有谁知。用处无心非即离，一声雷震动须弥。",
            "comment": ""
        }
    ]
}