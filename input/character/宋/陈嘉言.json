{
    "dynasty": "宋",
    "author": "陈嘉言",
    "poems": [
        {
            "title": "蒋洋道中望太姥山四首",
            "content": "望里仙踪渺，烟霞沧海东。迳迷丹灶外，人转大还中。虬偃千林日，鸾吹一夕风。停骖迟太姥，蓝水洗尘容。",
            "comment": ""
        },
        {
            "title": "晦日宴高氏林亭",
            "content": "公子申敬爱，携朋玩物华。人是平阳客，地即石崇家。水文生旧浦，风色满新花。日暮连归骑，长川照晚霞。",
            "comment": ""
        },
        {
            "title": "蒋洋道中望太姥山四首",
            "content": "绝巘云霄外，嵯峨杳霭间。云将山岫湿，鹤伴月华閒。流水溪溪静，琪花树树殷。攀跻犹未得，清梦绕禅关。",
            "comment": ""
        },
        {
            "title": "蒋洋道中望太姥山四首",
            "content": "问俗驱王事，斋宫耐可期。寒花明绛节，孤月映摩尼。缥渺浮虚廊，苍茫弄晚曦。三山如可接，莫遣汉臣归。",
            "comment": ""
        },
        {
            "title": "晦日重宴",
            "content": "高门引冠盖，下客抱支离。绮席珍羞满，文场翰藻摛。蓂华雕上月，柳色蔼春池。日斜归戚里，连骑勒金羁。",
            "comment": ""
        },
        {
            "title": "上元夜效小庾体",
            "content": "今夜可怜春，河桥多丽人。宝马金为络，香车玉作轮。连手窥潘掾，分头看洛神。重城自不掩，出向小平津。",
            "comment": ""
        },
        {
            "title": "蒋洋道中望太姥山四首",
            "content": "层崖缘石涧，孤树耸危桥。海色侵衣袂，松风破泬寥。佛门苔藓古，山寺薜萝饶。回首斜阳外，神仙未可招。",
            "comment": ""
        }
    ]
}