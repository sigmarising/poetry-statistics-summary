{
    "dynasty": "宋",
    "author": "许尹",
    "poems": [
        {
            "title": "和吴谨微游仙都五首",
            "content": "桃源归路净无尘，只是当时避世人。仙事茫茫类如此，鼎湖辙迹恐非真。",
            "comment": ""
        },
        {
            "title": "和吴谨微游仙都五首",
            "content": "山中鹤怨无寻处，洞口云归未得归。忆著仙都旧时路，石梁苔涩履痕稀。",
            "comment": ""
        },
        {
            "title": "和吴谨微游仙都五首",
            "content": "玉貌仙人老不癯，世间荣辱此中无。烟云昨夜微销铄，似怪题舆车骑都。",
            "comment": ""
        },
        {
            "title": "朝阳岩",
            "content": "漫作游仙去，灵槎进晚凉。悬岩迷日月，倒影浸潇湘。风满征帆过，云归度鸟忙。相忘物外趣，时许棹相将。",
            "comment": ""
        },
        {
            "title": "和吴谨微游仙都五首",
            "content": "仙都踪迹想遗书，我欲归时更问途。忽得新诗如见画，山蹊野径不须迂。",
            "comment": ""
        },
        {
            "title": "和吴谨微游仙都五首",
            "content": "黄帝得仙从此去，鼎湖传说几经年。龙髯堕地成春草，直到如今不上天。",
            "comment": ""
        }
    ]
}