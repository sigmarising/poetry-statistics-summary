{
    "dynasty": "宋",
    "author": "陈梦建",
    "poems": [
        {
            "title": "上喻史君重建霞起堂六首",
            "content": "玉泉天上古仙伯，曾吏五云书阁来。寄语家人须修我，有时骑鹤过丹台。",
            "comment": ""
        },
        {
            "title": "上喻史君重建霞起堂六首",
            "content": "楼观策茫似积苏，一麾得傍化人居。可能永日销棋局，且要蒙头读道书。",
            "comment": ""
        },
        {
            "title": "上喻史君重建霞起堂六首",
            "content": "酒酣步出玉霄峰，此去天关隔几重。霞佩颉顽风雨上，清都只在嘿存中。",
            "comment": ""
        },
        {
            "title": "上喻史君重建霞起堂六首",
            "content": "诗社神交识乃翁，耳孙凛凛有仙风。青云垂上斜飞去，时要题诗偏浙东。",
            "comment": ""
        },
        {
            "title": "上喻史君重建霞起堂六首",
            "content": "丈人昔日经行处，草暗苔荒四十春。谁倚高寒访陈迹，璇题宝墨一时新。",
            "comment": ""
        }
    ]
}