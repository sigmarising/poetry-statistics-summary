{
    "dynasty": "宋",
    "author": "刘子荐",
    "poems": [
        {
            "title": "游老君洞",
            "content": "第一真岩岂浪名，高明洞达窈而深。冠天下神仙胜境，副我生山水知音。崖激湍流腾雪玉，灯摇石莹灿星金。少焉月出东山上，何必蓬莱海上寻。",
            "comment": ""
        },
        {
            "title": "游老君洞",
            "content": "怪怪奇奇画不如，最难得者近城郛。他仙皆逊老君有，此洞可知天下无。徐甲青牛骖左侍，六丁白鹤导前驱。老仙笑我来何晚，一样须眉一样臞。",
            "comment": ""
        }
    ]
}