{
    "dynasty": "宋",
    "author": "蒋堂",
    "poems": [
        {
            "title": "谢李兵部",
            "content": "黄菌诞邱园，灵贶贲醴泉。至和非我召，美化自公宣。秀色邻三迳，幽光被一廛。时髦秉笔者，为我列群编。",
            "comment": ""
        },
        {
            "title": "和梅挚北池十咏",
            "content": "池上有时宴，笙簧沸欲凝。欢多漏移刻，坐久月和灯。席客咏持蟹，女倡歌采菱。醉来忘万事，风静水波澄。",
            "comment": ""
        },
        {
            "title": "溪馆二首",
            "content": "年来纳组去，林下得身还。泚泚清流处，重重碧树间。渊鱼乐且静，庭鹤寿而间。粗有淮安趣，谁同赋小山。",
            "comment": ""
        },
        {
            "title": "再题半峰亭",
            "content": "何名半峰亭，尧峰路之半。游客趋层崖，斗上多股战。宝云构此轩，接引心不倦。所冀冠盖来，少休松石畔。雄视金仙居，巍乎倚云汉。自此更攀缘，须臾迹彼岸。",
            "comment": ""
        },
        {
            "title": "和梅挚北池十咏",
            "content": "池上有垂柳，烟笼濯濯枝。芳根逢茂育，老翠胜平时。体弱因风舞，词清入笛吹。金城久不到，遥想欢羁离。",
            "comment": ""
        },
        {
            "title": "游松江",
            "content": "月晃长江上下同，画桥横堆冷光中。云头滟滟开金饼，水面沈沈卧彩虹。佛氏解为银色界，仙家多住玉壶中。地雄景胜言不尽，但欲追随乘晓风。",
            "comment": ""
        },
        {
            "title": "题山亭",
            "content": "山亭深处枕清溪，万木回环尽翠微。梅萼破香知腊近，柳梢含绿认春归。风前列嶂琴三叠，雪后群山玉四围。顾我此来盘礴久，尘劳潇洒顿忘机。",
            "comment": ""
        },
        {
            "title": "过叶道卿侍读小园",
            "content": "秀野亭连小隐堂，红蕖绿条媚沧浪。卞山居士无归意，却借吴侬作醉乡。",
            "comment": ""
        },
        {
            "title": "太伯庙",
            "content": "太伯何为者，不以身为身。逊避天下位，奔走勾吴滨。隐德照来世，遗祀传斯民。吁此廉让国，合生廉让民。",
            "comment": ""
        },
        {
            "title": "题曲水阁",
            "content": "危构跨大渊，沦清涤世纷。飞湍逢石转，漱玉隔山闻。影乱林花落。丛幽涧草薰。兹为禊饮地，何羡右将军。",
            "comment": ""
        },
        {
            "title": "飞来山",
            "content": "有山昔飞来，神怪安可测。万壑鼓风雷，千岩为羽翼。胡为忽移徒，到此无倾侧。灵越得奇峰，琅琊失遗迹。烟云随而至，杉篁古所植。如何草创时，偶作瞿昙宅。闻之有苾蒭，岁久苦刓刻。凿声响深崖，火烬淬层壁。平为土木基，蔑有苍翠色。金粟千亿身，窣堵百馀尺。回廊尽复叠，寸地无间隙。一聚红尘中，万瓦青烟羃。成彼有为善，斯可长太息。我试来寻山，山形俱变易。方念此崭绝，安得如往昔。不谓山之足，下落言偃室。知是骞翥时，于兹堕岩石。屹尔画疆畔，其谁敢侵蚀。随宜得形胜，触目见崷崒。小桂结浓阴，清露有疏滴。巾履日可赏，琴樽雅成饰。多谢对幽岑，亦足开烦臆。若在祇园间，岂更存馀碧。",
            "comment": ""
        },
        {
            "title": "棹歌",
            "content": "湖之水兮碧泱泱，环越境兮润吴疆。蒲螺所萃兮雁鹜群翔，朝有行舻兮幕有归艎。茭牧狎至兮渔采相望，溉我田畴兮生我稻粱。我岁穰熟兮我民乐康，马侯之功兮其谁敢忘。莼丝紫兮箭笋黄，取其洁兮薦侯堂，醆斝具兮箫鼓张，日晻晻兮山苍苍。侯之来兮云飞扬，隔微波兮潜幽光。念山可为席兮湖不可荒，惟侯之灵兮与流比长。万斯年兮福吾乡，乐吾生兮徜徉。",
            "comment": ""
        },
        {
            "title": "绝句",
            "content": "归来深隐太湖滨，天与扶持百岁身。虽是浮云隔双阙，丹心爱戴在君亲。",
            "comment": ""
        },
        {
            "title": "诸官诗成因书二韵于后",
            "content": "一派西园曲水声，水边终日会冠缨。几多诗笔无停缀，不似当年有罚觥。",
            "comment": ""
        },
        {
            "title": "南湖台三首",
            "content": "危台竹树间，湖水伴身间。清浅采香径，方圆明月湾。放鱼随物性，载石作家山。自喜归休早，今胜贺老还。",
            "comment": ""
        },
        {
            "title": "和梅挚北池十咏",
            "content": "池上有虚阁，翚檐迅若翔。百壶多盛集，四座仰惟良。藓印文綦绿，莲依桂楫香。何由陪啸咏，敷袵纳微凉。",
            "comment": ""
        },
        {
            "title": "吴江桥",
            "content": "雁翅桥横五湖北，翚飞亭屹大江心。鱼龙渊薮风月窟，若比广寒宫更深。",
            "comment": ""
        },
        {
            "title": "虎丘山",
            "content": "虎丘何为山，鲸波涌而顯。惟青镇一隅，峙秀状无限。遥峰乃众阴，四望拱孤巘。上有梵王家，高压长洲苑。游人接踵来，千里必重趼。奔走趋层巅，凌竞陟云栈。下瞰洞庭卑，傍睨灵岩浅。巍乎屹宝阁，仰之目睛眩。中有明光书，丽若日星烜。三朝所秘藏，百灵共幽赞。兹焉真福庭，瞻者皆色洒。敻觉尘世非，恍如化城现。塔顶拂彤霞，山脚环清甽。北崖宿雪寒，东阜晨曦暖。阴森岩腹空，诘屈廊腰转。秋磬落云端，宵灯耿天半。处者病恼蠲，来者钝根遗。予膺邦寄时，所历游屐遍。不领旌旗行，恐惊禽鹿散。扪萝穷邃深，据槛望平远。寻幽既欢欣，访古或兴欢。葬金坟已隳，淬剑池犹漫。冰霰凋古杉，朱丹浮断简。珍重讲石存，讥凭鬼诗诞。唐贤留风什，遗墨罗粉版。险语悉冥搜，清景不可逭。国朝有笔札，崖壁刻棱婉。刀矟君谟书，龙蛇不疑篆。二美贲禅扃，千古宗风愈恢阐。迦陵觉音清，石室惊筹满。自惟挂缨归，心与纷挐断。每来寻香刹，常得峨野弁。久留莲漏移，相接犀谈款。露井汲云浆，冰甆试芳荈。最怜草树春，几爱烟岚晚。愿借一庵名，于兹修止观。林端生色美新晴，楼阁依山若画屏。石坐最宜人选胜，剑池潜想地遗灵。僧窗松竹冬忧茂，寺路烟霞画亦冥。自愧逾年假麾守，一回方得扣禅扃。",
            "comment": ""
        },
        {
            "title": "和梅挚北池十咏",
            "content": "池上有丛菊，繁英满旧蹊。金刀惜频翦，粉蜨得幽栖。醉卉谁同插，香牋手自题。遥思清赏处，野步岸东西。",
            "comment": ""
        },
        {
            "title": "和梅挚北池十咏",
            "content": "池上有雏鹤，来從淮水壖。旧巢离海树，清唳入吴天。骨峭翘霜月，翎疏刷野泉。使君宜得伴，仙格本千年。",
            "comment": ""
        },
        {
            "title": "和梅挚北池十咏",
            "content": "池上有奇桂，青青岁纪深。旧枝怜茂植，时亦欠清吟。夕月漏孤影，秋霜滋劲心。今方遇真赏，风什播瑶音。",
            "comment": ""
        },
        {
            "title": "溪馆二首",
            "content": "野意本自遂，兹溪称独醒。云萝环静室，水石照疏櫺。杀竹编书古，纫兰作佩声。王通昔不遇，时亦坐汾亭。",
            "comment": ""
        },
        {
            "title": "栀子花",
            "content": "庭前栀子树，四畔有桠枝。未结黄金子，先开白玉花。",
            "comment": ""
        },
        {
            "title": "尧峰新井歌",
            "content": "白云莽莽青山头，一穴四面飞泉流。其初山间旧井涸，枯肠燥吻海众羞。于时大士宝云者，颐指土脉智虑周。山灵所感道心爽，檀施聿来工力鸠。云锸齐下远雷动，石光内击飞星稠。百尺虚空廓地表，一泓清冽呀深幽。人疑從天堕月窟，或问何处移龙湫。次则其徒骇殊胜，竞持应器尝甘柔。饥狖连臂喜跳掷，渴鸟引喙鸣钩辀。碧甃光中辘轳晓，银床侧畔梧桐秋。宝坊金地互相映，谷鲋坎蛙难此留。傍睨江形小衣带，下窥湖面卑浮沤。何兹凿饮有功利，一掬入口醍醐优。热者濯之昏钝决，病者沃之沈痼瘳。而我时邀墨客去，松涧远挈都篮游。净瓶汲引试香荈，雅具罗列无腥瓯。比之玉乳不差别，诮彼炼丹多谬悠。今兹泉眼在鲁坞，所喜云液邻菟裘。苧翁既往乏鉴者，水记未载予将修。此山此井永不废，此歌其庶传南州。",
            "comment": ""
        },
        {
            "title": "赠陈虞卿",
            "content": "宠秩拜春坊，归休识虑长。扫门卑魏勃，设醴谢元王。一水莼鲈国，群山橘柚乡。喜群添老社，烟驾尚徜徉。",
            "comment": ""
        },
        {
            "title": "闵山",
            "content": "东南亘群山，形气或断续。兹山穷崭绝，孤峙越之腹。郁苍瞰城闉，胜秀为民福。所宜禁樵苏，主者在严肃。不知平昔时，谁氏来班录。私疱计薪爨，无时伐良木。官膳利货财，弥年翦修竹。忽忽事斧斤，丁丁响川谷。万叶坏密由于，千竿倒寒玉。轮囷无完枝，檀乐鲜遗族。戕贼殊未厌，峰峦翠将秃。鹤侣怨且惊，云容惨以恶。非唯挫生意，抑乃伤雅俗。王者有仁恩，行苇亦沾沐。嗟嗟若人者，忍不思化育。今予剖信符，于慈憩丹轂。谓山岂无灵，胡为人所黩。呼吏对泉石，申禁护林麓。庶几养尧英，勿使罹残酷。来者贤使君，斯言愿为复。",
            "comment": ""
        },
        {
            "title": "送梵才大师归天台",
            "content": "老被诗名系此身，思山深去避人群。宝台千尺隔江见，清磬一声归路闻。岩上开扉灯照月，庵前扫地雪和云。终焉此是清凉处，净住无惭相国文。",
            "comment": ""
        },
        {
            "title": "梅",
            "content": "玉骨绝纤尘，前身清净身。无花能伯仲，得雪愈精神。冷淡溪桥晓，殷勤江路春。寒郊瘦岛外，同气更何人。",
            "comment": ""
        },
        {
            "title": "吴淞江",
            "content": "江人见我谓谁何，行李无羁野意多。六幅青帆趁潮去，一樽白酒扣舷歌。沙边历历辨云树，岛外溅溅弄月波。兴尽归来还更喜，舞鸥相送入烟萝。",
            "comment": ""
        },
        {
            "title": "和梅挚北池十咏",
            "content": "池上有时钓，间忘侍從身。波平方浸月，更退閴无人。藻映鲂鱼尾，风摇独茧纶。一亭容膝地，雅饰免荒榛。",
            "comment": ""
        },
        {
            "title": "前题",
            "content": "使君有意饰门闾，雅为灵芝揭表初。招隐溪边往还者，從兹认得野人居。",
            "comment": ""
        },
        {
            "title": "和梅挚北池十咏",
            "content": "池上有驯鹿，亭台深处行。长随熊轼惯，且免兔置惊。遥草眠多稳，流泉饮亦清。寸岑有灵囿，可使遂微生。",
            "comment": ""
        },
        {
            "title": "句",
            "content": "向日草青牛引犊，经秋田熟稻生孙。",
            "comment": ""
        },
        {
            "title": "题妙喜庵",
            "content": "禅公览古意裴徊，偶结云庵向北来。满目沧洲围野景，一枝金策卓秋苔。沙边水鸟衔花至，月下渔人施供回。或访稽山旧徒侣，樵风应为送浮杯。",
            "comment": ""
        },
        {
            "title": "题月禅师方丈",
            "content": "我到云房是有缘，坐移莲刻听禅诠。江边异日人应记，吏部曾来见大颠。",
            "comment": ""
        },
        {
            "title": "句",
            "content": "离堆山外更西去，应入白云餐蕨薇。",
            "comment": ""
        },
        {
            "title": "和梅挚北池十咏",
            "content": "池上有修竹，遥闻手自栽。几因风韵响，时感隼旟来。粉箨经梅脱，虬根遇石回。婵娟绿阴下，小阁为谁开。",
            "comment": ""
        },
        {
            "title": "东齐",
            "content": "守土无留事，休居有静斋。文才化僭陋，术未迨乖崖。古帙书参画，秋阴竹间槐。西人安枕外，聊此息筋骸。",
            "comment": ""
        },
        {
            "title": "南湖台三首",
            "content": "峣榭水中央，兹为隐遁乡。小园香寂寂，一派晓泱泱。烟草碧弥岸，霜桃红压墙。鸱夷倘在此，未必入沧浪。",
            "comment": ""
        },
        {
            "title": "清阴馆种楠",
            "content": "手植楩楠二千树，时当庆历五年春。还期莫道空归去，留得清阴与后人。",
            "comment": ""
        },
        {
            "title": "咏金竹",
            "content": "百镒先寒一径深，潜疑造化铸成林。贪夫或有凭阑者，不见修篁但见金。",
            "comment": ""
        },
        {
            "title": "赠白云张少愚",
            "content": "聘命当年下益州，戋戋束帛礼偏忧。山人著出隐居报，使者赍还答诏牛。",
            "comment": ""
        },
        {
            "title": "句",
            "content": "深锁烟光在楼阁，旋移春色入门墙。",
            "comment": ""
        },
        {
            "title": "寄题西园",
            "content": "西园昔日多游從，回流屡泛户酒空。前亭后亭草茵软，晓景晚景烟岚融。角巾萧洒竹林际，履綦来往花际中。时方偃蕃适四体，不料游宦如孤蓬。数移五马临大屏，几怅二毛成老翁。昨去邻封亦甚迩，祇限一水无由通。锦城此举又远适，流觞雅会何时同。钱塘山色望不见，稽山况在钱塘东。",
            "comment": ""
        },
        {
            "title": "南湖台三首",
            "content": "水次揭危亭，烟堤四面平。栽薦延宿鹭，种柳待啼莺。雪霁清流涨，风来夜艇横。轻肥莫临顾，我老懒逢迎。",
            "comment": ""
        },
        {
            "title": "和梅挚北池十咏",
            "content": "池上有孤岛，影摇波底天。蓬壶欣彷佛，仙客得留连。岸草衬丹轂，滩薦隈画船。羡君休瀚日，寄傲一尊前。",
            "comment": ""
        },
        {
            "title": "赠惟政禅师",
            "content": "禅客寻常入旧都，黄牛角上挂瓶盂。有时带笠穿云去，便好和云作画图。",
            "comment": ""
        },
        {
            "title": "隐圃",
            "content": "雅得菟裘地，清宜隐者心。绿葵才有甲，青桂渐成阴。独曳山屐往，无劳车驾寻。湛然常寂处，水月一庵深。",
            "comment": ""
        },
        {
            "title": "游松江",
            "content": "曙光东向欲曨明，渔艇纵横映远汀。涛面白烟昏落月，岭头残烧混疏星。鸣榔莫触蛟龙睡，举纲时闻鱼鳖腥。我实宦游无况者，拟来随尔带笭箵。",
            "comment": ""
        },
        {
            "title": "望太湖",
            "content": "杳杳波涛阅古今，四边无际莫知深。润通晓月为清露，气入霜天作溟阴。笠泽鲈肥人鱠玉，洞庭柑熟客分金。风烟触目相招引，聊为停桡一楚吟。",
            "comment": ""
        },
        {
            "title": "寄题望湖楼",
            "content": "城上危楼势孤峙，楼头尽见湖中水。水色澄明游者多，古来雅以鉴为比。家家画舫日斜归，处处菱歌烟际起。清涟蒙润一都会，碧底涵空三百里。溥哉利及镇东人，而我常嗟马臻死。今滋史君多感慨，所以望湖心不已。频登雉堞追古往，盛集宾朋为宴喜。楼南极目芙蓉花，万叠红英照千骑。",
            "comment": ""
        },
        {
            "title": "过葛墟读蒋冽大宗碑",
            "content": "天宝年中立此碑，轩裳鳞次美当时。自從寂绝牛头梦，力振家声合在兹。",
            "comment": ""
        }
    ]
}