{
    "dynasty": "宋",
    "author": "刘元茂",
    "poems": [
        {
            "title": "次花翁览镜韵",
            "content": "世事磨礲石退棱，此心何爱复何憎。门因候客时时扫，楼为看山日日登。分粟可留巢树鹤，种蔬堪供在家僧。形容每笑临清镜，相对骎骎作老朋。",
            "comment": ""
        },
        {
            "title": "繙帙得菊叶",
            "content": "何年霜后黄花叶，色蠹犹存旧卷诗。曾是往来篱下读，一枝闲弄被风吹。",
            "comment": ""
        }
    ]
}