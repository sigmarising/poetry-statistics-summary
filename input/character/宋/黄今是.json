{
    "dynasty": "宋",
    "author": "黄今是",
    "poems": [
        {
            "title": "渔父醉",
            "content": "丹枫万点照人绯，鲈鱠千丝带水肥。花影芙蓉江上酒，佳人谁唤醉翁归。",
            "comment": ""
        },
        {
            "title": "渔父醉",
            "content": "天淡潇湘南北家，花随流水水流花。一竿明月何人会，又逐虚船过白沙。",
            "comment": ""
        },
        {
            "title": "渔父词",
            "content": "簑衣箬笠更无华，蓼岸苹洲亦有家。风雨满天愁不动，隔江犹唱后庭花。",
            "comment": ""
        },
        {
            "title": "渔父醉",
            "content": "青烟何处淡孤洲，有客经年业一钩。芳草渡头新贳酒，碧云天际已归舟。",
            "comment": ""
        }
    ]
}