{
    "dynasty": "宋",
    "author": "徐珩",
    "poems": [
        {
            "title": "和虞智父登金陵清溪阁",
            "content": "叶脱林梢处处秋，壮怀易感更登楼。日斜锺阜烟凝碧，霜落秦淮水慢流。人似仲宣思故国，诗如杜老到夔州。十年前作金陵梦，重抚栏干说旧游。",
            "comment": ""
        },
        {
            "title": "以水石菖蒲赠谷堂孙漕",
            "content": "菖蒲体柔弱，孤生幽涧傍。润深水不滋，短叶疏而黄。物亦有不幸，仁者为悲伤。愿因水石间，移值近窗光。探丸起九死，焦卷复翠长。草木固无知，此心未能忘。",
            "comment": ""
        },
        {
            "title": "赠阖门潘舍人",
            "content": "清跸声中玉笋班，五云光裹侍天颜。至尊端拱通明殿，上阖来从饭颗山。旄节行将千骑去，鬓须全未一根斑。朝回两袖香烟满，应有诗留雉扇间。",
            "comment": ""
        },
        {
            "title": "日暮望泾水",
            "content": "导源径陇阪，属汭贯嬴都。下濑波常急，回圻溜亦纡。毒流秦卒毙，泥粪汉田腴。独有迷津客，怀归轸暮途。",
            "comment": ""
        },
        {
            "title": "日暮望泾水",
            "content": "导源经陇阪，属汭贯嬴都。下濑波常急，回圻溜亦纡。毒流秦卒毙，泥粪汉田腴。独有迷津客，怀归轸暮途。",
            "comment": ""
        },
        {
            "title": "醉歌",
            "content": "得谁酿法乃尔佳，连引数杯极口夸。须臾忘物亦忘我，是非荣辱不可加。儿童相随拍手笑，阿翁醉也扶归家。平生故人赵半刺，遣骑折送园中花。插花饮酒不待劝，夜如何其月欲斜。倒著接{上四下离}自起舞，笛声趁拍鼓三挝。陶陶兀兀意有得，小姬在傍双髻丫。驱令磨墨具纸笔，满幅大草飞龙蛇。妇云汝醉当止矣，明月酒醒不愧耶。",
            "comment": ""
        }
    ]
}