{
    "dynasty": "宋",
    "author": "薛泳",
    "poems": [
        {
            "title": "句",
            "content": "归心如病叶，一片落江城。",
            "comment": ""
        },
        {
            "title": "游洞霄",
            "content": "群山皆玉立，中有一峰危。天近秋云薄，松深夜月迟。洞因寻药入，席为听泉移。此趣无人会，临风酒一卮。",
            "comment": ""
        },
        {
            "title": "青玉案",
            "content": "一盘消夜江南果。吃果看书只清坐。罪过梅花料理我。一年心事，半生牢落，尽向今宵过。此身本是山中个。才出山来便希差。手种青松应是大。缚茅深处，抱琴归去，又是明年话。",
            "comment": ""
        },
        {
            "title": "句",
            "content": "柳断桥方出，烟深寺欲浮。",
            "comment": ""
        }
    ]
}