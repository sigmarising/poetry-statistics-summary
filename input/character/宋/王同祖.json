{
    "dynasty": "宋",
    "author": "王同祖",
    "poems": [
        {
            "title": "郊行",
            "content": "牧牛童子坐田头，摘草簪花两两讴。路绕青山山绕涧，残蝉夕照澹於秋。",
            "comment": ""
        },
        {
            "title": "明堂观礼杂咏十三首·端门观习肆赦仪",
            "content": "两边共幕护朱檐，中贵当头候卷帘。扶起金鸡争抢取，要教天表庶民瞻。",
            "comment": ""
        },
        {
            "title": "冬日金陵制幕书事",
            "content": "城中守将方投死，阵面将军已卖降。版筑纷纷成底事，那知靠后是长江。",
            "comment": ""
        },
        {
            "title": "秋闺",
            "content": "入秋情思可曾忺，深琐朱扉怯卷帘。书几无人尘不扫，一钩蛛网挂牙签。",
            "comment": ""
        },
        {
            "title": "岁晚杂兴",
            "content": "雨雪霏霏岁又除，鲤庭目断数行书。销金帐下羊羔酒，便学粗人也不如。",
            "comment": ""
        },
        {
            "title": "题郑云谷梅窗",
            "content": "爱梅来访小春花，闲卧云房避俗哗。唤醒昏昏尘世梦，旋移石鼎煮新茶。",
            "comment": ""
        },
        {
            "title": "明堂观礼杂咏十三首·车驾回太庙",
            "content": "瑞霭祥云傍晓开，九重法驾太宫回。一声静跸千官肃，卫士传呼御座来。",
            "comment": ""
        },
        {
            "title": "京城元夕",
            "content": "鼓吹喧喧月色新，天街灯火夜通晨。玉皇不赐传柑宴，散与千门万户春。",
            "comment": ""
        },
        {
            "title": "夜坐",
            "content": "坐到中宵未忍眠，祗到身世两茫然。悲欢转眼俱陈迹，休对寒灯说旧年。",
            "comment": ""
        },
        {
            "title": "明堂观礼杂咏十三首·内前",
            "content": "青帷朱簴柳阴旁，玉磬金锺列两行。辇路旋添泥细细，鸡竿揭处瑞云黄。",
            "comment": ""
        },
        {
            "title": "寄新人",
            "content": "忆君夜夜看灯花，暗数归期未到家。儿女团栾生计足，还知边塞走胡沙。",
            "comment": ""
        },
        {
            "title": "秋日金陵制幕书事",
            "content": "哨马纷纷一水间，渡头分戍要防奸。可怜生计渔舟者，官给旗牌禁往还。",
            "comment": ""
        },
        {
            "title": "春日杂兴",
            "content": "轻寒漠漠雨霏霏，春院人闲半掩扉。风力不知多几许，出门只见杏花飞。",
            "comment": ""
        },
        {
            "title": "明堂观礼杂咏十三首·回龙桥望驾",
            "content": "两行卫士锦宫袍，成岁声长彻九皋。过尽羽旄风细细，彩云不动御炉高。",
            "comment": ""
        },
        {
            "title": "郡圃观白莲",
            "content": "掩书娇春歛恨深，莲包欲实又成空。都缘不肯为云雨，开落非关一夜风。",
            "comment": ""
        },
        {
            "title": "观雨",
            "content": "萧萧疏雨逐斜风，三两归鸦暮霭中。看到菊花无可看，一年秋事又成空。",
            "comment": ""
        },
        {
            "title": "晚秋登楼",
            "content": "读罢黄庭倦倚楼，乱云挟雨过湖头。年来无复登临思，闲捻黄花送暮秋。",
            "comment": ""
        },
        {
            "title": "初秋",
            "content": "晚趁凉飔上小楼，忽看梧叶始惊秋。悲怀无奈狂风雨，数尺归鸦懒转头。",
            "comment": ""
        },
        {
            "title": "道间晚景",
            "content": "断桥流水涵虚碧，远岸空山锁晚青。勒马为看溪畔景，森森古木暗长汀。",
            "comment": ""
        },
        {
            "title": "夜步内门",
            "content": "静夜孤灯人未眠，等闲行过内门前。一声唱彻连珠喏，珠月朱栏绿柳边。",
            "comment": ""
        },
        {
            "title": "春社",
            "content": "廉纤雾雨四山昏，寂寂茅檐半掩门。客裹不知今日社，偶过野庙见分膰。",
            "comment": ""
        },
        {
            "title": "郡圃观白莲",
            "content": "娇羞处子临妆后，淡净佳人出浴时。无语倚栏如有恨，生嫌别岸污臙脂。",
            "comment": ""
        },
        {
            "title": "西江月",
            "content": "往事星移物换，旧游雨冷云沈。真娘墓草几回青。问著寒潮不应。何处芙蓉别馆，依前杨柳离亭。东风吹泪入重扃。为唤香魂教醒。",
            "comment": ""
        },
        {
            "title": "内前",
            "content": "两桁垂杨护九重，翠眉羞画旧隋宫。柔知似怕君恩重，低指朱栏舞晓风。",
            "comment": ""
        },
        {
            "title": "冬日金陵制幕书事",
            "content": "三五同寮出幕迟，公余终日意怡怡。归来又被梅花恼，拨冗铜彝插数枝。",
            "comment": ""
        },
        {
            "title": "夜坐",
            "content": "独对寒灯客梦孤，数声征雁下平芜。古今多少难言事，笑指梅花解语无。",
            "comment": ""
        },
        {
            "title": "湖上",
            "content": "湖头春水千丈碧，湖堤嫋柳不盈尺。唱歌女儿棹船回，惊起沙鸥对对立。",
            "comment": ""
        },
        {
            "title": "送刘方石归旴江",
            "content": "岁云暮矣始成行，珍重刘公半月程。四海干戈风物改，乱离时节别离轻。",
            "comment": ""
        },
        {
            "title": "时事感慨",
            "content": "襄州蹀血荆州乱，千里金汤狐兔凭。未定攀城关羽死，汉民何日见中兴。",
            "comment": ""
        },
        {
            "title": "冬日金陵制幕书事",
            "content": "督制堂常两重臣，驻师移府夹江滨。资粮扉屦多多办，更有舟车乞与邻。",
            "comment": ""
        },
        {
            "title": "岁晚杂兴",
            "content": "时势危棋局转低，丈夫有志意何为。优游输与田家乐，问看朝廷事不知。",
            "comment": ""
        },
        {
            "title": "冬日金陵制幕书事",
            "content": "官军闻说定庐州，破虏功成一滴油。智勇功名付元凯，王三锡命到康侯。",
            "comment": ""
        },
        {
            "title": "夏日金陵制幕即事",
            "content": "入夏边烽渐报安，不妨拄笏共观山。西风易把江涛涌，整暇规摹肯放闲。",
            "comment": ""
        },
        {
            "title": "观锡宴宣劝",
            "content": "中使传宣内裹来，辅臣拜饮九霞杯。君王万岁三边静，寿域先从塞北开。",
            "comment": ""
        },
        {
            "title": "湖上",
            "content": "长安三月又三日，绣毂狨鞍富贵家。笙鼓喧天兰棹隐，卖花声裹夕阳斜。",
            "comment": ""
        },
        {
            "title": "晚秋",
            "content": "世变无穷客恨长，栏干遍倚怕斜阳。满篱黄菊无心看，付与游蜂自在忙。",
            "comment": ""
        },
        {
            "title": "元日",
            "content": "云集衣冠拜紫宸，榻前除目报来真。君恩先到宫门柳，占得人间第一春。",
            "comment": ""
        },
        {
            "title": "庙山道中",
            "content": "萧萧疏雨点孤蓬，舟子招呼语顺风。小麦青青春恰半，一犁江上看田翁。",
            "comment": ""
        },
        {
            "title": "阮郎归",
            "content": "一帘疏雨细於尘。春寒愁杀人。桐花庭院近清明。新烟浮旧城。寻蝶梦，怯莺声。柳丝如妾情。丙丁帖子画教成。妆台求晚晴。",
            "comment": ""
        },
        {
            "title": "岁晚即事",
            "content": "矻矻穷年漫逐名，不知七日换新正。困人天气浓於酒，赖有梅花唤眼醒。",
            "comment": ""
        },
        {
            "title": "太乙宫即事",
            "content": "金殿重重画不开，盘窠苍柏两行栽。角门东畔瞻宸几，仙仗曾迎翠辇来。",
            "comment": ""
        },
        {
            "title": "夏日金陵制幕即事",
            "content": "荷花池畔竹凉床，一枕闲消夏日长。燎过水沉天正午，旋移小艇采莲房。",
            "comment": ""
        },
        {
            "title": "秋日金陵制幕书事",
            "content": "元帅谦谦尽下情，麟堂垂晚更延宾。遇风尽是同舟客，肯把秦人视越人。",
            "comment": ""
        },
        {
            "title": "岁晚杂兴",
            "content": "拨尽寒灰恨转添，不知片雪点疏帘。梅花帐冷炉烟歇，架上黄庭信手拈。",
            "comment": ""
        },
        {
            "title": "秋闺",
            "content": "江南贾客去忘归，扑面边尘自在飞。想得那边寒较早，夜来密地翦征衣。",
            "comment": ""
        },
        {
            "title": "题郑云谷梅窗",
            "content": "匆匆岁月为谁忙，静倚梅窗到夕阳。老菊不知秋已去，晚风时送短篱香。",
            "comment": ""
        },
        {
            "title": "晚登层楼",
            "content": "西风吹和上层楼，千载兴亡逝水流。数点鸦归江浦晚，一声雁过塞垣秋。",
            "comment": ""
        },
        {
            "title": "京口",
            "content": "晚风来候过淮舟，闲上南徐多景楼。落日寒城伴荒草，江南人指是瓜洲。",
            "comment": ""
        },
        {
            "title": "观宰相早期",
            "content": "五更三点内门开，御路传呼宰相来。天子未明思政理，退朝常是过辰牌。",
            "comment": ""
        },
        {
            "title": "湖上早行",
            "content": "钱塘门外买湖船，雾气冲云水接天。只有苏堤金线柳，半笼早日半笼烟。",
            "comment": ""
        },
        {
            "title": "严陵舟中",
            "content": "万水千山霁色新，临风一苇捷於神。羊裘滩下休停棹，闻说狂奴解笑人。",
            "comment": ""
        },
        {
            "title": "明堂观礼杂咏十三首·端门观习肆赦仪",
            "content": "百官常服拱端门，丹凤衔书下九阍。宰相近前宣授了，齐班舞蹈谢君恩。",
            "comment": ""
        },
        {
            "title": "摸鱼儿",
            "content": "记年时、荔枝香里，深红一片成阵。迎风浴露精神爽，谁似阿娇丰韵。黄昏近。望翠幕玳席，粉面云鬟映。娇波微瞬。向烛影交相，歌声闲绕，私语画阑并。佳期事，好处天还悭吝。莺啼燕语无定。一轮明月人千里，空梦云温雨润。萧郎病。恨天阔鸿稀，杳杳沈芳讯。日长人静。但时把好山，学他媚妩，偷就眉峰印。",
            "comment": ""
        },
        {
            "title": "雨意",
            "content": "春愁如织雨如麻，倦倚吟窗拾落花。坐不忍眠心似醉，悠悠身世在天涯。",
            "comment": ""
        },
        {
            "title": "明堂观礼杂咏十三首·观景灵宫恭谢",
            "content": "圣皇宗祀怀多福，恭回来看带花。柷敔笙镛齐合奏，举头更见日光华。",
            "comment": ""
        },
        {
            "title": "郊行",
            "content": "火云散尽晚风凉，曲涧流空草自长。蚕箔成丝秧贴水，数声布谷为谁忙。",
            "comment": ""
        },
        {
            "title": "明堂观礼杂咏十三首·肆赦",
            "content": "九重夙夜畏天威，何事晴明一夕非。不放明堂大朝贺，尽抛坊乐独行归。",
            "comment": ""
        },
        {
            "title": "时事感慨",
            "content": "羽书昨夜下长安，胡骑骎骎犯蜀关。愁杀闺中年少妇，朝朝空望戍夫还。",
            "comment": ""
        },
        {
            "title": "小立",
            "content": "小立危楼望眼遥，晚烟淡处见湖桥。梅花落尽寒犹力，留得东风候柳条。",
            "comment": ""
        },
        {
            "title": "时事感慨",
            "content": "壮心如铁气填膺，万里中原尚虏尘。一枕西风两行泪，封疆谁是死绥人。",
            "comment": ""
        },
        {
            "title": "阴夕",
            "content": "恰则晴明天又阴，霜风如剑二毛侵。淮城夜雪深多少，不见擒吴奏捷音。",
            "comment": ""
        },
        {
            "title": "晚秋登楼",
            "content": "独上危楼望落晖。昏鸦归处远烟微。湖光洗得秋容净，争奈江南雁又飞。",
            "comment": ""
        },
        {
            "title": "元日",
            "content": "一夜东风换斗杓，千门晓色雪初清。君王已奏平淮雅，犹自谦冲免会朝。",
            "comment": ""
        },
        {
            "title": "春日杂兴",
            "content": "清明过了柳花飞，帘外萋萋草正肥。唤起惜春情绪处，空山残月杜鹃啼。",
            "comment": ""
        },
        {
            "title": "春日杂兴",
            "content": "粉墙红杏半离披，春满人间花自知。幽鸟不言如有思，等闲飞上海棠枝。",
            "comment": ""
        },
        {
            "title": "明堂观礼杂咏十三首·车贺宿太庙",
            "content": "金甲重矛两内臣，阶前对立气英英。巡更场内知谁问，听得传呼宰相名。",
            "comment": ""
        },
        {
            "title": "与月船周君话别",
            "content": "明日须知子遂行，一灯对语过三更。离魂已逐歌声断，清梦空随夜雨生。",
            "comment": ""
        },
        {
            "title": "太乙宫即事",
            "content": "绿阴密处着危亭，佳气葱葱王武林。一片红尘飞不入，杜鹃啼处白云深。",
            "comment": ""
        },
        {
            "title": "夏日金陵制幕即事",
            "content": "早来留得气清明，吏振军书课日程。秉烛搀先书押了，闲欹凉枕数残更。",
            "comment": ""
        },
        {
            "title": "雨意",
            "content": "噎噎重阴书不分，归鸦林裹认黄昏。人间春信知多少，但觉轻寒入梦魂。",
            "comment": ""
        },
        {
            "title": "寒夜",
            "content": "匝地阴风黯淡天，怯寒时候只宜眠。毡裘羔酒非吾事，自碾新茶和雪煎。",
            "comment": ""
        },
        {
            "title": "送客",
            "content": "千金难买是心知，谁遣相亲又语违。杨柳若和行客恨，不教飞絮扑春义。",
            "comment": ""
        },
        {
            "title": "秋闺",
            "content": "零露瀼瀼夜气浮，嫩寒差力五更头。邻鸡啼破交加梦，冷浸梧桐月一钩。",
            "comment": ""
        },
        {
            "title": "内前",
            "content": "丽正门开晓色鲜，万丝绿柳御沟边。禁中恐中题红怨，不放涓流出内前。",
            "comment": ""
        },
        {
            "title": "天津桥",
            "content": "行阙千重锁暮烟，山如洛邑水如瀍。黄尘障断中原路，忍立桥头听杜鹃。",
            "comment": ""
        },
        {
            "title": "湖上",
            "content": "偶出城来日未西，百花丛底草萋萋。游人过尽归来晚，行过苏公十里堤。",
            "comment": ""
        },
        {
            "title": "郡圃观白莲",
            "content": "翠盖亭亭映玉裳，临风{棹左换彳}彴暗飘香。六郎正被繁华困，不爱浓妆爱淡妆。",
            "comment": ""
        },
        {
            "title": "郡圃观白莲",
            "content": "泰华根株本一同，何分白白与红红。半池只怕霜风倒，输与苍颜百丈松。",
            "comment": ""
        },
        {
            "title": "秋闺",
            "content": "西风昨夜到庭梧，晓看窗前一叶无。秋月照人眠不得，等闲拈弄绣工夫。",
            "comment": ""
        },
        {
            "title": "午窗",
            "content": "破千幽禽惊客梦，隔窗疏雨唤离愁。浮云行丧知何益，早悟庄周蝶梦休。",
            "comment": ""
        },
        {
            "title": "夏日金陵制幕即事",
            "content": "幕府人才不在多，同寅难得是恭和。一堂宾主春风裹，剩有工夫到切磋。",
            "comment": ""
        },
        {
            "title": "秋日金陵制幕书事",
            "content": "点尽官军点到民，三千新遣殿司兵。流移更讲关防策，预结强丁戍列营。",
            "comment": ""
        },
        {
            "title": "晚出升州门",
            "content": "晚驱赢马出东城，过尽三岗路却平。村店夜深人语静，隔桥风递暗潮声。",
            "comment": ""
        },
        {
            "title": "冬日金陵制幕书事",
            "content": "薄晚官军得胜归，家家户户挂旌旗。阵前纪律明於日，师入城来半不知。",
            "comment": ""
        },
        {
            "title": "秋日金陵制幕书事",
            "content": "明朝玉帐过江边，骑卒行营一日先。出得公庭天向夜，通宵又散起家钱。",
            "comment": ""
        },
        {
            "title": "时事感慨",
            "content": "蜀又交侵淮又危，江湖风浪沸潢池。连朝云气浓於墨，想是英雄血战时。",
            "comment": ""
        },
        {
            "title": "与月船周君话别",
            "content": "鸭炉雨冷夜窗寒，着尽冬衣尚怯惮。忽忆故人千里别，雁赍芳恨度扶栏。",
            "comment": ""
        },
        {
            "title": "独行",
            "content": "终日长廓独自行，幻身未信一丝轻。自家心绪忡忡急，枉恨邻墙捣练声。",
            "comment": ""
        },
        {
            "title": "夏日金陵制幕即事",
            "content": "五更三点造辕门，了却文书日欲昏。出入戴星吾岂禅，要须一饭不忘恩。",
            "comment": ""
        },
        {
            "title": "明堂观礼杂咏十三首·和宁门观驾",
            "content": "星斗中天夜向晨，寸云不点月华明。六飞过尽灯如昼，宫漏迟迟报五更。",
            "comment": ""
        },
        {
            "title": "明堂观礼杂咏十三首·尚书省观涖誓",
            "content": "中辛{左日右氐}吉建斋坛，宰相前期誓百官。尊祖敬宗天子孝，仪文莫作等闲看。",
            "comment": ""
        },
        {
            "title": "寄新人",
            "content": "恰回午枕自华胥，忽得周郎一纸书。江上春风能几日，莫教门外柳萧疏。",
            "comment": ""
        },
        {
            "title": "秋闺",
            "content": "满目凄凉只自知，间将心事寄琴徽。无情梁上双双燕，带取秋光一半归。",
            "comment": ""
        },
        {
            "title": "寒夜",
            "content": "风收云卷月当天，独立中庭思悄然。市井不知边塞事，呜呜鼓吹乐新年。",
            "comment": ""
        },
        {
            "title": "霜风",
            "content": "一夜霜风动地寒，塞垣火未报平安。嫦娥亦带伤心色，为照征人尚抱鞍。",
            "comment": ""
        },
        {
            "title": "秋日金陵制幕书事",
            "content": "幕府秋来事更多，夜深犹自拟诸窠。平安号火新来急，虏骑连宵已渡河。",
            "comment": ""
        },
        {
            "title": "明堂观礼杂咏十三首·天街夜步",
            "content": "风不停云月更清，千门绣幕笑歌声。御营巡检无拘束，走马天街夜达明。",
            "comment": ""
        },
        {
            "title": "明堂观礼杂咏十三首·观景灵宫恭谢",
            "content": "膳羞进彻静无哗，宰执斋宫坐赐花。不比常朝添覆奏，报来除目十余家。",
            "comment": ""
        },
        {
            "title": "明堂观礼杂咏十三首·回龙桥望驾",
            "content": "回龙桥上望龙颜，毅采英英仰视难。须信吾皇自神武，何忧中国不尊安。",
            "comment": ""
        },
        {
            "title": "郡圃观白莲",
            "content": "采菱人散夕阳收，冷落西溪风露头。飞入白鸥花一色，暗香来处月如钩。",
            "comment": ""
        },
        {
            "title": "送刘方石归旴江",
            "content": "昨日新闻未忍听，忧时赢得鬓毛星。归休高卧西江上，祗恐川原草木腥。",
            "comment": ""
        },
        {
            "title": "春日杂兴",
            "content": "百花时节燕莺忙，书日如年懒课香。午枕梦回人悄悄，一声啼鸟傍斜阳。",
            "comment": ""
        },
        {
            "title": "春日杂兴",
            "content": "迢迢清夜静无哗，月色千门噪乱鸦。坐久忽惊寒力重，不知残雪在梅花。",
            "comment": ""
        }
    ]
}