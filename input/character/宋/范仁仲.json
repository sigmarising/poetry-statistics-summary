{
    "dynasty": "宋",
    "author": "范仁仲",
    "poems": [
        {
            "title": "题梅山",
            "content": "袖凛摧奸剑拂霜，奈何不报疏三章。南昌一尉孤忠日，西汉诸王百沸汤。便觅赤松为伴去，何求青史把名扬。想疑九转丹成后，愤吐精衷诉玉皇。说到神仙事渺茫，寿春亘古此灵场。松边白隐千年鹤，岭外红拖几夕阳。霞驭月寒时弄影，斗坛风冷夜闻香。先生不必真人号，自与乾坤共久长。",
            "comment": ""
        }
    ]
}