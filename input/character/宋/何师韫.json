{
    "dynasty": "宋",
    "author": "何师韫",
    "poems": [
        {
            "title": "失假山",
            "content": "片石亡来岁月深，昔时来觅到如今。谁知只在家山裹，枉费工夫到处寻。",
            "comment": ""
        },
        {
            "title": "自题懒愚堂",
            "content": "君不见南岳懒残师，佯狂啖残食。鼻涕任垂颐，懒为俗人拭。又不见愚溪子柳子，堂堂古遗直。以愚言溪山，于今慕其德。二子真吾师，欲见不可得。唯有懒愚树，终日对颜色。齐威勤读书，轮扁巧斲轮。勤巧动心志，何如懒愚贞。衰年发已皤，行少坐时多。亦欲俲勤巧，奈此懒愚何。",
            "comment": ""
        }
    ]
}