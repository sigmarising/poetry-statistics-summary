{
    "dynasty": "宋",
    "author": "杨轩",
    "poems": [
        {
            "title": "一日曲",
            "content": "妾家邓侯国，肯愧邯鄣姝。世本富缯绮，娇爱比明珠。一五学组训，未尝开户枢。十六失所适，姓名倾里闾。十七善歌舞，使君邀宴娱。自兹著乐府，不得同罗敷。凉温忽荏苒，屡接朝大夫。相叹不及情，何异逢路衢。昨日一见郎，目色曾不渝。结爱从引笃，暂隔犹恐疏。如何遂从官，去涉千里途。郎跨青骢马，妾乘白云驹。送郎郎未远，别妾妾仍孤。不如水中鳞，双双依绿蒲。不如云间鹄，两两下平湖。鱼鸟尚可讬，妾今谁兴俱。去去约春华，终期怨日馀。一心思君了，更拟见梅花。梅花几时吐，频掐兰干数。东风若见郎，重为歌金缕。",
            "comment": ""
        },
        {
            "title": "句",
            "content": "解照日月不照处，独明天地未明时。",
            "comment": ""
        },
        {
            "title": "牡丹",
            "content": "杨妃歌舞态，西子巧谗魂。利剑砍不断，馀妖钟此根。光华日已盛，栏槛岂长存。寄语寻芳香，须知松柏尊。",
            "comment": ""
        }
    ]
}