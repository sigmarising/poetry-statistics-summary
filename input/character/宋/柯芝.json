{
    "dynasty": "宋",
    "author": "柯芝",
    "poems": [
        {
            "title": "余发",
            "content": "余发萧萧白垂领，十年守拙门庭冷。来频沙鸟颇相识，起晚邻鸡已三请。形骸拄树岂复好，心绪如蓬不能整。平生几緉空馺{左马右沓}，老去一杯先酩酊。俗言只虞方凿迕，人事但惬幽居屏。赋形不必尽刍狗，处坎何堪共蛙黾。若为苴履曾足芥，幸不柳衫真欲瘿。一声樵响何处来，独立看云发深省。",
            "comment": ""
        },
        {
            "title": "耳耳",
            "content": "耳耳非佳语，陆陆难为颜。我生胡不淑，多戚长鲜欢。摇落复已绿，春风满江干。最灵起予兴，欲言骨肉酸。园桑推为薪，桃李亦半残。翘荛企晴燠，九室十更寒。飞钱如美色，乃入贵者阑。丘闾有谷卖，穿櫩朝无{左饣右亶}。不售信蹙隐，徒手良抱叹。宛转愒余息，沟壑分雨间。吾辈正不免，遑暇卹彼瘝。",
            "comment": ""
        },
        {
            "title": "横江",
            "content": "横江一片碧，攜鹤上渔船。收纶不成下，却抱钓竿眠。",
            "comment": ""
        }
    ]
}