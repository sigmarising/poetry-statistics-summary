{
    "dynasty": "宋",
    "author": "桑正国",
    "poems": [
        {
            "title": "夏日同少游诸友登楼即事",
            "content": "情闲共悦良朋好，溽暑消来过雨时，萍水远流青点小，柳堤横螟翠丝垂。轻烟晚透疏林迥，嫩卉芳迎皎月迟。清思廊然欣赏地，瞰观遥阁静联诗。",
            "comment": ""
        },
        {
            "title": "春日湖上书事并序",
            "content": "卮倾好酒逢时盛，早遇春融媚景天。龟暖戏挨初绿草，燕飞绿拂乍晴烟。迟迟昼影花篮槛，郁郁香风蝶舞筵。眉似柳开眸似水，怡情自爱赏湖边。",
            "comment": ""
        },
        {
            "title": "会课乾明寺",
            "content": "悠悠意得自疏通，寂地因居乐性空。幽思晓风清迫枕，静听寒雨细沾桐。修茎竹韵澄玉箫，绿影松垂乱鬓蓬。俦侣好邀同此适，搜吟得到几匆匆。",
            "comment": ""
        }
    ]
}