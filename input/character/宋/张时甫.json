{
    "dynasty": "宋",
    "author": "张时甫",
    "poems": [
        {
            "title": "玉楼春",
            "content": "姑苏台上春光发。菊老寒轻香未歇。人言太守是龚黄，天为吾君生稷契。月良庆会俱良月。万岁千秋同瑞节。明朝仙领趣提鳌，十万人家齐卧辙。",
            "comment": ""
        },
        {
            "title": "玉楼春",
            "content": "蟠桃十月惊春早。春到玉梅枝上小。和羹人物应时生，天上骑鲸生凤沼。万家宝篆祥烟晓。竞祝史君长不老。夜来南极照元台，见说沙堤新筑了。",
            "comment": ""
        }
    ]
}