{
    "dynasty": "宋",
    "author": "释慧性",
    "poems": [
        {
            "title": "偈颂一百零一首",
            "content": "秋色连天净，秋花满地香。圆通门大启，切忌错商量。",
            "comment": ""
        },
        {
            "title": "偈颂一百零一首",
            "content": "不与万法为侣，咬定牙关错举。西江吸尽铁船浮，活提狞龙和角煮。倒骑佛殿三门，翻手为云覆手雨。",
            "comment": ""
        },
        {
            "title": "偈颂一百零一首",
            "content": "雨过长空，檐头滴滴。觌面相呈，人信不及。信得及，万古长空元不湿。",
            "comment": ""
        },
        {
            "title": "偈颂一百零一首",
            "content": "观音菩萨将钱卖糊饼，放下元来是个馒头。相席打令，看楼打楼，不风流处也风流。",
            "comment": ""
        },
        {
            "title": "偈颂一百零一首",
            "content": "心月孤圆，清光皎洁。吞尽十方空，银碗裹盛雪。本光瑞如此，笔倒灯明佛。",
            "comment": ""
        },
        {
            "title": "辞世",
            "content": "七十八年，内空外空。撒手便行，万古清风。",
            "comment": ""
        },
        {
            "title": "偈颂一百零一首",
            "content": "云收天际，杲日当空。坐立俨然，如何通信。自是不归归便得，五湖烟浪有谁争。",
            "comment": ""
        },
        {
            "title": "偈颂一百零一首",
            "content": "雪覆千山，孤峰不白。突出难辨，觑著则瞎。铁树花开，冰河焰发。不萌枝上月三更，切忌龙门遭点额。",
            "comment": ""
        },
        {
            "title": "偈颂一百零一首",
            "content": "一番秋雨一番凉，道路无尘野菊香。翻笑昔年陶令尹，攒眉归去错商量。恁麽不恁麽，破镜不重光。若把拈花微笑是，切忌将奴唤作郎。",
            "comment": ""
        },
        {
            "title": "偈颂一百零一首",
            "content": "一真含法界，大用等虚空。千祥如雾集，万善若云臻。用祝吾皇无量寿，天高无极地无穷。",
            "comment": ""
        },
        {
            "title": "偈颂一百零一首",
            "content": "十五日已前，一冬二冬，叉手当胸。十五日已后，背手抽金镞，翻身控角弓。正当十五日，风从虎兮云从龙，抬眸鹞子过辽东。",
            "comment": ""
        },
        {
            "title": "颂古七首",
            "content": "明修栈道，暗度陈仓。刻舟独觅剑，夜雨过潇湘。",
            "comment": ""
        },
        {
            "title": "偈颂一百零一首",
            "content": "万壑千岩，云霞锁雾。洞然明白，觌面分付。雁影落寒潭，孤舟横野渡。",
            "comment": ""
        },
        {
            "title": "偈颂一百零一首",
            "content": "风萧萧兮疏林叶落，月皎皎兮虎啸猿啼。或闻或见，或悟或迷。会与不会，脱体全提，鼻孔元是向上垂。",
            "comment": ""
        },
        {
            "title": "偈颂一百零一首",
            "content": "深藏古寺老垂垂，冷暖相谙只自知。不谓使符相苦逼，依然拽把又牵犁。",
            "comment": ""
        },
        {
            "title": "偈颂一百零一首",
            "content": "未举先知执与伦，掀腾海岳动乾坤。嶮崖句裹翻身转，盘走珠兮珠走盘。",
            "comment": ""
        },
        {
            "title": "颂古七首",
            "content": "外道怀藏宝镜时，世尊良久为高提。浑哪良马窥鞭影，不觉全身陷铁围。",
            "comment": ""
        },
        {
            "title": "偈颂一百零一首",
            "content": "息庵去世肉犹暖，五逆还它五逆儿。海涌峰头行正令，白拈谁敢觅便宜。",
            "comment": ""
        },
        {
            "title": "偈颂一百零一首",
            "content": "爽气生襟袂，清飚袭四维。白云抱幽石，冷淡更清奇。玲珑八面自回合，峭峻一方谁敢窥。",
            "comment": ""
        },
        {
            "title": "偈颂一百零一首",
            "content": "有语中无语，达磨九年空面壁。无语中有语，空生岩畔花狼藉。南斗八，北斗七。",
            "comment": ""
        },
        {
            "title": "偈颂一百零一首",
            "content": "祖禰不了，儿孙遭累。祝著磕著，无处回避。不辞礼拜烧香，也要递相钝置。",
            "comment": ""
        },
        {
            "title": "沈安齐草庵号常数",
            "content": "尚堕动勋不自由，还同死水卧泥牛。何如阔进竿头步，撒手悬崖万仞头。",
            "comment": ""
        },
        {
            "title": "偈颂一百零一首",
            "content": "智不是道，心不是佛。辊雪峰毬，舞道吾笏。",
            "comment": ""
        },
        {
            "title": "偈颂一百零一首",
            "content": "瀑布悬崖落半空，等闲平步广寒宫。乘时坐断孤峰顶，千圣从教立下风。",
            "comment": ""
        },
        {
            "title": "偈颂一百零一首",
            "content": "相见不扬眉，雷轰闪电迟。知音才侧耳，拟议落便宜。威行阃外，瞥转机轮，大千捏聚一微尘。",
            "comment": ""
        },
        {
            "title": "偈颂一百零一首",
            "content": "草离离，烟漠漠，雨如膏，云如鹤。说了也，错错错。五老峰高彻骨寒，野猿啼断山月落。",
            "comment": ""
        },
        {
            "title": "颂古七首",
            "content": "当阳利剑斩狸奴，刃下翻身会也无。脱下草鞋头戴出，石人吞却洞庭湖。",
            "comment": ""
        },
        {
            "title": "偈颂一百零一首",
            "content": "独標万象，物外宣扬。天长地久，地久天长。",
            "comment": ""
        },
        {
            "title": "偈颂一百零一首",
            "content": "木落高秋玉露垂，慎终追远又思惟。无端一世减胡种，累及儿孙说向谁。哑却口，落尽眉。牵梨拽杷，带水拖泥。顺捋虎须拈蝎尾，白拈手裹觅便宜。家肥生孝子，谁是吾逆儿。呜咿，呜咿。秋露春风消息在，不知谁荐上头机。",
            "comment": ""
        },
        {
            "title": "偈颂一百零一首",
            "content": "毒蛇头上能揩痒，正是吾家跳灶儿。窃得这些穷伎俩，白拈手裹觅便宜。万仞崖头独足立，头长三尺知是谁。",
            "comment": ""
        },
        {
            "title": "偈颂一百零一首",
            "content": "春雨如膏，春云如鹤。客从天外来，正是魔王脚。阃外威權，麒麟万里何抅束。肥马辘辘，瘦马辘辘。日逐忙忙等闲过，些儿毒气谁轻触。",
            "comment": ""
        },
        {
            "title": "偈颂一百零一首",
            "content": "东村王老夜烧钱，打著南边动北边。赤骨历穷夸富贵，日高三丈尚憨眠。",
            "comment": ""
        },
        {
            "title": "偈颂一百零一首",
            "content": "归宗无法可商量，独掇单提不覆藏。有问西来端的意，天寒日短长偏长。",
            "comment": ""
        },
        {
            "title": "偈颂一百零一首",
            "content": "初三十一，中九下七。更不囊藏，当阳拈出。一气转洪钧，八方开寿域。",
            "comment": ""
        },
        {
            "title": "偈颂一百零一首",
            "content": "指天指地独称尊，搅动乾坤海岳昏。自从赚杀人无数，直至而今无脑门。",
            "comment": ""
        },
        {
            "title": "偈颂一百零一首",
            "content": "往来无间，动静一源。瞥然而往，瞥然而还。大方无内无外，管甚新年旧年。归来偃卧青松下，只这些儿妙不傅。",
            "comment": ""
        },
        {
            "title": "偈颂一百零一首",
            "content": "秋风清，秋月白。雁过长空，蝉噪庭柏。踢出铁昆仑，大机要顿发。好肉剜疮，觑著即瞎。隔山人唱太平歌，元是胡笳十八拍。",
            "comment": ""
        },
        {
            "title": "偈颂一百零一首",
            "content": "才开口又成剩语，不开口又成增语，发机须是千钧弩。草店家风别，翻云又覆雨。若是陶渊明，攒眉便归去。",
            "comment": ""
        },
        {
            "title": "偈颂一百零一首",
            "content": "电激雷奔，以毒攻毒。撒土抛沙，拗直作曲。个裹翻身控角弓，谁能背手抽金镞。",
            "comment": ""
        },
        {
            "title": "偈颂一百零一首",
            "content": "主中宾，宾中主，南山大蟲元是虎。踢起眉毛著眼看，闪电光中急荐取，发机须是千钧弩。",
            "comment": ""
        },
        {
            "title": "偈颂一百零一首",
            "content": "十五日已前，风吹不入。十五日已后，水洒不著。正当十五日，月中仙桂和根拔，海底泥牛把角牵。",
            "comment": ""
        },
        {
            "title": "偈颂一百零一首",
            "content": "要入牯牛队，还披水牯皮。全身行异类，拽把又牵犁。",
            "comment": ""
        },
        {
            "title": "偈颂一百零一首",
            "content": "大包无外，细入无间。内外绝瑕疵，古今无背面。森罗万象影中藏，四圣六凡光裹现。分明常在诸人前，未审诸人见不见，铁壁银山通一线。",
            "comment": ""
        },
        {
            "title": "偈颂一百零一首",
            "content": "本犀花散一山秋，更约清风作腾游。笑傲幽香翻叶底，西来祖意在枝头。没回互，兴悠悠，辽天鼻孔齐穿却，更嫌何处不风流。",
            "comment": ""
        },
        {
            "title": "偈颂一百零一首",
            "content": "新梅雪裹依稀拆，爱日窗前迤逦长。漏泄东君好消息，分明遍界不能藏。但得到家田地稳，天无佛法可商量。",
            "comment": ""
        },
        {
            "title": "偈颂一百零一首",
            "content": "开门待知识，知识不来过。开口不在舌头上，儜看平地起风波。",
            "comment": ""
        },
        {
            "title": "偈颂一百零一首",
            "content": "雪埋松径，梅著寒梢。露倮倮，赤洒洒，独孤標。寒山逢拾得，抚掌笑呵呵。",
            "comment": ""
        },
        {
            "title": "偈颂一百零一首",
            "content": "燕语莺吟，俱谈实相。春风吹动桃李花，淡烟疏雨笼青嶂。切忌起模画样。",
            "comment": ""
        },
        {
            "title": "偈颂一百零一首",
            "content": "有结有解俱错，到底无绳自缚。一夏九十日终，个个眉须堕落。入水长人，填沟塞壑。相逢只解那斯祁，明眼衲僧休卜度。",
            "comment": ""
        },
        {
            "title": "偈颂一百零一首",
            "content": "毗卢师，法身主，从夺临机些子许。目前分付与阿谁，踢起眉毛争荐取。",
            "comment": ""
        },
        {
            "title": "偈颂一百零一首",
            "content": "指天指地，有甚巴鼻。目顾四方，不知失利。累及后代儿孙，以此递相钝置。",
            "comment": ""
        },
        {
            "title": "偈颂一百零一首",
            "content": "摇唇鼓舌，展事投机。千拂出世，不通忏悔。焦巴，有叶丫。长天秋水，孤鹜落霞。",
            "comment": ""
        },
        {
            "title": "偈颂一百零一首",
            "content": "松萝影裹，积翠堆中。白云为盖，流泉作琴。只影独標岩上月，不知那个是知音。耳卓朔，头蓬忪，抬眸鹞子过辽东。",
            "comment": ""
        },
        {
            "title": "偈颂一百零一首",
            "content": "归宗见成行货，别无单傅心要。二时展钵开单，逐日疴屎送尿。饥餐渴饮一般，露柱灯笼大笑。毗婆尸佛早留心，直至而今不得妙。",
            "comment": ""
        },
        {
            "title": "偈颂一百零一首",
            "content": "方挹新春，又迎朱夏。山不为高，水下为下。梅雨连绵，虚空贴卦。浸烂石鸟龟，黄梅添话欛。鸟牙峰顶浪滔天，犀牛扇子增高价。",
            "comment": ""
        },
        {
            "title": "偈颂一百零一首",
            "content": "八还正眼顶门开，悟得门门有善财。要识九旬行道处，薰风依旧自南来。",
            "comment": ""
        },
        {
            "title": "偈颂一百零一首",
            "content": "行尽迢迢路，无山不是家。跨门一句子，拟议隔天涯。",
            "comment": ""
        },
        {
            "title": "偈颂一百零一首",
            "content": "法社栋梁，业林网纪。全杀全活，建立宗旨。双放双收，总在这裹。虎啸风生，龙吟雾起。大家扶起破砂盆，无限清风未已。",
            "comment": ""
        },
        {
            "title": "偈颂一百零一首",
            "content": "言语动用没交涉，非言语动用亦没交涉。倾肠倒腹，为楔出楔。哑却我口秃却舌，明明万里一修铁。",
            "comment": ""
        },
        {
            "title": "偈颂一百零一首",
            "content": "丹霞烧木佛，院主眉须落。两个无孔铁锥，彼此将错就错。焦砖打著连底冻，笑它普化摇铃铎。",
            "comment": ""
        },
        {
            "title": "偈颂一百零一首",
            "content": "秋风离离，秋色依依。秋云淡儜，秋月分辉。篆不彫之心印，状似铁牛之机。阿呵呵，力{内力外囗}希，再三捞摝始应知。",
            "comment": ""
        },
        {
            "title": "颂古七首",
            "content": "放两抛三，瞒神唬鬼。换盆换盆，谁不识你。",
            "comment": ""
        },
        {
            "title": "偈颂一百零一首",
            "content": "韶阳一曲自高歌，困来一觉和衣倒。浅种深耕得自由，珊瑚枝头日杲杲。",
            "comment": ""
        },
        {
            "title": "偈颂一百零一首",
            "content": "庐山华藏太湖滨，礁觜挑开眼裹筋。来趁寿宁炉灶热，大千独步见鹏程。",
            "comment": ""
        },
        {
            "title": "偈颂一百零一首",
            "content": "岁尽年穷，无可不可。烹露地牛，烧榾柮火。野菜只添一筋油，满钵和罗唯一饱。笑傲烟霞，白云风拂。",
            "comment": ""
        },
        {
            "title": "偈颂一百零一首",
            "content": "春行万国春无迹，腊雪消残始见功。头头应现，处处流通。木马泥牛吼，花柳撼春风。",
            "comment": ""
        },
        {
            "title": "偈颂一百零一首",
            "content": "郊原雨过，春日熙熙。桃红李白，发最上机。哑却口，落尽眉。就中一曲江南发，荐管迎风撩乱吹。",
            "comment": ""
        },
        {
            "title": "偈颂一百零一首",
            "content": "不知立处高多少，回头四顾白云低。等闲移步毗颅顶，拽转南辰安向西。",
            "comment": ""
        },
        {
            "title": "偈颂一百零一首",
            "content": "向上一路滑，壁立万仞嶮。石火电光钝，定乾坤句错。水牯牛常甘水草，麒麟只有一只角，千手大悲难摸索。",
            "comment": ""
        },
        {
            "title": "偈颂一百零一首",
            "content": "无作无为，无说无示。可以济群，类统万邦。同六虚，融三际，此是吾家第一义。",
            "comment": ""
        },
        {
            "title": "偈颂一百零一首",
            "content": "声前一句，十方显露。佛祖不知，衲僧罔措。",
            "comment": ""
        },
        {
            "title": "偈颂一百零一首",
            "content": "喝散白云，穿开碧落。一步阔一步，一著高一著。",
            "comment": ""
        },
        {
            "title": "偈颂一百零一首",
            "content": "久雨不晴，才明又雨。阴阳交泰，万物得所。明明百草头，能为万象主。觌面相呈，切忌莽卤。",
            "comment": ""
        },
        {
            "title": "偈颂一百零一首",
            "content": "天寒人寒，大家在这裹。洗面摸著鼻，吃茶湿却觜。向上还有事也无，韩信朝底。",
            "comment": ""
        },
        {
            "title": "偈颂一百零一首",
            "content": "春山青，春水绿。草葺葺，花簇簇。若能丧尽目前机，便见庐山真面目。",
            "comment": ""
        },
        {
            "title": "偈颂一百零一首",
            "content": "杀人刀，活人剑，劈破虚空成两片。千妖百怪尽潜踪，万象森罗光影现。艾人与门神，端的见不见。拄杖子聊通一线。",
            "comment": ""
        },
        {
            "title": "偈颂一百零一首",
            "content": "言发非声，舌头无骨。色前不物，狐狸慈窟。",
            "comment": ""
        },
        {
            "title": "偈颂一百零一首",
            "content": "句中句，绝露布。闪龟裹，分缁素。",
            "comment": ""
        },
        {
            "title": "偈颂一百零一首",
            "content": "去圣时遥，人多懈怠。逆则生嗔，顺则生爱。不嗔不爱，东海剪刀，西番布袋。解脱门头紧著关，休夸铺席无人卖。脑后见腮，和貯右藏}捉败。",
            "comment": ""
        },
        {
            "title": "偈颂一百零一首",
            "content": "今朝四月初一，万像难逃影质。马祖升堂，百丈卷席。秘魔擎叉，鲁祖面壁。唤驴作马，虾跳不出。麒麟一角尖，鸟龟三眼赤。",
            "comment": ""
        },
        {
            "title": "偈颂一百零一首",
            "content": "离四句，绝百非。一言已出，驷马难追。一任金鸟东出，徒教玉兔沈西。千钧之弩，不为鼷鼠而发机。",
            "comment": ""
        },
        {
            "title": "偈颂一百零一首",
            "content": "归宗事理绝，日轮正当午。布袋放憨痴，猫儿捉老鼠。若人会得，超拂越祖。",
            "comment": ""
        },
        {
            "title": "自赞",
            "content": "紫霄峰下，以毒攻毒。撒土抛沙，拗直作曲。撼动四大神州，拳踢掀翻地轴。性禅没兴遭逢，切忌望空呵{左口右屡}。坐断千峰顶{左宁右页}头，一任虚声听杓卜。",
            "comment": ""
        },
        {
            "title": "付净彻首座竹篦",
            "content": "竹篦付了复何为，佛祖当头劈面挥。尺水便能翻逆浪，侭教人荐截流机。",
            "comment": ""
        },
        {
            "title": "偈颂一百零一首",
            "content": "知有底人，眼中著屑。尽底掀翻，只得一橛。堪笑巴陵老古难，解道银碗裹盛雪。",
            "comment": ""
        },
        {
            "title": "偈颂一百零一首",
            "content": "瞿昙夜半见明星，礁觜挑开眼裹筋。四十九年无畏说，至今错认定盘星。将头不猛，带累三军。曹溪波浪如相似，无限平人被陆沈。",
            "comment": ""
        },
        {
            "title": "偈颂一百零一首",
            "content": "金刚圈，粟棘蓬。拈来便用，耀古腾今。格外知音才领略，四方八面起清风。",
            "comment": ""
        },
        {
            "title": "自赞",
            "content": "横按吹毛，全提正令。毁佛谤法，因邪打正。有进裂转面皮，三下衲僧乞命。",
            "comment": ""
        },
        {
            "title": "偈颂一百零一首",
            "content": "哑却我口秃我舌，明眼衲僧难辨别。今朝撒向诸人前，须弥灯王笑不彻。",
            "comment": ""
        },
        {
            "title": "偈颂一百零一首",
            "content": "鸟牙绝顶，结制安居。包罗万有，吞却十虚。切忌从它觅，迢迢与我疏。",
            "comment": ""
        },
        {
            "title": "偈颂一百零一首",
            "content": "喝散白云，穿开碧落。须弥灯王，无处摸索。",
            "comment": ""
        },
        {
            "title": "偈颂一百零一首",
            "content": "万叠峰峦秀，清虚杳霭间。跨门一句子，拟议隔重关。",
            "comment": ""
        },
        {
            "title": "偈颂一百零一首",
            "content": "一即一切，一切即一。拈青玉峡，向焦螟眼中。撮大地来，如粟米粒。会则事同一家，不会则知我受屈。",
            "comment": ""
        },
        {
            "title": "偈颂一百零一首",
            "content": "月挂长空，孤峰独宿。幽鸟数声清，白云断处续。佛眼难窥，拗直作曲。羚羊挂角绝从由，无限清风生八极。",
            "comment": ""
        },
        {
            "title": "偈颂一百零一首",
            "content": "佛祖大机，自前密布。主中宾，宾中主。云从龙，风从虎，发机须是千钧弩。",
            "comment": ""
        },
        {
            "title": "偈颂一百零一首",
            "content": "穹窿山裹老于菟，一点圆明烁太虚。八角磨盘空裹转，寥落林泉意自殊。超物象，绝石模，将为胡须赤，更有赤须胡。",
            "comment": ""
        },
        {
            "title": "偈颂一百零一首",
            "content": "元宵正月半，是处金莲现。贫看灯明佛，蹉过新罗箭。闪电光中，聊通一线。",
            "comment": ""
        },
        {
            "title": "偈颂一百零一首",
            "content": "是句亦划，非句亦划。瞒瞒顸顸，生铁门限。如斯出世为人，归瞎却衲僧正眼。子功捡点将来，也是徐六担板。",
            "comment": ""
        },
        {
            "title": "偈颂一百零一首",
            "content": "天寒日短，三平二满。虎咬大蟲，雄鸡生卵。",
            "comment": ""
        },
        {
            "title": "偈颂一百零一首",
            "content": "掀翻四大海，踢倒须弥卢。心粗胆大，少实多虚。夜见明星曾落节，儿孙随后受涂糊。",
            "comment": ""
        },
        {
            "title": "颂古七首",
            "content": "只许老胡知，不许老胡会。白云尽处是青山，行人更在青山外。",
            "comment": ""
        },
        {
            "title": "偈颂一百零一首",
            "content": "一叶落，天下秋。一尘起，大地收。明明祖师意，明明百草头。相头卖帽，看楼打楼。更嫌何处不风流。",
            "comment": ""
        },
        {
            "title": "偈颂一百零一首",
            "content": "今年桃李贵，一颗直千金。",
            "comment": ""
        },
        {
            "title": "偈颂一百零一首",
            "content": "兔马有角，牛羊无角。智不到处，切忌道著。拈得鼻孔还失却。",
            "comment": ""
        },
        {
            "title": "偈颂一百零一首",
            "content": "一人道有一人无，正令全提肘后符。昨夜虚空开口笑，石人吞却洞庭湖。",
            "comment": ""
        },
        {
            "title": "寄颜一齐阁内寂室方氏",
            "content": "即心即佛没誵讹，不动舌头意气多。打破虚空行活路，夫妻抚掌笑呵呵。",
            "comment": ""
        },
        {
            "title": "颂古七首",
            "content": "沩山养子没来由，叉毛人前不识羞。更把琵琶半遮面，不令人见转风流。",
            "comment": ""
        },
        {
            "title": "偈颂一百零一首",
            "content": "点捡将来，罪过不少。只凭拄杖，一切靠倒。",
            "comment": ""
        },
        {
            "title": "颂古七首",
            "content": "南枝向暖北枝寒，一种春风有两般。寄语高楼莫吹笛，大家留取倚栏干。",
            "comment": ""
        },
        {
            "title": "偈颂一百零一首",
            "content": "无语中有语，名曰死句。有语中无语，名曰活句。可谓剜肉作疮，皮穿骨露。举不顾，即差牙，闪电光中走鸟兔。",
            "comment": ""
        },
        {
            "title": "偈颂一百零一首",
            "content": "鼓没弦琴，吹无孔笛。共乐尧年同舜日，达磨九年空面壁。",
            "comment": ""
        },
        {
            "title": "偈颂一百零一首",
            "content": "天得一，地得一，王得一兮无等匹，又何必，闪电光中加霹雳。朝来细雨洒危层，八面风清照红日。",
            "comment": ""
        },
        {
            "title": "偈颂一百零一首",
            "content": "二月春过半，园林一样新。傍花看蝶舞，近柳听莺吟。远客来相访，还曾悟此心。林郑珍，井底种林檎。",
            "comment": ""
        },
        {
            "title": "偈颂一百零一首",
            "content": "作家炉鞴，本分钳鎚。不用埋兵施陷虎，白拈手裹觅便宜。",
            "comment": ""
        }
    ]
}