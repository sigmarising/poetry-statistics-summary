{
    "dynasty": "宋",
    "author": "胡时中",
    "poems": [
        {
            "title": "清明行",
            "content": "忆昔父母康健时，清明携我上丘垅。如今清明我独来，却将小儿拜先冢。凝情东风泪满衣。江山虽是昔人非。儿儿问我悲何事，此意他年汝自知。",
            "comment": ""
        },
        {
            "title": "新月",
            "content": "星珠错落飞破镜，玉斧应须及时整。虽然光细轮未安，犹得山河半边影。几人矫首望婵娟，三五二八清光圆。光被四表千万年，不独长挂西南天。",
            "comment": ""
        }
    ]
}