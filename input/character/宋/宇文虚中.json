{
    "dynasty": "宋",
    "author": "宇文虚中",
    "poems": [
        {
            "title": "在金日作",
            "content": "遥夜沉沉满幕霜，有时归梦到家乡。传闻已筑西河馆，自许能肥北海羊。回首两朝俱草莽，驰心万里绝农桑。人生一死浑闲事，裂眦穿胸不汝忘。",
            "comment": ""
        },
        {
            "title": "春日",
            "content": "北洹春事休嗟晚，三月尚寒花信风。遥忆东吴此时节，满江鸭绿弄残红。",
            "comment": ""
        },
        {
            "title": "题平辽碑",
            "content": "十丈丰碑势倚空，风云犹忆下辽东。百年功业秦皇帝，一代文章太史公。石断云鳞秋雨后，苔封鳌背夕阳中。行人立马空惆怅，禾黍离离满故宫。",
            "comment": ""
        },
        {
            "title": "念奴娇 归潜志卷八按此词，朝野遗记作张孝",
            "content": "疏眉秀目。看来依旧是，宣和妆束。飞步盈盈姿媚巧，举世知非凡俗。宋室宗姬，秦王幼女，曾嫁钦慈族。干戈浩荡，事随天地翻覆。一笑邂逅相逢，劝人满饮，旋旋吹横竹。流落天涯俱是客，何必平生相熟。旧日黄华，如今憔悴，付与杯中�馈Ｐ送鲂菸剩�为伊且尽船玉。驹疲�宇文虚中作念奴娇，有宋室宗姬，秦王幼女，曾嫁钦慈族�* 干戈浩荡，事随天地翻覆之语。 是可信为宇文虚中所作。",
            "comment": ""
        },
        {
            "title": "迎春乐",
            "content": "宝幡彩胜堆金缕，双燕钗头舞。人间要识春来处。天际雁，江边树。故国莺花又谁主。念憔悴，几年羁旅。把洒祝东风，吹取人归去。",
            "comment": "【注释】宇文虚中(1079-1146)，字叔通。原为宋臣，建炎二年(1128年)，出使金国被留，仕金为翰林承旨，升礼部尚书。后被诬以谋反罪处死。宇文虚中的诗词在当时很受推崇，这首词为其代表作。作者由异域之迎春，联想到故国之良辰往事；从故国的彷徨梦，又忧思故国的存亡；思今抚昔，表现不堪回首而犹存希望之情。作者笔锋变幻多姿，词意波澜起伏，为金词中的上乘之作。"
        },
        {
            "title": "和高子文秋兴",
            "content": "摇落山城暮，栖迟客馆幽。葵衰前日雨，菊老异乡秋。自信浮沉数，仍怀顾望愁。蜀江归棹在，浩荡逐春鸥。",
            "comment": ""
        },
        {
            "title": "和高子文秋兴",
            "content": "沙碧平犹涨，霜红粉已多。驹年惊过隙，凫影倦随波。散步双扶老，栖身一养和。羞看使者节，甘荷牧人蓑。",
            "comment": ""
        }
    ]
}