{
    "dynasty": "宋",
    "author": "韩世忠",
    "poems": [
        {
            "title": "奉诏讨范汝为过宁德西陂访阮大成",
            "content": "万顷琉璃到底清，寒光不动海门平。鉴开波面一天净，虹吸潮头万里声。吹断海风渔笛远，载归秋月落帆轻。芍陂曾上孤舟看，何以今朝双眼明。",
            "comment": ""
        },
        {
            "title": "题云居壁",
            "content": "芒鞋行杖是生涯，老鬓今年玩物华。为爱云居松桧好，不须更看牡丹花。",
            "comment": ""
        },
        {
            "title": "南乡子",
            "content": "人有几何般。富贵荣华总是闲。自古英雄都如梦，为官。宝玉妻男宿业缠。年迈衰残。鬓发苍浪骨髓乾。不道山林有好处，贪欢。只恐痴迷误了贤。",
            "comment": ""
        },
        {
            "title": "临江仙",
            "content": "冬看山林萧疏净，春来地润花浓。少年衰老与山同。世间争名利，富贵与贫穷。荣贵非干长生药，清闲是不死门风。劝君识取主人公。单方只一味，尽在不言中。",
            "comment": ""
        }
    ]
}