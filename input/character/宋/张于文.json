{
    "dynasty": "宋",
    "author": "张于文",
    "poems": [
        {
            "title": "墨梅三绝",
            "content": "年端唤醒玉梅魂，满袖春风不见痕。未许卷帘新月上，却教烟雨恼黄昏。",
            "comment": ""
        },
        {
            "title": "次韵何文缜墨梅二绝",
            "content": "仙衣云样拂轻缁，林下神情特地宜。妒妇津头风恐急，坏妆聊为□水姿。",
            "comment": ""
        },
        {
            "title": "交韵秦会之题墨梅二首",
            "content": "南枝春色弄微温，记得清香扑酒尊。今日相逢隔烟雾，扬州残梦足销魂。",
            "comment": ""
        },
        {
            "title": "墨梅三绝",
            "content": "忆昨江湖倒载归，暗香夹路雨霏微。谁人貌得春风景，远看如烟近却非。",
            "comment": ""
        },
        {
            "title": "墨梅三绝",
            "content": "逸少池边发兴新，管城别作一家春。临风玉笛无人会，鬒发空归想真。",
            "comment": ""
        },
        {
            "title": "次韵何文缜墨梅二绝",
            "content": "偃蹙江头卧夕烟，嫩将玉雪斩春妍。心期老氏能知白，兴寄杨雄独守玄。",
            "comment": ""
        },
        {
            "title": "交韵秦会之题墨梅二首",
            "content": "长爱孤标似君子，不禁横行巧挤排。短幅离离乃遗像，至今寒蝶误飞来。",
            "comment": ""
        }
    ]
}