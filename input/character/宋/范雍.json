{
    "dynasty": "宋",
    "author": "范雍",
    "poems": [
        {
            "title": "纪西夏事",
            "content": "七百里山界，飞沙与乱云。虏骑择虚至，戍兵常忌分。啸聚类宿鸟，奔败如惊麕。难稽守边法，应敌若丝棼。",
            "comment": ""
        },
        {
            "title": "句",
            "content": "五老峰排连户色，万山寒耸入云株。",
            "comment": ""
        },
        {
            "title": "安陆",
            "content": "安陆号方镇，江边无事州。民淳讼词少，务简官政优。",
            "comment": ""
        },
        {
            "title": "句",
            "content": "山奇号九崇，名与雍州同。",
            "comment": ""
        },
        {
            "title": "纪西夏事",
            "content": "剧贼称中塞，驱驰甲铠精。昔惟矜突骑，今亦教攻城。伏险多邀击，驱羸每玩兵。拘俘询虏事，肉尽一无声。",
            "comment": ""
        },
        {
            "title": "句",
            "content": "日下涢川暮，烟横梦泽秋。",
            "comment": ""
        },
        {
            "title": "纪西夏事",
            "content": "承平废边事，备预久已亡。万卒不知战，两城皆复隍。轻敌谓小丑，视地固大荒。愿因狂狡叛，從此葺边防。",
            "comment": ""
        },
        {
            "title": "句",
            "content": "清凉万杉下，苍翠五峰前。",
            "comment": ""
        },
        {
            "title": "白兆山",
            "content": "车盖聊引步，浮云镇消忧。郧川梦泽地，古迹堪询求。白兆桃花岩，翰林栖此邱。",
            "comment": ""
        }
    ]
}