{
    "dynasty": "宋",
    "author": "陈郁",
    "poems": [
        {
            "title": "游葛氏山堂",
            "content": "催诗雨里载杯盘，名胜园要得借闲。百一日当春事闹，十三人从宴党宽。都抛世味言谈外，尽出家藏意玩间。不是主人风度远，客游那有许清欢。",
            "comment": ""
        },
        {
            "title": "洪桥客窗枕上",
            "content": "桐叶飘零月似冰，并河灯火夜寒生。阑干倦倚投床去，卧听趋朝过马声。",
            "comment": ""
        },
        {
            "title": "忆古襄州西教场打球",
            "content": "忆参元帅古襄州，几度莎场马打球。鞍辔闹装都一样，野夫不着皂貂裘。",
            "comment": ""
        },
        {
            "title": "答王雪窗惠诗",
            "content": "窗以雪为名，窗中人亦清。听无多淡话，含不尽幽情。世态秋云薄，吟怀霁月明。似闻藏古砚，石眼可曾晴。",
            "comment": ""
        },
        {
            "title": "上林归鸦",
            "content": "夕阳鸦背斂残红，万点飞归傍帝宫。应是上林棲宿隐，可曾惊散月明中。",
            "comment": ""
        },
        {
            "title": "寿毛荷塘",
            "content": "尝於劝耕日，杯酒祝骚人。年与我俱老，友惟君最仁。种莲知性静，吟草见天真。处世安如此，鬓毛应耐春。",
            "comment": ""
        },
        {
            "title": "为朱柳州赋足庵",
            "content": "名庵以足关天理，须向庵中静处参。底事此心无所欠，祗缘与世不生贪。书淫过似专房乐，蔬食多於列鼎甘。却怪紫芝曾漏泄，从来坤势阙东南。",
            "comment": ""
        },
        {
            "title": "虞美人草",
            "content": "彭城高会日置酒，猴冠犹在妇人手。仓皇垓下已重围，四面悲吟杂刁斗。当年举佩不倒戈，到此空余慷慨歌。虞兮反袂交淹泣，欲幸从兮可奈何。怨入青芜知几岁，舞恨摇芳无别意。妾身恨不事英雄，果是英雄安有泪。",
            "comment": ""
        },
        {
            "title": "郑石帚贻书寄诗谢",
            "content": "贪卧苏台一片云，嘉招虚辱远移文。吟人多半来投刺，倦客深惭自增门。路隔江潮兼夕到，居莲地势两州分。酬恩别有男儿事，它日逢君仔细论。",
            "comment": ""
        },
        {
            "title": "为古艾郑子刚赋可轩",
            "content": "不容不辨屋三间，出好扃幽退隐闲。我蔽一言郡记取，黄扉未必似青山。",
            "comment": ""
        },
        {
            "title": "东园书所见",
            "content": "娉婷游女步东园，曲径相逢一少年。不肯比肩花下过，含羞却立海棠边。",
            "comment": ""
        },
        {
            "title": "题治平寺壁",
            "content": "越君尝胆苦心摧，娃馆春风正酒杯。弦管但知连夜乐，旌旗先已过溪来。麋冲晓雾游荒苑，雅立斜阳噪古台。野客不谈兴废事，绿阴深处摘青梅。",
            "comment": ""
        },
        {
            "title": "句",
            "content": "地旷日难晚，海宽天欲浮。",
            "comment": ""
        },
        {
            "title": "赵园看白牡丹",
            "content": "园林物物挟春光，独许名花压众芳。雨艳寒轻清入骨，雪肤香蒙白含间。仙人聚上夸能染，学士承恩赋倚妆。几欲宝酥煎洛蕊，迟回未忍折云裳。",
            "comment": ""
        },
        {
            "title": "闭户",
            "content": "会到心清有妙香，蒲团纸帐任更长。闭门不受庭前月，分付梅花自主张。",
            "comment": ""
        },
        {
            "title": "赠丝桐墨蕙吕能甫淮东制阃之客",
            "content": "子向诗书外，万於艺事优。桐丝传古意，兰墨写离愁。黄阁能知己，朱衣必点头。从来奇特士，何患不封侯。",
            "comment": ""
        },
        {
            "title": "听杨君弹古操",
            "content": "年来雅道类聋瘖，到处笙歌只劝淫。肯抱焦桐闲访隐，应思尘世少知音。离鸾别鹄皆风月，二典三盘不古今。闻子细弹千载事，吟夫已见圣人心。",
            "comment": ""
        },
        {
            "title": "苦吟",
            "content": "水驿荒寒天正霜，夜深吟苦未成章。闭门不管庭前月，分付梅花自主张。",
            "comment": ""
        },
        {
            "title": "赠僧玘长老",
            "content": "客单近挂屋东偏，细看家风似阆仙。为功月舡来茂苑，因披云衲出潭田。诗篇熟诵如持咒，句法旁参若勘禅。既是西来须会意，此心还许野人传。",
            "comment": ""
        },
        {
            "title": "声声慢",
            "content": "澄空初霁，暑退银塘，冰壶雁程寥寞。天阙清芬，何事早飘岩壑。花神更裁丽质，涨红波、一奁梳掠。凉影里，算素娥仙队，似曾相约。闲把两花商略。开时候、羞趁观桃阶药。绿幕黄帘，好顿胆瓶儿著。年年粟金万斛，拒严霜、绵丝围幄。秋富贵，又何妨、与民同乐。",
            "comment": ""
        },
        {
            "title": "赠翁运干",
            "content": "春阳和且澄，榆烟袅新燧。兹晨适解后，万象献妩媚。悠哉高堂人，轩冕莫能累。颇珍湖海游，渐摩仁与义。因之玄思清，笔力挽春意，人生匪得朋，一欣何所寄。相期风花城，年年同健醉。",
            "comment": ""
        },
        {
            "title": "赠谈命",
            "content": "术不与今同，肖名亦可宗。学虽精象数，妙亦发鸿蒙。政自愁傍午，胡为说并冲。一来忘利禄，祗合问诗穷。",
            "comment": ""
        },
        {
            "title": "赠医士",
            "content": "榆花着雨乱飘时，是处调虞费上池。好试平生医国手，呼卢作五有天知。",
            "comment": ""
        },
        {
            "title": "苏堤晓望",
            "content": "荷边清露袭人衣，风里明蟾浴晓池。凉影润香吟不得，手扳堤柳立多时。",
            "comment": ""
        },
        {
            "title": "城东看柳",
            "content": "翻暖为寒一信风，画桥南北岩西东。春归杨柳无私意，深浅青黄自不同。",
            "comment": ""
        },
        {
            "title": "忆钱人塘",
            "content": "识面论心已半生，买山无计得同盟。行藏为是关天理，会聚因难遂客怀，月户评春花影澹，风廊逃暑竹声清。安舲何日来城角，细举前吟为再赓。",
            "comment": ""
        },
        {
            "title": "天赐白",
            "content": "君不见书生镌羌勒兵入，羌来薄城束缚急。蜡丸飞出辞大家，帐下健儿纷雨泣。鉴沙到石终无水，扰扰万人如渴蚁。挽絙窃出两将军，敌箭飞来风掠耳。道傍神马白雪毛，噤口不嘶深夜逃。忽闻汉语米脂下，黑雾压城风怒号。脱身归来对刀笔，短衣射击虎朝朝出。睚椎杂宝涂箭创，心折骨惊如昨日。谷城鲁公天下雄，阴陵一跌兵刀穷。样舟渡谢亭长，有何面目归江东。将军偶生名已弱，铁花暗涩龙文锷。",
            "comment": ""
        },
        {
            "title": "为古艾郑子刚赋可轩",
            "content": "未赴功名且钓船，忽勤王事即貂蝉。丈夫出处随时变，须卜此心然不然。",
            "comment": ""
        },
        {
            "title": "读容斋三笔记",
            "content": "大历谋臣匪尽忠，时君好佛遂成风。详陈福业因元载，轻授仪同付不空。此日有丘犹血刃，后来无赏失边功。代宗缪滥惟何甚，千古容斋直笔公。",
            "comment": ""
        },
        {
            "title": "句",
            "content": "万事岂容人有意，一春多被雨无情。",
            "comment": ""
        },
        {
            "title": "赠东华老真钟逸士",
            "content": "衣冠凉薄说端严，为到贫时解养廉。京洛家风今尚在，宗王恩礼旧曾沾。谈高坚白囊无底，词纵题红笔退尖。自说学仙曾有遇，欲归岩壑理抽添。",
            "comment": ""
        },
        {
            "title": "观铸剑",
            "content": "良铁曾收汉益州，规模因塑古吴钩。炉安吉位分龙虎，火逸神光身斗牛。入水淬锋疑电闪，临崖发刃有星池。知君斩却楼兰了，戏袖青蛇住十洲。",
            "comment": ""
        },
        {
            "title": "倚楼",
            "content": "一声新雁一声秋，独向江楼倚莫愁。江上片云将雨去，却留残照管汀洲。",
            "comment": ""
        },
        {
            "title": "未庵为吴应祥隃赋",
            "content": "木主乎东义近仁，斯庵名此称斯人。遥知虚室萧间地，生意满怀都是春。",
            "comment": ""
        },
        {
            "title": "偕潘寒岩陈定轩游石湖次定轩韵",
            "content": "貂裘绒帽护轻寒，坐马端如坐席安。自别石湖三月去，又携玉友一番看。霜催菊磵风悽恻，雨浃芦汀水渺漫。欲寄吟怀须胜地，千金同此买鱼徒竿。",
            "comment": ""
        },
        {
            "title": "空谷有幽兰",
            "content": "空谷有幽兰，取极倚白石。清晨作奇共，凡卉各跼蹐。公子偶相值，□枝置锦席。敷荣忽变倅，色不贷一夕。信知倾国姿，羞任桃李责。所以富豪儿，睥睨林下客。",
            "comment": ""
        },
        {
            "title": "送胡月山归湖山",
            "content": "知从清浅水边来，标致孤高似老梅。华馆久同佳客住，饭囊多为贵人开。消除世虎抄花谱，发越吟情恋酒杯。记取逋仙欠诗嗣，祠香火莫尘埃。",
            "comment": ""
        },
        {
            "title": "题梅花便面",
            "content": "白团横写向南枝，冷蕊寒梢手自持。绝似晓空凉影里，月明中有桂花诗。",
            "comment": ""
        },
        {
            "title": "以七字律羽扇赠行",
            "content": "匹马东淮两月寄，归衔俄尔带新资。吟高已中唐人律，名重宜魁浙漕闱。彩舫香冲荷叶去，捷旗荣与菊花期。赠君羽扇还知否，文阵千军可一挥。",
            "comment": ""
        },
        {
            "title": "宝鼎现",
            "content": "虞弦清暑，佳气葱郁，非烟非雾。人正在、东闱堂上，分瑞祥辉腾翠渚。奉玉斝，总欢呼称颂，争羡神光葆聚。庆诞节、弥生二佛，接踵瑶池仙母。最好英慧由天赋。有仁慈宽厚襟宇。每留念、修身忱意，博问谦勤亲保傅。染宝翰、镇规随宸画，心授家传有素。更吟咏、形容雅颂，隐隐赓歌风度。恩重汉殿传觞，宣付祝、恭承天语。对南薰初试，宫院笙箫竞举。但长愿，际升平世，万载皇基因睹。问寝日，俟鸡鸣舞拜，龙楼深处。",
            "comment": ""
        },
        {
            "title": "多景楼眺望",
            "content": "江淮万里天，历历在楼前。对景独登览，因思几变迁。云横秋水外，鸟度夕阳边。倦倚阑干北。令人思黯然。",
            "comment": ""
        },
        {
            "title": "射雁马上口占",
            "content": "脱手弦声破晓寒，雁身和箭衮花团。檐前上背山翁喜，催唤儿孙逐马看。",
            "comment": ""
        },
        {
            "title": "山行闻春禽",
            "content": "初阳烘霁途，繁阴布幽林。山禽互嘲哳，为我流好音。倾耳须臾间，已快清冷心。飞盖何为者，傲睨松之队。",
            "comment": ""
        },
        {
            "title": "句",
            "content": "辟户夜通月，掬泉朝饮星。",
            "comment": ""
        },
        {
            "title": "茶釄次友人韵",
            "content": "红紫委空尘，犹铺一架春。素瑶堆艳洁，绿带袅芳新。走雪诗能圣，扶香花有神。风流付杯酌，留与醉吟人。",
            "comment": ""
        },
        {
            "title": "得琴砚古雅堂",
            "content": "端溪湮塞焦桐已，罗旅文房尚奢侈侈。古风雅志莫养成，从此词章堕雕靡。仙岩名士独不然，家有琴砚皆世传。熨焦蛇断互左右，俾受弹弄供磨研。耳根笔泽千载意，字□挽回淳朴味。乃知旧物是答蹄，薰染皇坟归蚕纸。百篇因之奏帝傍，帝贲文美承恩光。归来筑堂标古雅，家学始末示不忘。迩来相传贵不玉，或侈金屏夸绣缛。心游目视溺豪结，继发一言流近俗。嗟余僻好惟古文，敬此堂名如敬君。何时登堂相抚玩，古雅之意与君分。",
            "comment": ""
        },
        {
            "title": "寿黄复庵",
            "content": "移家载雪河桥住，吟过余寒不出门。人遗奚奴传吉语，天教词客寿清樽。上林开到梨花了，次第牡丹红欲笑。眉端闻说点微黄，应捧金牋承密诏。名随人色满乾坤，涪水之翁有耳孙。",
            "comment": ""
        },
        {
            "title": "书江亭壁",
            "content": "人间风浪最倾危，君自深藏了不知。只恐随流禹门去，又翻头角露天池。",
            "comment": ""
        },
        {
            "title": "赠道士李岫云",
            "content": "闻说读黄庭，经年远俗情。为能参溟涬，因不赋汪用不着。客满转呼酒，诗高偏避名。谪仙游戏耳，终有玉函迎。",
            "comment": ""
        },
        {
            "title": "得狸奴",
            "content": "穿鱼新聘一衔蝉，人说狸花量直钱。旧日畜来多不捕，于今得此始安眼。牡丹影晨嬉成画，薄荷香中醉欲颠。却是能知在从息，有声堪恨复堪怜。",
            "comment": ""
        },
        {
            "title": "题王南杰远明楼",
            "content": "重栏俯江湄，四箔卷云表。晴晖灿我翳，万里归一眇。清高杰上人，眼阔步天地。何当倚秋空，吟送飞鸿杳。",
            "comment": ""
        },
        {
            "title": "昔人贵松柏",
            "content": "昔人贵松柏，为有霜雪姿。折以赠远别，岁寒心不移。愿言且珍藏，聊慰千日思，青青陨秋黄，勿同杨柳丝。",
            "comment": ""
        },
        {
            "title": "过列山庙下",
            "content": "挝鼓民旗向石头，列山山下使人愁。风前独倚危樯立，遥认西淮四五州。",
            "comment": ""
        },
        {
            "title": "念奴娇 雪",
            "content": "没巴没鼻，霎时间、做出漫天漫地。不论高低并上下，平白都教一例。鼓动滕六，招邀巽二，一任张威势。识他不破，只今道是祥瑞。却恨鹅鸭池边，三更半夜，误了吴元济。东郭先生都不管，关上门儿稳睡。一夜东风，三竿暖日，万事随流水。东皇笑道，山河原是我底。",
            "comment": "【注释】此词作者是陈郁，号“藏一”这首词是借滥施淫威肆无忌惮的雪来讥讽当时南宋的宰相贾似道。此词最初两句 ，突兀而来，下笔不凡。“没巴没鼻 ，霎时间 、做出漫天漫地。”三句起笔。“没巴没鼻 ”，为当时俗语，就是今“没来由”的意思，意思是说转瞬之间来了一场漫天漫地的大雪，真是好没来由！这个形势，很像贾似道入相。贾似道本来是个赌徒无赖，以其姐姐突然成了宋理宗的宠妃，而得飞黄腾达，“漫地”。“霎时间”说明非常之快。一个无赖，竟能如此这般 ，正如这场雪一样真是没来由 ！所以作者劈头来一句“没巴没鼻 ”，以俗话骂人，无限悲愤之情跃然于纸端 。“不论高低并上下，平白都教一例 ”两句 ，紧承“漫天漫地”，字义是雪覆盖一切，以“平白”状雪，饶有兴味，（“平白”又有平空、无缘无故之义 ），而实际上是指贾似道擅权专政。贾似道专政 ，确实有“平白都教一例”的威势，“鼓动滕六 ，招邀巽二，一任张威势。”三句，描写暴雪的威势张狂。滕六，一作滕神，是雪神；巽二是风神。风雪二神搅在一起，自然会淫威作恶。用这三句讥贾似道，意义深刻。凡此，皆“鼓动”、“招邀”这三句都有政治内涵 。“识他”两句，字面是指以暴雪为“祥瑞 ”，实际上是责斥朝廷昏庸 ，不识贾似道真面目，纵容庇护，使贾似道更加骄狂、嚣伥。上片字面写雪的淫威，作者对其一再鞭斥；词的下片变换角度 。由“雪”引出历史典故 ，以讽喻现实。“却恨鹅鸭池边，三更半夜，误了吴元济”三句，写唐宪宗元和十二年（817 年）李愬雪夜袭蔡州，活捉割据大藩吴元济事。作者以古喻今，力在说明在以后的宋蒙战争中 ，贾扮演了可耻的角色。“东郭先生都不管 ，关上门儿稳睡”两句，典出《初学记》，东郭先生不怕严寒，家中贫困，衣履不完，履有上无下，雪中行走，脚尽换地。这首词中的“东郭先生 ”，可能是用来喻亦当时台谏官的失职 。“东郭先生”盖由东郭牙而来。东郭牙，周代名臣，能犯颜直谏，刚直不阿，被立为大谏之官 。这里用以代指当时的谏官。“一夜东风，三竿暖日，万事随流水。东皇笑道，山河原是我底 ”，五句是作者的想象之辞，从字面的意思来看：大雪如此作恶多端，必有其消亡的时候，一旦春风送暖，红日高照，这漫天漫地的雪，必将化为流水而去，山河，也就恢复了它的原貌。其中政治含义则是预示贾似道的必然垮台。“东皇”是司春之神，“东风 ”、“暖日”，皆是春天景象，春回大地，山河洋溢着春色，这些都属“东皇”所有，故曰“山河原是我底 ”。这几句用笔明畅，活泼，表达了作者的美好希望。如上所说，这首词写在贾似道为相期间，作者目睹其邪恶，但又不能直接斥责，所以只能借“雪”予以讽刺 。以雪的严酷肆虐比拟贾似道，是很贴切的。而文字亦佳。嘻笑中有怒骂，俗俚中寓严峻，特别是上片，语语有据，句句见血，不愧是一首好的政治讽刺词。这里应当说明的是，这首词在当时并不是孤立出现的。在贾似道执政时，出现不少讽刺他的诗，而只有陈郁的这首词在当时能正面指斥，其他诗却不及。"
        },
        {
            "title": "宿普化庵",
            "content": "贪玩水云乡，来迟到夕阳。舣舡信钓石，欹枕借禅床。衾薄疑秋老，茶多觉夜长。节庵湖海客，语下不寻常。",
            "comment": ""
        },
        {
            "title": "商驿楼东望有感",
            "content": "山川去接汉江东，曾伴隋侯醉此中。歌绕夜梁珠宛转，舞娇春席雪朦胧。棠遗善政阴犹在，薤送哀声事已空。惆怅知音竟难得，两行清泪白杨风。",
            "comment": ""
        },
        {
            "title": "友人官满",
            "content": "三年官满冰霜洁，一日春回宇宙宽。曾向厅前种杨格，绿阴留与后人看。",
            "comment": ""
        },
        {
            "title": "淮西何总卿",
            "content": "频年增灶起边兵，给饷谁先足万营。凡有求焉皆越从，不言功者尚为卿。朝家岂是无公谇，叔府如何不动情。我为栈天天已许，且将勋业换长生。",
            "comment": ""
        },
        {
            "title": "句",
            "content": "暖爆花岩日，晴眠藓石烟。",
            "comment": ""
        },
        {
            "title": "赠勉周济川",
            "content": "坐窗长记别时愁，欲讯平安尚未由。客袂重来惊日久，义怀高甚薄云浮。论心句好能令喜，到骨贫深不足忧。更向吟边策勋业，江湖近日欠清流。",
            "comment": ""
        },
        {
            "title": "句",
            "content": "道至无仿党，心何有重轻。",
            "comment": ""
        },
        {
            "title": "为僧如赋深居",
            "content": "禅居自合入山林，寰贵之中岂是深。须信道人清似水，佳城如住海波心。",
            "comment": ""
        },
        {
            "title": "赠眼齿科林殿干",
            "content": "眼必延厥光，齿必全厥刚。裂眦不足贵，所贵者目辽。穿龈不足畏，所畏者唇亡，入恃明者必察，恃刚者必伤。此林氏子以是语语我，我亦以是语信其医之良，因墨之右方。",
            "comment": ""
        },
        {
            "title": "淮东楚客",
            "content": "淮邦产宝皆奇士，楚客能词只小夫。些语凄凉君自感，未应山色独关渠。",
            "comment": ""
        },
        {
            "title": "题林月岩冷泉诗后",
            "content": "岩里空寒玉有声，亭前渊静镜生明。从他流入香尘去，不碍源头彻底清。",
            "comment": ""
        },
        {
            "title": "为证无得赋竹山",
            "content": "好山虽可爱，懒入翠重重。静睦千竿玉，清如五老峰。径阴禅履润，林密佛香浓。灵运知师意，无劳屐踪基。",
            "comment": ""
        },
        {
            "title": "赠竹林翁",
            "content": "为竹为花号不同，一般骚雅一般翁。东风红紫飘零后，须持琅玕立雪中。",
            "comment": ""
        },
        {
            "title": "莺燕",
            "content": "红杏墙连柳外门，春风池接暖烟村。阳和世界无分别，各自营巢长子孙。",
            "comment": ""
        },
        {
            "title": "送友人赴乡举",
            "content": "我方治地种秋芳，君亦濡毫拟擅场。待得君归醉重九，捷旗如我菊花黄。",
            "comment": ""
        },
        {
            "title": "石湖归途",
            "content": "人与西风结约来，芙蓉花气扑吟杯。曲塘好处都行遍，带得一身秋色回。",
            "comment": ""
        },
        {
            "title": "秋潭为吴仲益赋",
            "content": "不留一叶山骨瘦，祗浸几星波影寒。中有高人倚空阔，绝疑不随水晶盘。",
            "comment": ""
        },
        {
            "title": "题林可山为倪龙辅所作梅村图后",
            "content": "当年一句月黄错，香到梅边七世孙。应爱君诗似和靖，为君依样画西村。",
            "comment": ""
        },
        {
            "title": "赋翁仲",
            "content": "铜仙擎露秋风表，珍重刘郎千万寿。老瞒鼎贻孙老谋，因逼此仙俱受垢。仙宁折骨拒非招，耻为奸雄效奔走。污名翁仲俾司门，口不能言自否。洛阳宫殿一灰飞，天上此标独长久。君不见堂隐霸城，万古六丁驱鬼守。",
            "comment": ""
        },
        {
            "title": "看落花",
            "content": "飞红飘白自交加，过了春光只叹嗟。识得岁寒松竹耐，台知园圃谩栽花。",
            "comment": ""
        },
        {
            "title": "登法海寺小阁",
            "content": "绝顶危梯缓步登，俯空幽阁据棱赠。不知吟到无穷处，但觉一层高一层。",
            "comment": ""
        },
        {
            "title": "次韵谢乡陈涩颠",
            "content": "闻有上江船，令人喜欲颠。烹鱼开尺素，被毳得纯棉。细读蝇头字，谁欺鹤发年。那堪寄来句，清比醉翁泉。",
            "comment": ""
        },
        {
            "title": "寿史相",
            "content": "松高当日庆生申，先占韶光恰一旬。勋业已追□伊佐，文章独造孟轲醇。千龄",
            "comment": ""
        },
        {
            "title": "题梅仙观",
            "content": "进了忠言隐姓名，万年香火此山灵。可怜沉醉功名者，血梁咸阳唤不醒。",
            "comment": ""
        },
        {
            "title": "赠医官吴将使",
            "content": "不合生来爱苦吟，书淫传达室癖到于今。江湖未遇医治手，烦向诗脾谩一鍼。",
            "comment": ""
        },
        {
            "title": "赠鸿宿洲淮士",
            "content": "洲沙宛在水中央，荻屋蓬窗似野航。不战弃城谁执咎，偷生避地子保伤。卖力已化诸山寨，沽酒从开万户坊。如此抚摩能几日，流民端复耕桑名。",
            "comment": ""
        },
        {
            "title": "次韵谢乡陈涩颠",
            "content": "流浪江湖久，空余雪雨颠。才无时展面，愁与病缠绵。暮景知前事，荣途看少年。终然发去是，家自有林泉。",
            "comment": ""
        },
        {
            "title": "毛梧竹惠诗真韵答赠",
            "content": "三衢不住住王城，因向江湖得令名。朝士有书常倦答，骚坛分韵每先成。事临口画无遗策，交以心期肯待盟。贻我高吟粘屋壁，琅篇珠字照山楹。",
            "comment": ""
        },
        {
            "title": "山中",
            "content": "自入山中二十年，搞尘有道即为仙。差科难到耽闲地，种获因无负郭田。细事亦参齐和论，大还长勘娱真篇。诗成不敢题崖石，民有江湖姓字传。",
            "comment": ""
        },
        {
            "title": "景灵宫孟享",
            "content": "幸骖恭谢睹繁华，马上归来戴御花。老妇椎和相顾问，也颁春色到诗家。",
            "comment": ""
        },
        {
            "title": "寿史相",
            "content": "社稷资盘石，万国黎元入化钧。余事吏将商曲蘖，一时取作凤城春。",
            "comment": ""
        },
        {
            "title": "忆浪颠",
            "content": "偶同乡友校吟编，因得平安到浪颠。心不干时清似水，发缘忧国白於棉。半生景慕空千里，一纸寒温废二年。何日支筇随此老，秋岩和菊荐冰泉。",
            "comment": ""
        },
        {
            "title": "句",
            "content": "与子缠分手，何人更赏心。",
            "comment": ""
        },
        {
            "title": "句",
            "content": "游归云衲破，定起石床瘟。",
            "comment": ""
        },
        {
            "title": "送竹屿韩议事游边",
            "content": "风雪垂垂岁欲除，若为驱马问长管。才兼文武如君少，量纳江湖近日无。吟旅笔灵花璀璨，带行刀古血模糊。经从渭水须留款，恐有率心老钓徒。",
            "comment": ""
        },
        {
            "title": "送诗友归西湖",
            "content": "诗到西湖渐逼真，便当於此老吟身。举头莫看王侯面，失脚恐为各钊人。千载留芳惟好句，百年得意总微尘。镵君姓字中兴集，留伴梅花岁岁春。",
            "comment": ""
        },
        {
            "title": "琵琶亭",
            "content": "二叹浔阳送客翁，忍将吾道等秋蓬。茕然商妇千呼至，贵其监州一笑同。力学本为明德计，能文祗是立言工。琶琵亭下悉情远，付与长江写不穷。",
            "comment": ""
        },
        {
            "title": "赋薛侯",
            "content": "薛侯俊健如生猱，不识中原生土豪。蛇矛丈八常在手，骆马蕃鞍云锦袍。往属嫖姚探虎穴，狐鸣萧萧风立发。短鞯淋血斩将归，夜斩坚冰濡马渴。中都久住武城坊，屋头养骆如养羊。枯萁不饱篱壁尽，狭巷怒蹄盆盎伤。只今栖栖守环堵，五月樵风吹宿莽。千金夜出酬市儿，客帐书眠听戏鼓。边人视死亦寻常，笑里辞家登战场。铨劳定次屈壮士，两眼荧荧收泪光。齿坚食肉何曾老，骑马身轻飞一鸟。焉知不将万人行，横槊秋风贺兰道。",
            "comment": ""
        },
        {
            "title": "读淮阴侯传",
            "content": "必得真王乃镇齐，假王虽有亦奚为。区区品姥何能尔，自是将军不三思。",
            "comment": ""
        },
        {
            "title": "题朱氏隐闲楼",
            "content": "卜筑虽城市，心安迹亦安。一楼深自适，万事少相干。月向重檐待，山於曲槛看。门前车马客，未必识天宽。",
            "comment": ""
        },
        {
            "title": "次韵赠张秋岩",
            "content": "清高非一事，最好是吟怀。吴会相逢日，春风入酒杯。雪舟回石浦，云户掩秋崖。合作兰台客，朝家有逸才。",
            "comment": ""
        },
        {
            "title": "郭戆庵惠诗为谢",
            "content": "相思长只认文星，霁后阑干卜夜凭。万斛笔头非录录，七年袍色未青青。字户米老神尤健，计解唐人气欲陵。尚拟酒边论契阔，看君谈笑吸沧溟。",
            "comment": ""
        },
        {
            "title": "倦游",
            "content": "水於东江皆臣妾，山到衡阳无弟兄。两处经行都已遍，老夫谁更别关情。",
            "comment": ""
        },
        {
            "title": "寄编修龚郎中",
            "content": "说着池阳旧岁时，星郎事业世皆知，淮人自在于堪用，天下如今尚可为。江南烽高黄塞近，街头箭急赤囊驰。多应规抚烦君往，横槊随赓薄伐诗。",
            "comment": ""
        },
        {
            "title": "得卢蒲江刘惩斋倡和墨",
            "content": "天锡吟笺慰老怀，笔花文藻卷中开。二分者有如此，一世之雄安在哉。疁邑坟荒惟宿草，玉堂人去几秋槐。诗仙应赴诗家供，一殿寒斋定一来。",
            "comment": ""
        },
        {
            "title": "制梅花汤",
            "content": "南枝开处觅春光，摘得冰葩密瓮藏。留煮牛汤消暑渴，吟骚才颊有浮香。",
            "comment": ""
        },
        {
            "title": "白赞",
            "content": "年主九秩开，凡脸映碧眼，心静寸心安，味穷百事懒。由中以至和，闻道亦非晚。",
            "comment": ""
        },
        {
            "title": "为薛叔载赋海隐",
            "content": "见有兰干便舣航，不知炎日熬沙场。多应高枕归篷下，梦到此亭都是凉。",
            "comment": ""
        },
        {
            "title": "读唐子西漂母传",
            "content": "识得英雄为理贫，果能诛项灭三秦。老增事去方撞斗，羞见沙头澼絖人。",
            "comment": ""
        },
        {
            "title": "绛都春",
            "content": "晴天媚晓。正禁苑乍暖，莺声娇小。柳拂玉阑，花映朱帘韶光早。熙朝多暇舒长昼。庆圣主、新颁飞诏。贻谋恩重，齐家有训，万邦仪表。偏称宫闱欢笑。酿和气共结，天香缭绕。侍宴回车，韶部将迎金莲照。鸡鸣警戒丁宁了。但管取、咸常同道。东皇先报宜男，已生瑞草。",
            "comment": ""
        },
        {
            "title": "赠施秋渚",
            "content": "四海东洲老，传家有阿戎。簪缨百年后，灯火一窗中。买宅邻台府，开园界水宫。山房喜相近，来往便诗筒。",
            "comment": ""
        }
    ]
}