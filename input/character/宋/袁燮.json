{
    "dynasty": "宋",
    "author": "袁燮",
    "poems": [
        {
            "title": "蜀海棠",
            "content": "海棠自是花中杰，西蜀此花尤胜绝。濯锦江边艳欲然，浣花溪上每於缬。畴昔闻名未识面，对之顿解忧心结。东皇著意欲开时，不许芳心轻漏洩。风前醉态真嫣媚，雨过啼妆更鲜洁。格高不受尘点污，韵胜须那香酷烈。东南颜色岂不佳，甲乙品题终少劣。我公胸次秋水莹，海内人人颂清节。世间珍玩一物无，独此妖娆费提挈。墀间堂下不胜春，頳颊丹唇从严成列。嫣然尤物不多人，未害广平心似铁。几年隔绝剑阁外，拔擢孤忠自明哲。愿公持此坐庙堂，天下妍媸要区别。",
            "comment": ""
        },
        {
            "title": "和东林湛堂禅师喜雪韵五首",
            "content": "寂寞东林一老禅，殷勤念我惠佳篇。敢烦见在慈悲佛，为我投诚过去仟。",
            "comment": ""
        },
        {
            "title": "登塔二首",
            "content": "远望巍峨耸百寻，今朝特达快登临。最高未是真高处，无尽应须更尽心。",
            "comment": ""
        },
        {
            "title": "观鱼",
            "content": "波清日暖足优游，去去来来总自由。只为贪心除未得，竟随香饵上金钩。",
            "comment": ""
        },
        {
            "title": "题庸斋",
            "content": "人生一世间，当为一世杰。琐琐混常流，有愧古明哲。努力求至道，毫发无差别。伟哉平常心，光明配日月。",
            "comment": ""
        },
        {
            "title": "再用前韵二首",
            "content": "乞取刀圭救病身，韩公于此枉天真。何如夜坐忘躯壳，但有纤毫俱是尘。",
            "comment": ""
        },
        {
            "title": "赠蒋德言昆仲三首",
            "content": "平生无所嗜，耽玩惟古今。以我浅陋质，期於江海深。万事不挂胸，须臾惜光阴。五夜常自起，简牍勤披寻。清风递晨钟，铿然感予心。年来因多事，力弱不自任。业书未暇读，尘埃积中襟。何当脱鞅绊，归欤松竹林。",
            "comment": ""
        },
        {
            "title": "大雪与俞少卿二首",
            "content": "由来腊雪兆年丰，新岁还应与腊同。可喜三阳才应律，便看六出骤温空。缄藏挚兽安林下，约束遗蝗入地中。积至尺余犹未已，始知嘉政与天通。",
            "comment": ""
        },
        {
            "title": "新月二首",
            "content": "至精那得久沈沦，造化回环自有神。满意只须三五夜，十分全体见天真。",
            "comment": ""
        },
        {
            "title": "和姜子谦游晁景迂祠",
            "content": "百年风节仰英游，喜见新诗为点头。微底大贤虽可恨，不妨千载略同流。",
            "comment": ""
        },
        {
            "title": "梅雨",
            "content": "江乡梅熟雨如倾，茅屋低头困郁蒸。小小闷人人莫厌，解教禾稼勃然兴。",
            "comment": ""
        },
        {
            "title": "病起见梅花有感四首",
            "content": "不费春工巧剪裁，自然精彩粲琼瑰。也知受命如松柏，故向隆冬取次开。",
            "comment": ""
        },
        {
            "title": "赠史坑冶二首",
            "content": "公子词锋莫敢当，更兼世故饱更尝。区区残寇犹侵侮，愿试胸中却敌方。",
            "comment": ""
        },
        {
            "title": "园蔬六首",
            "content": "携锄抱翁不辞劳，要使霜根足土膏。我去艰难生理窄，却疑学圃属吾曹。",
            "comment": ""
        },
        {
            "title": "梅花四首",
            "content": "清香妙质总宜人，老干青枝更绝尘。彻骨风流真我友，竹篱茅屋故相亲。",
            "comment": ""
        },
        {
            "title": "郊外即事七首",
            "content": "清香忽向暗中来。应为梅花取次开。爱汝风标真绝俗，何当环绕百千回。",
            "comment": ""
        },
        {
            "title": "紫薇花二首",
            "content": "紫微花对紫薇郎，何事斋前一树芳。造物似教人努力，他年准拟待君王。",
            "comment": ""
        },
        {
            "title": "以鉴赠赵制置",
            "content": "吁嗟此鉴，惟铜之精。磨之治之，莹乎其明。其明维何，洞烛毫发。非由外至，实自中发。我有良友，天支之英。雄镇江淮，为时长城。我宝此鉴，持以赠之。此鉴此心，昭晰无疑。鉴揭於斯，中涵万象。物自不逃，初非鉴往。人心至神，无体无方。有如斯鉴，应而不藏。鉴以尘昏，心以欲翳。欲全其明，盍去其累。经武折冲，厥任匪轻。勿贪小利，勿徇虚名。律身惟谨，上功必实。欺心不萌，精忠贯日。选择僚佐，为已强助。众明翼之，厥光弥著。昔者武侯，发教群下。孜孜求益，不自满假。陆抗摧敌，东还乐乡。貌无矜色，谦冲如常。两贤之心，惟其罔蔽。千载凛然，犹有生气。惟君天资，无歉古人。愿如斯鉴，光景常新。",
            "comment": ""
        },
        {
            "title": "上中书陈舍人三首",
            "content": "重明丽宸极，万国熙王春。翘首望德政，从今斯一新。当年羽翼客，休戚一体均。致主欲尧舜，规模戒因循。古来王佐才，宇宙归经纶。期公继前作，百世称伟人。",
            "comment": ""
        },
        {
            "title": "望东湖五首",
            "content": "五十颓然一秃翁，湖山清兴渺无穷。扁舟欲学鸱夷字，未有平吴霸越功。",
            "comment": ""
        },
        {
            "title": "游灵山二首",
            "content": "湖山秀美冠东南，况此山椒枕碧潭。眼界宽平无限景，个中好处不容参。",
            "comment": ""
        },
        {
            "title": "病目",
            "content": "年年苦目眚，过午眊不明。冶之昏转甚，不治无由平。何如闭目坐，湛然万虑清。非治非不治，无思亦无营。不劳薰与沐，神全明自生。勿忘勿助长，此理真至精。",
            "comment": ""
        },
        {
            "title": "咏竹二首",
            "content": "去年种苍玉，今岁抽华簪。初萌节已具，欲奋力未任。雷风驱急雨，滂沱三日霖。箨龙不许蛰，倏起腾深林。绕径初戢戢，空篱俄森森。吾观植物性，惭长岁月深。此君独超轶，生来气骎骎。伟哉岁寒种，有此特达心。大通久不作，进尺退复寻。对此发幽兴，作诗因自箴。",
            "comment": ""
        },
        {
            "title": "冬至二首",
            "content": "阳刚初得一何微，万彙亨嘉肇此时。只此胚胎须护惜，要教宇宙总熙熙。",
            "comment": ""
        },
        {
            "title": "送路德章芾三首",
            "content": "后学寡师承，私知妄穿凿。缅怀东莱公，天才负超卓。英词粲星斗，伟量包海岳。宽平复谨严，精密更恢廓。哀哉梁木摧，谁欤继前作。幸有二三友，潜心味博约。相期在不朽，与道为郛郭。",
            "comment": ""
        },
        {
            "title": "赠毛希元二首",
            "content": "当年骂贼真忠激，今日藏身似隐沦。抱负如君岂无用，会看膏泽润斯民。",
            "comment": ""
        },
        {
            "title": "赠京尹八首",
            "content": "年才六十已为卿，际会明时蚤显荣。禄厚恩深何以报，惟当努力罄忠诚。",
            "comment": ""
        },
        {
            "title": "病起见梅花有感四首",
            "content": "古涧荒郊人迹少，几枝摘索为谁芳。因思陋巷甘岑寂，为已工夫味更长。",
            "comment": ""
        },
        {
            "title": "渡江",
            "content": "浮天传自昔，万古一澄清。月耿光犹烂，风号势欲倾。滔滔原不竭，漠漠却无声。便欲乘槎去，临风试濯缨。",
            "comment": ""
        },
        {
            "title": "凤仙花",
            "content": "凤仙窈窕姿，阶前为谁容。浅深十八本，形貌纷不同。或饶鲜明色，巧笑双颊丰。或作掩抑态，抬举差且慵。忧彼积雨摧，爱此晴日烘。施粉聊自喜，夺朱巧争雄。荧荧似得意，惨惨如无悰。妍媸孰与分，我欲为青铜。西子信姝丽，无盐敢希踪。并育亦已难，我欲为老农。美者倍丰殖，恶者加蕴崇。花神夜见梦，君可太匆匆。正复容颜殊，等是紫与红。何贵复何贱，有淡还有浓。气类岂相绝，涂泽间不工。胡为妄憎爱，襟度殊未洪。君看宇宙间，物象无终穷。化工大炉鞴，一一归陶溶。而君独褊心，不少垂帡幪。强分青白眼，力辨雌雄风。物情固参差，宇宙要扩充。一笑谓花神，差尔何颛蒙。品彙岂无别，畛域固有封。有生分美恶，异路生西东。如何暗且劣，并彼昌而丰。剪伐咸自取，裁培本无功。形声及影响，天然巧相从。人才有邪正，用舍归至公。不闻堪与猛，下比显与宫。包含贵周遍，能否难混融。花神闻是语，竦听鞠尔躬。再拜谢诲言，坚垒不敢攻。",
            "comment": ""
        },
        {
            "title": "黄叶",
            "content": "黄叶纷纷舞劲风，反膏收液岁成功。明年满眼春容好，却在今时萦寞中。",
            "comment": ""
        },
        {
            "title": "大雪与俞少卿二首",
            "content": "歉岁隆冬水不冰，铃斋谁与破愁城。缤纷忽作纤腰舞，照曜俄添老眼明。玉不坚牢终可贵，花非剪刻自然成，大田来岁应多稼，看取仓箱处处盈。",
            "comment": ""
        },
        {
            "title": "冬至二首",
            "content": "朝来云物效嘉祥，和气初萌日渭长。相庆纷纷缘底事，由来人道贵阳刚。",
            "comment": ""
        },
        {
            "title": "送姜子谦丞於潜",
            "content": "磻溪有君子，玉壶贮寒冰。一朝辞旧隐，去为畿邑丞。畿邑天下剧，赞府须贤能。才刃肯尝试，心源先自澄。古来人中杰，进德如川增。规模百年后，感慨中夜兴。终焉不碌碌，泰华高崚嶒。君侯资敏达，而以古自绳。嗜书殆成痴，几载鸡窗灯。词场贾余勇，先取蝥弧登。成功不自伐，得善勤服膺。筌蹄宁复顾，堂奥从今升。时哉佐裁决，行矣蜚声称。吾民久憔悴，德政先哀矜。宁书考下下，莫忘心兢兢。俯仰无愧怍，正直神所凭。相期志远大，可但观飞腾。久要忽语别，惨戚不自胜。我无锦绣段，何以赠良朋。一言布心腹，旧贯古所仍。",
            "comment": ""
        },
        {
            "title": "咏橘",
            "content": "风劲霜清木落时，金丸粲粲压枝重。贫家不作千奴计，一树庭前也自奇。",
            "comment": ""
        },
        {
            "title": "冬日",
            "content": "茅檐穷腊负朝暾，不羡红炉盖炭温。始信太阳和气别，拟将此味献金门。",
            "comment": ""
        },
        {
            "title": "题豢龙图",
            "content": "良马苦羁馽，巨鱼畏网罟。神龙独超轶，威焰莫能御。距为寒空云，散作无边雨。能幽复能明，可敬不可侮。如何豢龙氏，狎玩等儿女。巍然受其朝，劲气金石沮。龙兮丧其魄，听命无敢拒。矧复察秋毫，尚见龙肺腑。饮食不强致，嗜好随所取。日日饱甘滋，驯伏固其所。谁谓有余知，拘牵乃如许。人生天地间，良心实为主。利慾汩其真，甘与俗子伍。胡为鉴此图，保养虚明府。道义有真乐，不羡圭与组。於我如浮云，服膺圣师语。吾家素风在，辛苦立门户。勇决早抽身，从我涉幽圃。",
            "comment": ""
        },
        {
            "title": "送李鸣凤使君",
            "content": "道山群玉府，密迩日月光。夐与尘世隔，恍如白云乡。李侯好古士，来自天一方。峨冠英俊林，掉鞅翰墨场。著庭秉直笔，省户推望郎。高情遽勇退，远业真难量。黎庶多困穷，抚摩仗循良。鹰鸇岂不鸷，凤鸟乃嘉祥。生财固有道，视同当如伤。宁乏强敏称，毋令本根戕。仁圣子万姓，迩遐如一堂。贤牧著声织，玺书随褒扬。我归伏茅荆，翘首观高翔。",
            "comment": ""
        },
        {
            "title": "赠史坑冶二首",
            "content": "吾儒根本在修身，恬淡无为乐性真。此性本无尘可去，去尘犹是未离尘。",
            "comment": ""
        },
        {
            "title": "与韩抚干大伦八首",
            "content": "思君风度心如结，何日从容迭献酬。凉入郊墟能过错，奉陪童育两山游。",
            "comment": ""
        },
        {
            "title": "与韩抚干大伦八首",
            "content": "肯随流俗慕纷华，闭户观书遍五车。器业要为当世用，直须渟蓄渺无涯。",
            "comment": ""
        },
        {
            "title": "和圆通禅老韵二首",
            "content": "新诗的皪缀明玑，道行清通照碧溪。尘绊无因到兰若，聊将两绝当留题。",
            "comment": ""
        },
        {
            "title": "和吕子约霜月感二首",
            "content": "寒松饱霜雪，冉冉翠光湿。万物困波流，磔柱独中立。比德有君子，逸气难拘絷。平生忧世心，如彼救焚急。朅来席未湿，冥鸿去何适。劝君且淹留，斯民待安辑。小试活国手，腠理犹可及。",
            "comment": ""
        },
        {
            "title": "望东湖五首",
            "content": "世故纷纷赚白头，何如良夜一扁舟。霜风拂面心神肃，尘虑宁容一发留。",
            "comment": ""
        },
        {
            "title": "玉簪",
            "content": "琉璃为叶玉为葩，妙质天然不汝瑕。精彩照人香绝俗，遗簪端的自仙家。",
            "comment": ""
        },
        {
            "title": "和吕子约霜月感二首",
            "content": "顽夫禅作窟，狂士醉为乡。谁知名教中，悠悠滋味长。嗟余学无穷，勺水浅可扬。讲习得益友，丽泽期交相。风月古犹今，时序燠与凉。一笑聊复尔，片心到羲皇。乾坤入吾怀，始信居中央。",
            "comment": ""
        },
        {
            "title": "赠陆伯微三首",
            "content": "斗大书斋以洁名，冰壶表里要清明。如今尘土填胸臆，幸挽沧浪为濯缨。",
            "comment": ""
        },
        {
            "title": "赠毛希元二首",
            "content": "浮世尘劳堕渺茫，真儒器业要韬藏。谁知寂寞空山里，修省工夫未易量。",
            "comment": ""
        },
        {
            "title": "园蔬六首",
            "content": "良朋过我食无鱼，茅屋相寻只茹蔬。莫道藜羹滋味薄，要知瓜祭必齐如。",
            "comment": ""
        },
        {
            "title": "题吴参议达观斋",
            "content": "朱公胸次清绝尘，吴公当日心相亲。风流蕴藉接前辈，寥寥斯世能几人。达观名斋深有意，欲把前修相警厉。只今吴公德弥劭，始信磨砻成伟器。古人心广体亦胖，纷纷世俗争豪端。已私未克欲求道，窥见一二皆童观。达人大观观底事，天地为物原不贰。痒疴疾痛皆吾身，彼我胡为分贱贵。达观主人心地明，分符赞幕无亏成。每言此身非我有，年来直欲非死生。白发红颜难老态，福禄方隆殊未艾。愿君善保千金躯，归觐紫宸锵剑佩。",
            "comment": ""
        },
        {
            "title": "赠京尹八首",
            "content": "弹压工夫妙入神，能令晋盗总奔秦。盘根错节游余刃，奏课当为第一人。",
            "comment": ""
        },
        {
            "title": "织妇",
            "content": "列屋閒居曳绮罗，霜刀裁剪竞新磨。那知红女经营苦，轧轧寒机几万梭。",
            "comment": ""
        },
        {
            "title": "览镜二首",
            "content": "工夫一日不专精，面目尘埃已可憎。何必鉴人明得失，青铜相对即良朋。",
            "comment": ""
        },
        {
            "title": "题习斋",
            "content": "寓形宇宙间，所至习乃成。事以习故熟，艺以习故精。婴儿始匍匐，习之能自行。南人初学没，习惯如履平。承蜩有余巧，解牛新发硎。是皆习孰故，见者为之惊。矧惟君子学，吾道深而宏。欲穷圣贤域，精微故难明。圣贤与遇鄙，何啻莛与楹。愚夫堕恶习，自蹈谷与坑。善恶分舜跖，毫釐当细评。莫将朱夺紫，无使渭浊泾。要源见端的，履践严度程。容貌必齐庄，坐立无倚倾。视听一於礼，言语纯于诚。百行季为本，战战如奉盈。操行洁冰玉，宇量涵沧溟。经德岂干禄，为善非近名。方其学习初，是非交战争。见义勇必为，有过时自挟。造次必致察，思虑防始萌。恶念痛扫除，用力如用兵。善端谨护持，保已如保城。新功生者熟，旧飞熟处生。一心湛不挠，四体明且清。平居寡悔尤，处困心亦亨。谁知人寰中，有此天爵荣。嗟予资浅薄，役于蕞尔形。主宰未纯一，气血时纵横。岁月不我与，循省敢遑宁。以习名其斋，为我座右铭。",
            "comment": ""
        },
        {
            "title": "与韩抚干大伦八首",
            "content": "作诗真欲挽君留，蜀道平宁倚运筹。他日功名成遂后，犹能枉顾洁翁不。",
            "comment": ""
        },
        {
            "title": "再用前韵二首",
            "content": "无味之中味最长，东湖居士独先尝。乃知此药真良药，何必求他肘后方。",
            "comment": ""
        },
        {
            "title": "赠京尹八首",
            "content": "上医医国岂无方，谠论扶持弱必强。屹若中流为砥柱，男儿如此是真刚。",
            "comment": ""
        },
        {
            "title": "喜雪谢东林",
            "content": "去冬雪意悭，稍稍腊三白。飞霙才到地，转盼已消释。缅怀大有年，兆见琼玉积。今兹杳难期，春信亦已迫。天公岂不仁，拙政难感格。何时惬人意，四顾苦无策。东林惠佳句，似庆平地尺。见戏唯何甚，余方自刻责。东林达余心，精祷凯有获。沈水烟未收，冰花已如席。皓皓埋群山，霏霏连数夕。郊原迷畔岸，径畛失分画。儿童见未曾，耆老记畴昔。几年无此瑞，惊喜欲折屐。皆云穷腊中，得此夜光璧。莫言不坚牢，究竟多利益。端能殄遗蝗，亦复滋宿麦。欢声沸闾里，和气蠲疠疫。老宋差自慰，足寄孤危迹。小已不足道，吾民幸安宅。作诗谢东林，至诚动金石。",
            "comment": ""
        },
        {
            "title": "又二首",
            "content": "得峦叠嶂巧萦纡，中有汪汪万顷湖。山色水光相映发，清辉含处妙难摹。",
            "comment": ""
        },
        {
            "title": "峡水",
            "content": "峡石险而怪，峡水清且湍。伊谁剪蒙密，发此奇伟观。两龙会为一，激烈不可士。蜿蜒潄鸣玉，千古甘以寒。谁云岩扉窄，亦复气象宽。我生嚣尘中，区区缚微官。一见爽心目，古井生波澜。同游二三子，清赏有余欢。虽非暮春日，便作舞雩看。",
            "comment": ""
        },
        {
            "title": "雨中度东湖",
            "content": "宿霁埋山未肯收，晚风吹雨湿衣裘。渔舠一叶烟波里，添我胸中万斛愁。",
            "comment": ""
        },
        {
            "title": "送路德章芾三首",
            "content": "贤哉子路子，德性兼刚柔。险难极变态，志苑凛高秋。访我大江滨亟别挽莫留。问子将何之，长淮理扁舟。主人得仁贤，欲为经远谋。男儿处斯世，器业追前修。努力建硕画，勿贻师门羞。",
            "comment": ""
        },
        {
            "title": "送李左藏三首",
            "content": "人生贵得友，胜已我所求。牛奶寻穷怪珍，逢此荆山璆虚怀略辈行，倾盖均交游。许赓清绝句，每叹风雅俦。中年畏作别，握手如隐忧。尺素烦警策，慰我思悠悠。",
            "comment": ""
        },
        {
            "title": "天童道上二首",
            "content": "嶪岌崭岩太白峰，高名千古独称雄。放怀拟向山头立，宇宙都归一望中。",
            "comment": ""
        },
        {
            "title": "夏日早起",
            "content": "举世惮炎赫，当暑思高秋。秋高岂不好，萧瑟令人愁。何发三伏中，五夜风飕飕。遥空淡月落，将旦群阴收。却嫌絺綌薄，转觉林塘幽。出门任所适，清与耳目谋。借问尘埃人，知此佳致人。",
            "comment": ""
        },
        {
            "title": "望东湖五首",
            "content": "天上金波印水心，心中波浪亦成金。小舟荡漾金波里，陡觉广寒宫殿深。",
            "comment": ""
        },
        {
            "title": "小松二首",
            "content": "琐琐新松杂穉杉，青青数寸倚崭岩。牛冈自有神呵护，未怕林间走鹿馋。",
            "comment": ""
        },
        {
            "title": "霜",
            "content": "肃严威不可干，剑铓莫作等閒看。丈夫砥砺平生节，到此孤忠激肺肝。",
            "comment": ""
        },
        {
            "title": "赠卜道人二首",
            "content": "道人怪我年如许，宿债胡为未尽偿。宁识吾心烈於火，得归要下便清凉。",
            "comment": ""
        },
        {
            "title": "梅花四首",
            "content": "寒花得水或成仙，体素含香亦可怜。韶嫩有余清不足，此花独步信无前。",
            "comment": ""
        },
        {
            "title": "赠京尹八首",
            "content": "妙年志气已超然，不肯随群苟目前。才闰骤为当世用，青云直上蹑天躔。",
            "comment": ""
        },
        {
            "title": "和李左藏荔支",
            "content": "姑射山中冰雪姿，凛然标格欺寒威。一经蒙庄品题后，使人起敬如宾尸。仙风道骨今何有，韶颜丰颊夸绝奇。闽中有美信姝丽，衣被五色光参差。荧粕已讶色夺目，柔滑更喜香浮肌。天工著意破炎毒，故遣佳实生繁滋。旨哉悦口众所嗜，岂闻来去分招麾。其他所产亦有取，游女敢自同宫妃。我家甬东萃闽舶。胜事屡入骚人辞。有时根拔信宿至，负枝露叶殊未衰。杂然红绿间陈紫，图牒所在生致之。始知河豚与江柱，诗人取譬聊滑稽。宾朋恣食水晶颗，残膏賸馥沾群儿。年来吏役困奔走，此志不展常低垂。轻红酽白不易得，西风每起莼鲈思。忽蒙杰句警偷懦，一先尘虑忘渴饥。此中滋味甚不薄，吾曹哜嚅当及时。挥毫咏物聊复尔，相待莫负平生期。",
            "comment": ""
        },
        {
            "title": "送楼叔韶尉东阳三首",
            "content": "吾乡多贤士，我友更伟奇。见之立衰懦，不见令人思。暂别已作恶，况乃三岁暌。踌躇西郊外，此意谁能知。刚强不可恃，柔弱难自恃。愿君日进德，古人以为期。",
            "comment": ""
        },
        {
            "title": "游宝方山",
            "content": "幽岩如高人，气骨天所赋。凛然超尘寰，不受俗气污。湖湘饶峰峦，往往穷僻处。城郭去之远，谁能蹑芒屨。安知古都梁，爽垲有真趣。徜徉东郊外，青山在指顾。山中八洞列，天巧於此觑。蜿蜒老螭蟋，崭岩怒虎踞。如屏亦如龛，一起复一仆。卷阿坐良稳，狭径足难措。帝观若险隘，中道本宏裕。叠翠常回环，寒泉日倾注。石乳一何粲，和气知有聚。所见皆可人，十步目九寓。造物不能秘，奇诡遂呈露。奎画贲精舍，鬼神昔呵护。古称小有天，仇池乃其附。甬东有胜境，豁然四窗具。玲珑皆自然，匪以雕镌故。谁谓宝方小，是亦洞天数。谁谓此邦陋，有景即可慕。我本烟波徒，雅性厌驰鹜。搜寻得所欲，心境顿明悟。赏玩有余味，跻攀了不怖。得意或忘归，苍然迫曛暮。兹山虽可乐，用之乃成路。有径不能用，茅塞大可惧。对此发深省，岁月勿虚度。俗态易湮没，清游莫辞屡。援笔述鄙怀，愧乏惊人句。",
            "comment": ""
        },
        {
            "title": "题朝鲤图",
            "content": "鱼品不胜多，而鲤为之宗。曷为此独贵，无乃能为龙。一跃浪千级，一嘘云万重。变化须臾间，神妙无终穷。其他点额辈，不敢攀高踪。维人亦如是，拔萃斯为雄。圣师名其子，勉以德业崇。我作朝鲤图，一鲤居其中。众鲤竞趋之，若效臣子恭。巨鳜独不朝，悍然欲争锋。可怜汝无识，不揆资凡庸。一生只为鱼，鲤岂汝可同。我亦不如鲁年老无成功。时时展此卷，著鞭期变通。",
            "comment": ""
        },
        {
            "title": "山中",
            "content": "古松奇石水潺潺，小小茅庵一两间。野性自知难适俗，山林僻处且偷閒。",
            "comment": ""
        },
        {
            "title": "紫薇花二首",
            "content": "蒙茸曲径紫薇花，几载藤萝巧蔽遮。暂借斧斤还旧观，依前万蕊吐新葩。",
            "comment": ""
        },
        {
            "title": "郊外即事七首",
            "content": "阴云解駮晴光好，藜杖逍遥足自怡。月争渐迟风力细，初春便是浴沂时。",
            "comment": ""
        },
        {
            "title": "赠陆伯微三首",
            "content": "自古真才多命薄，欣闻同志不长贫，堪嗟世道今如许，愿为吾君致此身。",
            "comment": ""
        },
        {
            "title": "登塔二首",
            "content": "尘俗区区咫尺间，著身高处眇人寰。平生望塔今登塔，聊向风前一解颜。",
            "comment": ""
        },
        {
            "title": "寄武冈使君表兄",
            "content": "符竹剖千里，休戚系一方。田里息愁叹，民安由吏良。方今重兹选，俾近天子光。临遣重丁宁，考察何精详。吾兄富才业，敏锐锋莫当。论事切时务，玉音屡褒扬。都梁虽远郡，于今为边防。帝曰惟汝谐，专城赖纪纲。吾兄勤布宣，德意达穷乡。朝夕念此民，启处几不遑。世方急催科，下令严秋霜。罢癃因鞭笞，男女失耕桑。财货岂不足，众弊实蠹伤。但能澄其源，府库有余藏。无告深可悯，盻盻将流亡。根本不护惜，忍以斤斧戕。吾兄独反是，属邑赖小康。愿言坚此志，益使仁风翔。此邦介荆蛮，其俗气禀刚。宜以宽治之，驯扰狡与强。用法人固畏，中心要易忘。十步有茂草，多士咏思皇。况有贤师儒，德年侔珪璋。薰陶亦既亦既久，济济观趋跄。儒风果大振，邹鲁相颉颃。为政有先务，本固末乃昌。规模欲传后，计虑宜深长。天下久无事，武备弛不张。干戈朽且钝，卒伍骄而狂。教飞不可缓，常若赴敌场。军阵日修明，奸宄敢陆梁。塞下忧空虚，积粟乃金汤。郡事无不宜，休誉寝以彰。吾君不忘远，大明烛无疆。承宣有如此，促召归周行。嗟予寡所合，幽居空激昂。每怀济川志，自愧非艅艎。吾兄舍我去，矫首遥相望。我怀不能已，作诗述肺肠。微尘裨高山，可笑不自量。相期配古人，岂徒出寻常。努力进此道，千古垂芬芳。罔俾循吏传，专美龚与黄。",
            "comment": ""
        },
        {
            "title": "蜡梅",
            "content": "金相玉质旧同科，暗里清香万斛多。绝俗风流宁不似，调羹功用竟如何。",
            "comment": ""
        },
        {
            "title": "赠游宣教",
            "content": "连日雨滂沱，闾阎应甚苦。慨念乐隐翁，萧然坐环堵。术业岂不精，一寒乃如许。请君姑置之，对妇酌芳醑。",
            "comment": ""
        },
        {
            "title": "芙蓉",
            "content": "浅深红穗绕汀洲，笑舞西风体力柔。雅意陂塘非玩物，令人却忆蓼花游。",
            "comment": ""
        },
        {
            "title": "霜月",
            "content": "霜气横空月色明，寒侵肌骨不胜清。支筇忍冻游山径，胸次都无世俗情。",
            "comment": ""
        },
        {
            "title": "和傅大卿喜雪",
            "content": "人情谁不爱飞雪，腊中再见尤奇绝。对雪吟哦色即空，仙翁洞照无生灭。既积既消还复飞，且飞且积俄又非。了然不是坚牢玉，缅怀有感苏公诗。谁知润泽工夫远，须索诗家为明辨。香风天上亦飞花，较之穷腊功犹浅。绿窗怯寒颦翠娥，穷儒忍冻不能歌。何如制閫贤师师，賸喜嘉祥重婆娑。鄮山妆点千岩白，全胜轻花飘细麦。气和之庆非偶然，善政端由老邦伯。",
            "comment": ""
        },
        {
            "title": "览镜二首",
            "content": "朝来览镜一何衰，好秃容枯半白髭。老态侵寻光景促，著鞭从此勿迟迟。",
            "comment": ""
        },
        {
            "title": "山居二首",
            "content": "城居未免嚣尘役，野处閒观德性初。究竟孰为清与浊，此心巡处即吾庐。",
            "comment": ""
        },
        {
            "title": "和治中雪后",
            "content": "名利那须较有无，登临乐处即吾庐。兴浓不觉朔风劲，景好贪看晴雪余。竟日送青娱座客，先春解冻跃潜鱼。与君不但分风月，水色山光总一如。",
            "comment": ""
        },
        {
            "title": "书先茔二首",
            "content": "我卜山冈亩百金，家贫自叹力难任。杉松尽是亲栽植，寄与樵人念此心。",
            "comment": ""
        },
        {
            "title": "园蔬六首",
            "content": "深林十月饱清霜，寒气侵凌味转长。世上甘腴有如此，拟排闾阖献君王。",
            "comment": ""
        },
        {
            "title": "与韩抚干大伦八首",
            "content": "故国由来重世臣，芬芳累叶镇如新。中兴第一功臣裔，卓荦如君信有人。",
            "comment": ""
        },
        {
            "title": "挽丞相忠定公",
            "content": "孝皇龙飞策多士，宗英第一天颜喜。力言万事实为原，要与邦家立基址。堂堂硕望耸中外，耿耿丹心贯终始。绍熙之未天步艰，忠臣义士肝胆寒。元枢扶日上黄道，指顾宗社磐石安。亿万生灵疑虑秋，转移愁叹为欣懽。帝谓忠劳无与并，爰立作相专魁柄。大开公道延时髦，相与同心究民病。区分玉石殊薰莸，贤人得志憸人忧。不堪狂云巧妒月，何意积羽能沈舟。衡阳道上霜松劲，日色惨澹风飕飕。行路咨嗟泪相续，兴怀安靖恩难酬。皇情怆然思旧德，辨诬雪谤分白黑。诛锄元恶氛翳扫，昭揭殊勋鼎彝勒。由来物理屈必伸，况此柱石真伟人。莱公获谴死海上，至今勋绩摩苍旻。中兴赵李二人杰，亦复身后褒忠纯。嗟尔谗夫太无识，徒把巧言污硕德。正人摧折不妨荣，尔辈羞愧宁有极。蚤知此事难追，当年讵敢怀奸欺。我作此诗慰忠烈，因为人间息邪说。",
            "comment": ""
        },
        {
            "title": "寄陈伯耕二首",
            "content": "阡陌周旋约已成，妓围才合更渝盟。宴安有毒君休峦，亟为苍生决此行。",
            "comment": ""
        },
        {
            "title": "与范总干",
            "content": "贤士未达时，怀宝混尘境。得志行所为，泽民效伊尹。常深纳沟念，疾苦勤访问。所期培殖丰，肯诧裁决敏。所以龚黄辈，仁声达幽隐。是时民气乐，鱼跃快於牣。高躅欲追攀，是心先戒谨。日怜老钝资，不敢污兰省。朅来楚江边，宣布宽大令。牧养乃其职，此事无穷尽。孳孳抚凋瘵，凛凛忧饥馑。今岁雨意悭，斋心罄三请。甘泽幸滂沱，良田稍膏润。杂种亦复熟，穷闾庶安枕。亭平富词学，春华灼下品。贻我喜雨篇，仁心极矜轸。源流自介庵，句法深以稳。扰扰淫哇中，闻此古歌咏。我无为霖手，丹阙何由觐。兀坐哦君诗，字字堪企敬。",
            "comment": ""
        },
        {
            "title": "赠天童监寺",
            "content": "平生朴拙本无奇，珍重高人不我遗。自顾原无一滴水，何能复有两篇诗。",
            "comment": ""
        },
        {
            "title": "林寺丞许惠桂花",
            "content": "羡君仙隐占龙山，爱君风度超人寰。手移仙葩第一品，布列竹篱松径间。秋来月色转清好，秋半花蕊方斓斑。对花如在月宫里，谁道人境非天关。彻骨深薰真酷烈，可人佳态原幽閒。虽复施朱未嫌赤，定知邻女难同班。闻说名园富奇丽，芬芳次第如循环。丹心自与君子合，琼枝更许诸郎攀。我亦生来有花痴，每逢绝艳一解颜。知君百金重然诺，和根遣送应不悭。",
            "comment": ""
        },
        {
            "title": "赠京尹八首",
            "content": "儒学当年究指归，服劳王事不言疲。遥知今日张京尹，不瑕闺房画妇眉。",
            "comment": ""
        },
        {
            "title": "枕上有感呈吕子约",
            "content": "俗学浅无源，涧谷才咫尺。志士务广深，沧溟渺难测。俗子一作吏，书几尘土积。志士虽涖官，群书玩无斁。废书固俗子，既俗又奚责。嗜书苟不已，无乃旷厥职。臧谷均亡羊，孰为失与得。古人有大端，后学宜取则。有余不可尽，不足在所益。努力求至当，毋蹈一偏失。",
            "comment": ""
        },
        {
            "title": "送楼叔韶尉东阳三首",
            "content": "尉职最亲民，亦足行所学。吾民苟安枕，微官有余乐。尝闻长老言，人性原不恶。迷涂偶忘返，见善宁不怍。君能春其初，治行乃超卓。",
            "comment": ""
        },
        {
            "title": "安边",
            "content": "安边在良将，至矣晁生语。边疆无良臣，胡能固吾圉。孰为国之良，四德贵兼取。智能制勍敌，仁能抚军旅。勇足任爪牙，忠足寄心膂。信哉人中杰，勋名在王府。斯人世不乏，感会待明主。艺祖英睿资，一剑定区宇。愤彼敌人骄，求我万虎侣。三边十四将，人人奋材武。威名被草木，折冲自樽俎。当年宠遇隆，咐等莫为伍。关市擅征榷，金帛丰赐予。机要时面陈，延见虚当宁。天颜对咫尺，殿坐得容与。等级忘尊卑，亲爱均肺腑。久戍二十载，近亦十寒暑。汉超守关南，贩鬻如巨贾。法令安有此，优诏特听许。进也治居第，{左同右瓦}瓦覆其宇。有司每坠执，视进等儿女。府库有余蓄，捐弃如粪土。犒赏饫牛酒，骁雄率鼓舞。贪夫冒绝险，敌情毕亲睹。阴谋数侵犯，先事严备御。师徒虽不多，勇悍莫予侮。攻伐虽不闻，感德自周普。乃知安疆策，保境功最钜。汉高岂不伟，平城亦良苦。卑词结和亲，金缯奉骄虏。何如我宋兴，主圣群龙辅。北人先屈膝，兹事掩前古。方今虽治平，彻桑未阴雨。和好宁可恃，人材要多贮。古来蕞尔国，拔十且得五。蜀有关及张，吴用周与鲁。多士今如林，错薪刈其楚。勿由权要门，要以公论举。会当略细苛，毋使畏网罟。深宏植本根，周密固牖户。恩荣有感激，施设无龃龉。闻昔淳化中，有臣曰承矩。方田遏敌骑，塘泺深险阻。当其建策初，群议亦交沮。皇心断不惑，边城迄按堵。往事可为则，明时岂无处。规横要经久，废阙要纫补。器械要习熟，人民要生聚。委任果不疑，谗言敢轻吐。守卫果得人，成功要有叙。孰为当今时，视我开基祖。",
            "comment": ""
        },
        {
            "title": "梅花四首",
            "content": "百卉芳菲二月时，先春梅萼著疎枝。只缘姑射风姿别，不怕寒威损玉肌。",
            "comment": ""
        },
        {
            "title": "谢王恭父惠石岩花二首",
            "content": "岩畔移来漫一丛，鲜鲜忽发十分红。细看颇与鬷明类，言善方知美在中。",
            "comment": ""
        },
        {
            "title": "送楼叔韶尉东阳三首",
            "content": "古人重世家，非为世其禄。世禄非不朽，风流要相续。君家富才杰，海内仰名族。岂徒衣冠盛，要使操履笃。迩来益光华，君其继高躅。",
            "comment": ""
        },
        {
            "title": "送路德章芾三首",
            "content": "穷途分愚贤，是非少复真。圭璧委道侧，轮囷为国珍。由来磊落士，处世多邅迍。对越我无歉，幽居志常伸。丰城有利剑，紫气干星辰。终然不埋没，龙化延平津。",
            "comment": ""
        },
        {
            "title": "郊外即事七首",
            "content": "春风簸雨湿郊原，春水沄沄复旧痕。寂寞道傍堪叹处，柴门茅屋数家村。",
            "comment": ""
        },
        {
            "title": "百步尖",
            "content": "一山屹立万山朝，壮观棱棱倚碧霄。惆怅故交埋玉处，高名千古共岧峣。",
            "comment": ""
        },
        {
            "title": "山居二首",
            "content": "舍北巑屼万叠青，门前列岫巧相迎。天公有意怜寒士，锡与公侯百雉城。",
            "comment": ""
        },
        {
            "title": "病起见梅花有感四首",
            "content": "霜月交辉色愈明，风标高节圣之清。谤观毫发无遗恨，始信名花集大成。",
            "comment": ""
        },
        {
            "title": "赠吴氏甥二首",
            "content": "男儿何所急，为学要立志。此志苟坚强，天下无难事。超然贵於物，万善无不备。厥初本高明，有过则昏蔽。但能改其过，辉光照无际。厥初本笃实，有过则虚伪。但能改其过，金玉等精粹。改过贵乎勇，不勇真自弃。有过如坑穽，改过如平地。平地可安行，坑穽宜急避。事亲贵乎孝，呈长贵笠弟。是为立身本，奉承无失坠。门户久衰颓，盍作兴起计。是心通神明，勿使形骸累。持之久而纯，百福如川至。",
            "comment": ""
        },
        {
            "title": "赠卜道人二首",
            "content": "道人遍阅世间人，休咎先知若有神。多少媸妍归藻鉴，只缘唐许是前身。",
            "comment": ""
        },
        {
            "title": "谢王恭父惠石岩花二首",
            "content": "生平悃愊了无华，投老胡为也爱花。家酿朋壶助清兴，会看落笔吐天葩。",
            "comment": ""
        },
        {
            "title": "赠京尹八首",
            "content": "前古哲人端可法，遗编遐躅尚堪寻。公余莫砂频繙阅，要使胸中广且深。",
            "comment": ""
        },
        {
            "title": "昭君祠",
            "content": "昭君天赋倾城色，何事君王未曾识。徘徊顾影无计留，一朝远嫁匈奴国。匈奴国日暗飞尘，昭君君绝艳惊国人。单于骇叹昔未睹，甘心保塞为藩臣。从来败德由女美，褒妲骊姬及西子。玉环飞燕更绝佳，遗臭千载堪咨嗟。毛生善画古无有，强把丹青倒妍丑。却教尤物摈绝哉，能为君王罄忠益。闻说昭君出塞初，朔风萧飒吹衣裾。聊将琵琶寄离恨，痛绝玉颜嫔老胡。老胡死矣义当返，慷慨怀归曾上书。君王有诏从胡俗，恸哭薄命终穹庐。自古佳人多命薄，亦如才士多流落。人才有益尚疏外，佳无补何可怼。君不见萧生堪猛岂不忠，君五疑信相半终不容。",
            "comment": ""
        },
        {
            "title": "梅花四首",
            "content": "其间妙处不容评，玉洁冰清亦强名。要识此花高绝处，解成佳实作和羹。",
            "comment": ""
        },
        {
            "title": "拒霜花",
            "content": "谁将名字强称扬，弱质区区敢傲霜。霜陨叶枯红粉落，元来枨也未为刚。",
            "comment": ""
        },
        {
            "title": "倚天阁",
            "content": "西川剑阁伟冈峦，虽得峥嵘苦未宽。岂意危栏临楚望，获瞻乔岳峙江干。雌雄并立排锋刃，紫翠相萦绣帨鞶。珍重主人贪好景，邀后揽秀俯林端。",
            "comment": ""
        },
        {
            "title": "题景范堂",
            "content": "曾子才高呈事能，就中一事最堪黎明。前贤拯救苍生，赖有斯人解服膺。",
            "comment": ""
        },
        {
            "title": "园蔬六首",
            "content": "荤羶屏去忽三年，筋力扶持老尚堂。所养固知先大体，人生何若嗜肥鲜。",
            "comment": ""
        },
        {
            "title": "桔槔",
            "content": "谁作机关巧且便，十寻绕指汲清泉。往来济物非无用，俯仰由人亦可怜。",
            "comment": ""
        },
        {
            "title": "与韩抚干大伦八首",
            "content": "剧谈时事言皆验，筹略知非小丈夫。独恨人微言不效，未能推挽上亨衢。",
            "comment": ""
        },
        {
            "title": "天童道上二首",
            "content": "太白峰前三十里，古松夹道奏竽笙。清辉秀色交相映，未羡山阴道上行。",
            "comment": ""
        },
        {
            "title": "和孙吉父登第二首",
            "content": "生平心事涉无涯，老去情悰岂复嘉。便合扁舟归故隐，却寻小圃种幽花。痴儿侥幸居前列，朴学流传本故家。第一不宜贪显宦，更烦师友护兰芽。",
            "comment": ""
        },
        {
            "title": "咏凌霄花",
            "content": "松柏扳援有女萝，红英亦复蔓高柯。侵寻纵上云霄去，究竟依凭未足多。",
            "comment": ""
        },
        {
            "title": "赠蒋德言昆仲三首",
            "content": "平生寡所谐，疎拙以自守。天钟凿枘性，人弃我独取。世道方荆榛，营利不绝口。我欲拘衰俗，每每制其肘。仁版谓假途，何用医国手。再拜谢诲言，古人贵不苟。乘田与委吏，勤勤鲁中叟。吾心不可昧，岂问人知否。此意当与谁，寄我二三友。",
            "comment": ""
        },
        {
            "title": "竹几",
            "content": "深林碧琅玕，直节空其中。截为小曲几，贯以青丝总。自然光莹质，不费髹漆工。偃仰隐背稳，提挈才指从。儿曹莫轻毁，此物便老翁。",
            "comment": ""
        },
        {
            "title": "和东林湛堂禅师喜雪韵五首",
            "content": "去岁寒云久积阴，四郊雪片腊中深。今年一稔民安业，老守区区慰此心。",
            "comment": ""
        },
        {
            "title": "上中书陈舍人三首",
            "content": "鸣玉青琐闼，挥毫紫微垣。仰参鸾鹄翔，俯视燕雀喧。巽时忧世士，才学穷根源。亦有济时策，无因通帝阍。公居清切班，日对龙颜温。嘉会千一遇，论思毋惮烦。",
            "comment": ""
        },
        {
            "title": "望东湖五首",
            "content": "澄泓万顷浸冰轮，千尺惊看玉塔新。满目辉光相照耀，乾坤何处不精神。",
            "comment": ""
        },
        {
            "title": "小松二首",
            "content": "初栽准拟雨如膏，无奈晴暄思郁陶。造物见怜甘泽霈，倚天会见百寻高。",
            "comment": ""
        },
        {
            "title": "送黄畴若尚书",
            "content": "轩裳本外物，轻得非所关。俗子不识真，贪荣强跻攀。苟求既得志，巧计仍朋奸。谁知国士胸，取舍超人寰。不忧节不高，任重忧力孱。公家太史氏，阅世多险艰。无心羡尊显，名塞穹壤间。尚书续正脉，清泉泻潺潺。操修不敢怠，粹美无可删。垂垂蹑政途，念念思江山。上欲登绝顶，下欲临碧湾。勇退得所愿，喜见冰雪颜。是中有真趣，景贶天所悭。一朝归领略，拔萃玉笋班。岂若嗜进徒，终身堕荒菅。家声遂复振，旧观欣重还。平生万事足，只欠素与蛮。美官非我愿，宁复怜绿鬟。却须富篇什，丽锦争斓斑。九重念耆德，讵许长清閒。强敌未殄灭，罢甿正恫瘝。譬如建大厦，运斧无输般。愿公勉加餐，暂归随赐环。",
            "comment": ""
        },
        {
            "title": "含清亭",
            "content": "累石为层峰，而以水环之。所贵超俗累，潇洒含幽姿。却虞穷腊中，四顾阴云垂。飞霙冷彻骨，智巧无所施。督彼执役者，努力无迟迟。果然霰先集，六出争郊奇。缤纷一昼夜，翦刻非人为。丰登自此兆，疫疠宁复滋。明朝便晴朗，工作无愆期。二事古难全，今也都不亏。天公念下土，所欲皆相随。我山既是嵚岑，我沼仍涟漪。频游不知倦，清坐堪忘饥。追怀舞雩风，童冠俱怡怡。岂徒耳目玩，要是无瑕疵。此乐未易得，天意扶吾衰。宿恙不再作，康宁当自兹。",
            "comment": ""
        },
        {
            "title": "咏竹",
            "content": "此君林下静无尘，苗裔生来便逸群。头角崭然圆玉峙，养成直节要凌云。",
            "comment": ""
        },
        {
            "title": "寄陈伯耕二首",
            "content": "风梳雨沐厌驰驱，我马虺聩我仆痡。惟有风流髯主簿，才高不肯混泥涂。",
            "comment": ""
        },
        {
            "title": "送李左藏三首",
            "content": "中都衣完地，振羽良独难。美材副时须，步武随鵷鸾。平生根柢学，万卷胸中蟠。清规照冰玉，健笔翻波澜。宦游聊复尔，荣利不可干。去去展壮图，士友拭目看。",
            "comment": ""
        },
        {
            "title": "赠京尹八首",
            "content": "吾徒切已无他事，万善根源一片心。外若峥嵘中有愧，何殊麋鹿强冠襟。",
            "comment": ""
        },
        {
            "title": "赠陆伯微三首",
            "content": "胜士由来挽不前，肯临高兴复翩然。浮云可签真天马，应笑驽骀走市廛。",
            "comment": ""
        },
        {
            "title": "郊外即事七首",
            "content": "几处汪汪成巨浸，传闻昔日尽良田。兴除利害宁无策，忍把膏腴久弃捐。",
            "comment": ""
        },
        {
            "title": "游灵山二首",
            "content": "何人题作一灵山，千古佳名不可刊。欲识此声非浪得，试于高处一凭栏。",
            "comment": ""
        },
        {
            "title": "闻莺",
            "content": "春晓园禽百族鸣，未知黄鸟可人心。閒中静听绵蛮语，绝胜歌喉要眇音。",
            "comment": ""
        },
        {
            "title": "郊外即事七首",
            "content": "乍从尘土俯澄泓，莹彻心神眼倍明。天下渊泉有如此，流清端的自源清。",
            "comment": ""
        },
        {
            "title": "郊外即事七首",
            "content": "舟中无事阅陈编，千古高风挹圣贤。奔走徒劳竟何补，兴怀旧隐思凄然。",
            "comment": ""
        },
        {
            "title": "赠蒋德言昆仲三首",
            "content": "我生亦何幸，佳友在邻墙。道义共讲贯，心亲形迹忘。迩来忽问阔，千里遥相望。为别似未久，炎赫变飞霜。岁月易因循，志士宜自强。良心虞放逸，古人严范防。及此閒暇日，书林撷其芳。他年恢远业，云路观腾骧。",
            "comment": ""
        },
        {
            "title": "新月二首",
            "content": "昨夜璇霄素魄沦，一痕初复便精神。辉光万里从兹始，今夕端倪即是真。",
            "comment": ""
        },
        {
            "title": "和圆通禅老韵二首",
            "content": "浮世营营只自私，谁参落叶与枯枝。西来面壁原无语，却费圆通几首诗。",
            "comment": ""
        },
        {
            "title": "桂花上侯使君",
            "content": "秋雨洗残暑，秋空渺寥廓。秋清入花骨，风致殊洒落。何人剪瑠璃，被以宝璎络。英英妙点缀，细细疑纷错。谁知一粟中，十里香喷礴。自便金气爽，不赴东皇约。黄裳得中正，无心羡丹镬。我欲纵幽赏，村醪不堪酌。攀折不辞劳，相对空索寞。负流贤使君，襟怀富丘壑。敬为使君寿，芳菲两相若。",
            "comment": ""
        },
        {
            "title": "山月",
            "content": "好风吹雨到山前，月与山翁故有缘。静夜相看两寥寂，水流岩下泻潺潺。",
            "comment": ""
        },
        {
            "title": "又二首",
            "content": "平生酷爱水浮天，每到东湖决豁然。要识此湖功利溥，旱时无阴荫民田。",
            "comment": ""
        },
        {
            "title": "久不见竹堂篇辄以湘窣索之两诗继至因用其韵",
            "content": "往时{賸月换贝}喜亲标格，今日无因款话言。兀坐书斋饱蔬食，想公饮客厌熊蹯。",
            "comment": ""
        },
        {
            "title": "与韩抚干大伦八首",
            "content": "等閒援笔赋新篇，句法新奇思涌泉。绝胜唐人作诗苦，推敲一字强雕镌。",
            "comment": ""
        },
        {
            "title": "赠吴氏甥二首",
            "content": "农夫力耕耘，岁功必倍疏。吾儒用心苦，学业亦有秋。圣贤有遗训，好古敏以求。韦编至三绝，发愤穷深幽。寝食俱相忘，此志何时休。矧今后生辈，未脱童草俦，刻苦犹不足，讵可思悠悠。而母早孀居，其穷未易瘳。殷勤抚二子，不暇为身谋。杂然万马群，望尔为骅骝。翕如众乐奏，望尔为天球。勿云年尚幼，岁月如川流。及今不加鞭，壮大徒包羞。轻璧惜寸阴，前哲勤进修。勉尔务谨重，戒尔无轻浮。人百已千之，庶解而母忧。",
            "comment": ""
        },
        {
            "title": "白髭",
            "content": "人生恶白髭，镊去恨不速。欲留少年容，藻饰欺盲俗。欺人实自欺，举世迷不复。黄叶陨秋风，明年会重绿。髭白不再黑，白白长相续。光阴驹过隙，转盼黄粱熟。青春挽不住，暮景暗相促。古人少壮时，耳目万夫瞩。今我忽已老，事业未丝粟。蒲柳不禁秋，抚已堪恸哭。成功固有分，进德岂不足。忽将六尺躯，终身甘退缩。白髭谨勿摘，留以警录录。勇奋千里骥，懈怠辕不跼。人生百种病，厥根在多欲。芟夷蕴崇之，庶使茂嘉谷。每怀风木感，悲痛缠心曲。立身扬令名，此罪傥可赎。旦旦鉴白髭，进进毋身辱。",
            "comment": ""
        },
        {
            "title": "赠京尹八首",
            "content": "美名畴昔蔼循良，重任今兹典浩穰。挚若苍鹰非不健，何如鸾凤郊嘉祥。",
            "comment": ""
        },
        {
            "title": "和东林湛堂禅师喜雪韵五首",
            "content": "恨无佳政布民间，赋敛犹繁狱未宽。来岁若非禾稼熟，穷檐何以免饥寒。",
            "comment": ""
        },
        {
            "title": "园蔬六首",
            "content": "白菘肥脃真佳品，紫芥蒙茸亦可人。环舍满畦多且旨，寒儒专享未为贫。",
            "comment": ""
        },
        {
            "title": "谢毗陵使君惠画",
            "content": "都尉风流贵公子，结交海内知名士。磨砻禁脔骄侈习，雅意登山与临水。十幅烟江叠嶂图，当时展玩忘朝晡。老仙一顾叹奇绝，落笔妙语春华敷。此诗千载传不朽，此画如今宁复有，我来薄宦大江滨，无价之珍俄入手。一山雄特倚天立，下视群峰如拱揖。断崖飞出玉虬龙，元气淋淳鬼神泣。山中乔木堪栋梁，山外烟波凝翠光。数间野让傍林樾，一叶扁舟浮淼茫。往时只诵苏公句，想像都尉图中趣。岂期今日见逼真，端与前辈同机杼。自怜老大无他求，尘劳羁绊空悠悠。安得千岩万壑里，寻幽择胜逍有所游。我心欲往足无力，纵观此画如亲历。毗陵使君真可人，嘉惠不啻千金直。平生辞爱关钥严，兹焉讵敢伤於廉。毗陵万口皆归重，道义相与吾何嫌。",
            "comment": ""
        },
        {
            "title": "和东林湛堂禅师喜雪韵五首",
            "content": "皇皇有若救头然，为计无聊只籲天。歼厥遗蝗须尺瑞，由来积玉兆丰年。",
            "comment": ""
        },
        {
            "title": "送治杨司直",
            "content": "岷蜀古多士，声名争颉颃。近代推三苏，奋发眉之阳。君侯亦眉人，源委故深长。少日随游宦，中年擅词场。笑谈掇高科，步武联周行。蟠胸富筹策，振羽方翱翔。一朝遽勇退，万里还故乡。名邦赞佳政，海沂还复康。无计留君行，临分徒自伤。我亦归旧隐，后会殊渺茫。小儿获同升，此好固难忘。流俗久颓敝，枨也焉得刚。期君懋远业，志气常坚强。",
            "comment": ""
        },
        {
            "title": "丁未之冬营房告成有亭翼然名之曰劝功且为歌",
            "content": "维此江壖，控扼之所。居安思危，可无备御。维彼强狡，巧於乘隙。萌蘖弗除，其欲罔极。孰堪制之，维汝弓兵。猛虎在山，百兽震惊。勇无坚敌，谋无遗虑。如彼猎师，靡逸狐兔。亦如农夫，稂莠是芟。寇盗斯戢，善良斯安。吾民膏备，为汝衣食。可不念此，为民除慝。国用方窘，于汝常给。可不念此，竭诚报国。无或徇私，贪求肆虐。无或荒嬉，酣饱蒱博。强汝志气，精汝武艺。习汝行陈，照汝果毅。我闻在昔，元勋茂烈。发迹弧矢，登寺授钺。反观此身，均一丈夫。彼既能然，我岂不如。黽勉从事，不辞险阻。风餐露宿，含辛茹苦。汝身则劳，民获安堵。肝胆忠义，神其福汝。我作营房，亦既劳止。用集尔众，缓急有备。营房之居，义均弟兄。务在和睦，毋或纷争。营房之居，法如军旅，什伍相第，其传自古。以大总小，先正其身。以小承大，期於率循。我筑斯亭，句曰劝功。尔有勤劳，是奖是崇。尔或有罪，吾不汝贷。鞭扑斥逐，其耻为大。凡尔有众，各敬尔德。飞此歌诗，持循罔失。",
            "comment": "【注释】【原题】：丁未之冬营房告成有亭翼然名之曰劝功且为歌训迪有众"
        },
        {
            "title": "与韩抚干大伦八首",
            "content": "几年惯踏软红尘，终日眉攒气不伸。每到山斋闻好语，令人胸臆便生春。",
            "comment": ""
        },
        {
            "title": "望东湖五首",
            "content": "世上功名姑置之，微茫心事要深思。水光月色精神好，长使襟怀似此时。",
            "comment": ""
        },
        {
            "title": "咏竹二首",
            "content": "野性与俗违，澹然都无营。窗前水苍玉，未能独忘情。对之三伏中，爽气高秋横。数竿亦已好，况此繁阴成。中虚洞无物，节劲老更清。霜雪自凌厉，柯叶长敷荣。物意有相合，人心原自明。僻居寡朋侪，命汝为友生。虽无切磋语，而有清越声。入耳久亦佳，此意不可名。",
            "comment": ""
        },
        {
            "title": "送楼尚书赴诏",
            "content": "听履辞荣反旧庐，高堂燕坐每申如。肯随流俗趋邪径，要使吾身宅广居。告老未能三阅月，趣归已奉十行书。愿公努力扶皇极，展尽胸中万卷余。",
            "comment": ""
        },
        {
            "title": "送李左藏三首",
            "content": "忆昔议和日，权门机穽深。平居自好者，亦或丧其心。伟哉人中杰，独立山万寻。佐时岂不欲，枉已非所钦。蔚然岁寒姿，肯受霜雪侵。愿言继前作，冠冕英俊林。",
            "comment": ""
        },
        {
            "title": "送赵冶晦之",
            "content": "谢公中年后，畏与亲友别。岁月苦不长，交情固难辍。况於桑榆景，抚事心欲折。一朝舍我去，遂恐成永诀。感君遇我厚，肝胆每倾竭。惓惓仿斯时，言论多激烈。忆君哦松日，志操已超越。庾台欲推荐，风之使来谒。耻於呈其身，保此端以洁。君今宰壮县，便道理舟楫。不骑京国鲸，不改岁寒节。升沈分自定，义理我所说。黎甿久困穷，恩惠思周浃。奸欺巧蒙蔽，精神要昭彻。邻境犹绎骚，武备不可阙。弓兵暨保甲，阅习贵严切。悬赏劝之射，人人艺精绝。莫言一邑小，振作在贤杰。士气苟奋扬，威声必震叠。自怜老县病，羡君健而决。老病保余生，健决广贤业。自期素不浅，有志终炜烨。日诵论孟书，端如明鉴揭。圣贤以为法，今古同一辙。便邮频寄音，解我寸心结。他年再卖希，伟论起衰怯。",
            "comment": ""
        },
        {
            "title": "和东林湛堂禅师喜雪韵五首",
            "content": "祈祷精诚凯上通，培祥未与去年同。老怀日夜忧无奈，安得寒花屡舞风。",
            "comment": ""
        },
        {
            "title": "久不见竹堂篇辄以湘窣索之两诗继至因用其韵",
            "content": "壶中老子兴不浅，丰颊樽前胜玉梅。肯为莼羹下犀箸，聊凭催促好诗来。",
            "comment": ""
        },
        {
            "title": "谢吴察院惠建茶",
            "content": "佳茗世所珍，声名竞驰逐。建溪拔其萃，余品皆臣仆。先春撷灵芽，妙手截玄玉。形模正而方，气韵清不俗。故将比君子，可敬不可辱。御史万夫特，刚肠憎软熟。味此道之腴，清冷肺肝沃。精新味多得，烹啜不忍独。磊落分贡包，殷勤寄心曲。斯时属徂暑，低头困烦溽。一瓯瀹花乳，精神惊满腹。此物雪昏滞，敏妙如破竹。谁知霜台杰，功用更神速。莫辞风采凛，要使班列肃。一朝奋孤忠，万代仰高躅。",
            "comment": ""
        },
        {
            "title": "郊外即事七首",
            "content": "雨声初断暮云横，天意欲晴犹未晴。好向长空施巨手，扫除氛翳见清明。",
            "comment": ""
        },
        {
            "title": "书先茔二首",
            "content": "杖藜数数款松关，岂为多情酷爱山。痛念慈颜隔泉壤，此心那得片时閒。",
            "comment": ""
        },
        {
            "title": "园蔬六首",
            "content": "朱门终日饫甘肥，绮绣盘筵鱠缕飞。宁识山林枯槁士，清风千古首阳薇。",
            "comment": ""
        },
        {
            "title": "和孙吉父登第二首",
            "content": "几载英名表一乡，今年仙籍始浮香。恩隆云汉颁宸翰，燕赐韶钧出教坊。父子同登尤炜煜，诗骚为贶转铿锵。愿言努力酬天造，勉使吾君冠百王。",
            "comment": ""
        },
        {
            "title": "上中书陈舍人三首",
            "content": "士方负材业，高价敌璠玙。一朝声称减，碌碌盆盎如。贵名岂不欲，名盛复难居。所以古君子，谨终如厥初。自公到京国，闻望倾万夫。愿言益进德，名与天壤俱。",
            "comment": ""
        },
        {
            "title": "秋霁",
            "content": "怪底中秋尚郁蒸，滂沱三日势如倾。今朝雨霁新凉入，始信清秋本自清。",
            "comment": ""
        },
        {
            "title": "与韩抚干大伦八首",
            "content": "年几五十无知已，乘兴将为剑阁行。从此与君尤隔绝，兴怀畴昔若为情。",
            "comment": ""
        },
        {
            "title": "他山之石",
            "content": "他山之石能攻玉，诗人此意宜三复。莫嫌山骨太坚峭，足使国珍充韫匮。磨砻砥砺功日新，圭璧琮璜光可烛。人生行已良独难，昼夜营营昏利慾。欲为全德古君子，莫弃忠规甘诌曲。忠规未必皆我友，言是人非亦可录。彼虽蒙蔽不自知，察人过差穷隐伏。圣人閫域未易到，责我谓我追遐躅。观渠待我最深厚，我听其言当佩服。端知良药苦难堪，已我沈疴功甚速。古人闻过每欣喜，要令忠告来相续。今我昏怠不自强，逆耳阔疎亲软熟。嗟予示免世俗病，每读古书知不足。今朝偶诵攻玉诗，从此闻善三薰沐。",
            "comment": ""
        },
        {
            "title": "病起见梅花有感四首",
            "content": "病余百念不关心，偶见幽芳只自惊。世故纷纷易湮没，会须借此涤尘襟。",
            "comment": ""
        }
    ]
}