{
    "dynasty": "宋",
    "author": "汪洙",
    "poems": [
        {
            "title": "句",
            "content": "千山同一月，万户尽皆春。千江有水千江月，万里无云万里天。",
            "comment": "【注释】相传印度阿育王治斋延请天下僧道，众人皆已来过，惟独平�甭�尊者延至日落黄昏之时。王乃问道：缘何你来得这样迟？平�甭�回答：我赴了天下人的筵席。阿育王奇道：一人如何赴得天下筵席？尊者言：这你就不知了！遂作偈：千山同一月，万户尽皆春，千江有水千江月，万里无云万里天。"
        },
        {
            "title": "句",
            "content": "山僧不解数甲子，一叶落知天下秋。",
            "comment": ""
        },
        {
            "title": "神童诗",
            "content": "天子重英豪，文章教尔曹。万般皆下品，惟有读书高。少小须勤学，文章可立身。满朝朱紫贵，尽是读书人。学问勤中得，萤窗万卷书。三冬今足用，谁笑腹空虚。自小多才学，平生志气高。别人怀宝剑，我有笔如刀。朝为田舍郎，暮登天子堂。将相本无种，男儿当自强。学乃身之宝，儒为席上珍。君看为宰相，必用读书人。莫道儒冠误，诗书不负人。达而相天下，穷则善其身。遗子黄金宝，何如教一经。姓名书锦轴，朱紫佐朝廷。古有千文义，须知后学通。圣贤俱间出，以此发蒙童。神童衫子短，袖大惹春风。未去朝天子，先来谒相公。大比因时举，乡书以类升。名题仙桂籍，天府快先登。喜中青钱选，才高压众英。萤窗新脱迹，雁塔早题名。年少初登第，皇都得意回。禹门三汲浪，平地一声雷。一举登科日，双亲未老时。锦衣归故里，端的是男儿。玉殿传金榜，君恩与状头。英雄三百辈，随我步瀛洲。慷慨丈夫志，生当忠孝门。为官须作相，及第必争先。宫殿岧嶢耸，街衢竞物华。风云今际会，千古帝王家。日月光天德，山河壮帝居。太平无以报，愿上万言书。久旱逢甘雨，他乡遇故知。洞房花烛夜，金榜题名时。土脉阳和动，韶华满眼新。一枝梅破腊，万象渐回春。柳色侵衣绿，桃花映酒红。长安游冶子，日日醉春风。淑景余三月，莺花已半稀。欲沂谁氏子，三叹咏而归。数点雨余雨，一番寒食寒。杜鹃花发处，血泪染成丹。春到清明好，晴添锦绣文。年年当此节，底事雨纷纷。风阁黄昏雨，开轩纳晚凉。月华当户白，何处递荷香。漏尽金风冷，堂虚玉露清。穷经谁氏子，独坐对寒檠。秋景今宵半，天高月倍明。南楼谁宴赏，丝竹奏清音。一雨初收霁，金风物送凉。书窗应自爽，灯火夜偏长。庭下陈瓜果，云端望采车。争如郝隆子，只哂腹中书。九日龙山饮，黄花笑逐臣。醉看风落帽，舞爱月留人。昨日登高罢，今朝再举觞。菊花何太苦，遭此两重阳。帘外三竿日，新添一线长。登台观气象，云物望中祥。时值喜平候，年华又欲催。江南先得暖，梅蕊已先开。冬季更筹尽，春随斗柄回。寒喧一夜隔，客髯两年催。解落三秋叶，能开二月花。过江千尺浪，入竹万杆斜。人在艳阳中，桃花映面红。年年二三月，底事笑春风。院落沉沉晓，花开白雪香。一枝轻带雨，泪湿贵妃妆。枝缀霜皑白，无言笑晓风。清芳谁是侣，色间小桃红。倾国姿容别，多开富贵家。临轩一赏后，轻薄万千花。墙角一枝梅，凌寒独自开。遥知不是雪，惟有暗香来。柯干如金石，心坚耐岁寒。平生谁结友，宜共竹松看。居可无君子，交情耐岁寒。春风频动处，日日报平安。春水满沼泽，夏云多奇峰。秋月扬明辉，冬岭秀孤松。诗酒琴棋客，风花雪月天。有名闲富贵，无事散神仙。道院迎仙客，书道隐相儒。庭裁栖凤竹，池养化龙鱼。春游芳草地，夏赏绿荷池。秋饮黄花酒，冬吟白雪诗。",
            "comment": ""
        },
        {
            "title": "喜",
            "content": "久旱逢甘雨，他乡遇故知。洞房花烛夜，金榜题名时。",
            "comment": ""
        },
        {
            "title": "句",
            "content": "各人自扫门前雪，休管他人瓦上霜。",
            "comment": ""
        }
    ]
}