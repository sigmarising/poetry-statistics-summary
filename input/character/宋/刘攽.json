{
    "dynasty": "宋",
    "author": "刘攽",
    "poems": [
        {
            "title": "江南田家",
            "content": "种田江南岸，六月才树秧。借问一何晏，再为霖雨伤。官家不爱农，农贫弥自忙。尽力泥水间，肤甲皆疥疮。未知秋成期，尚足输太仓。不如逐商贾，游闲事车航；朝廷虽多贤，正许赀为郎。",
            "comment": ""
        },
        {
            "title": "城南行",
            "content": "八月江湖秋水高，大堤夜坼声嘈嘈。前村农家失几户，近郭扁舟屯百艘。蛟龙婉蜒水禽白，渡头老翁须雇直。城南百姓多为鱼，买鱼欲烹辄凄恻。",
            "comment": ""
        },
        {
            "title": "雨后池上",
            "content": "一雨池塘水面平，淡磨明镜照檐楹，东风忽起垂杨舞，更作荷心万点声。",
            "comment": ""
        },
        {
            "title": "新晴",
            "content": "青苔满地初晴后，绿树无人昼梦余。惟有南风旧相识，偷开门户又翻书。",
            "comment": ""
        }
    ]
}