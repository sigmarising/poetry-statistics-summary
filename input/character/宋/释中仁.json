{
    "dynasty": "宋",
    "author": "释中仁",
    "poems": [
        {
            "title": "举狗子无佛性话颂",
            "content": "二八佳人刺绣迟，紫荆花下啭黄鹂。可怜无限伤春意，尽在停针不语时。",
            "comment": ""
        },
        {
            "title": "举与万法为侣因缘颂",
            "content": "秤鎚搦出油，闲言长语休。腰缠十万贯，骑鹤上杨州。",
            "comment": ""
        },
        {
            "title": "偈",
            "content": "九十春秋已过半，养花天气正融和。海棠枝上莺声好，道与时流见得麽。",
            "comment": ""
        }
    ]
}