{
    "dynasty": "宋",
    "author": "家之巽",
    "poems": [
        {
            "title": "定林寺",
            "content": "功名良苦赋归欤，两鬓霜花百念枯。钟鼎楼台浑一梦，数间茅屋亦浮屠。",
            "comment": ""
        },
        {
            "title": "艮山阁",
            "content": "一丘兀硉苍虬住，四面森严阵马齐。却笑白云无定相，长时逐雨过前溪。",
            "comment": ""
        },
        {
            "title": "和三贤堂诗",
            "content": "孤峰落魄一诗人，白傅何曾号直臣。较似眉山敢山传，并祠浙水恐诬神。人非伦拟终非偶，论贵平和不贵新。争似独尊元佑学，高堂正笏更垂绅。",
            "comment": ""
        },
        {
            "title": "定林寺",
            "content": "十载浮云几变更，归来钟阜碧嶙峋。早知山色无今古，只与青山作主人。",
            "comment": ""
        },
        {
            "title": "定林寺",
            "content": "山人当日济时艰，要把唐虞作样看。奏罢箫韶无凤至，空教猿鹤怨盟寒。",
            "comment": ""
        },
        {
            "title": "定林寺",
            "content": "六籍工夫四海名，太平底事竟沉沉。裕陵一去何年再，长使时贤泪满襟。",
            "comment": ""
        },
        {
            "title": "艮山阁",
            "content": "乐山仁者寂不动，面壁老胡机械深。艮背行庭无别义，佛心即是伏羲心。",
            "comment": ""
        },
        {
            "title": "定林寺",
            "content": "老屋三门山径幽，中藏无限古今愁。新诗吟罢春云合，塔里金仙笑点头。",
            "comment": ""
        },
        {
            "title": "福胜院",
            "content": "三过山中寺，劳生有底忙。梵书虫蠹纸，佛界燕巢梁。晓日光明藏，野花知见香。丰碑如会意，读罢更彷徨。",
            "comment": ""
        },
        {
            "title": "和三贤堂诗",
            "content": "谁称三老作三山，夫子宁居季孟间。骆厩侍人多媿色，鳖头处士若为攀。辞草小技应閒事，节义千年真大闲。何似眉山专一壑，九京贤圣尽欢颜。",
            "comment": ""
        }
    ]
}