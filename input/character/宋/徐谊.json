{
    "dynasty": "宋",
    "author": "徐谊",
    "poems": [
        {
            "title": "石井泉",
            "content": "发挥有待天须靳，隐显人间未得知。翰林主人工墨客，它年稚子亦能诗。",
            "comment": ""
        },
        {
            "title": "游沩山",
            "content": "我行之宜阳，便作大仰游。上有参天松，下有漱石流。群峰拱梵宇，层层閟清幽。老禅雅爱客，要作数日留。泉石疗我饥，竹风销我忧。征尘积经年，可以少涤不。绝胜秋江上，独钓沧浪舟。所恨招不来，莫我更唱酬。",
            "comment": ""
        },
        {
            "title": "石井泉",
            "content": "布谷催春又一年，使君风斾为翩然。清冷彻处真无际，果见灵源发漏泉。",
            "comment": ""
        },
        {
            "title": "石井泉",
            "content": "川原膴膴小曾峦，千古英雄剑气寒。渗漉仁风并义泽，只今光焰在毫端。",
            "comment": ""
        },
        {
            "title": "谪官南康军",
            "content": "花飞片片上衣襟，拾得飞花寘柳阴。莫遣便随流水去，东君应有惜花心。",
            "comment": ""
        }
    ]
}