{
    "dynasty": "宋",
    "author": "钟唐杰",
    "poems": [
        {
            "title": "送僧还日本",
            "content": "上人海东艉，才华众推优。学道慕中国，於焉一来游。武林忽相遇，鍼芥意颇投。儒道虽云异，诗酒喜共酬。况兹古名郡，佳罕与俦。湖山快吟览，胜迹恒追求。合并惜未久，又理东归舟。扬帆渡鲸浪，帖帖如安流。殷勤不忍别，缱绻难为留。临风极遐睇，目断扶桑陬。他时托芳字，还能寄余不。",
            "comment": ""
        }
    ]
}