{
    "dynasty": "宋",
    "author": "鲜于侁",
    "poems": [
        {
            "title": "九诵·舜祠",
            "content": "道历山兮逶蛇，思古人兮感叹。并储胥兮肃止，仰曾晻暖。兽何鸣兮林中，鸟何悲兮山上。木何为兮不剪，草何为兮茂畅。帝之神兮在天，帝之德兮在人。物具兮四海，心粗兮一纯。采秀实兮山间，摘其毛兮涧底。玉醴湛兮琼茅，肴修杂兮兰茝。乐备兮九奏，凤舞兮仪韶。人骏奔兮如在，君卒享兮神交。",
            "comment": ""
        },
        {
            "title": "巴江",
            "content": "三川会合绕城下，巴字体势何盘盘。却疑天工勅水帝，戏写鸟迹倾波澜。",
            "comment": ""
        },
        {
            "title": "洋州三十景·吏隐亭",
            "content": "心休忘物我，道胜一轩静。隐几度朝哺，可嗟人畏影。",
            "comment": ""
        },
        {
            "title": "送確公长老住灵岩",
            "content": "瓶钵飘然别帝乡，法音从此振东方。黄龙山下传心印，白鹤泉边起道场。甘露无时皆一味，旃檀何处不清香。烦师更唱宗门曲，兔角龟毛任展张。",
            "comment": ""
        },
        {
            "title": "洋州三十景·筼簹谷",
            "content": "晖晖蓝田山，山下多绿玉。安得结茅茨，林间许容足。",
            "comment": ""
        },
        {
            "title": "扬州",
            "content": "金山一拳石，出髻如溟纱。天外辨两潮，江南分列嶂。",
            "comment": ""
        },
        {
            "title": "洋州三十景·二乐榭",
            "content": "珍跻积翠外，絺结穹隆间。轩槛最佳处，四顾惟江山。",
            "comment": ""
        },
        {
            "title": "新堂夜坐月色皎然由连理亭信步庭中徘徊久之",
            "content": "秋风动微凉，天雨新霁后。闲斋独隐几，明日在高柳。振衣步庭下，颢气入襟袖。天空云汉明，隐约辨列宿。苍苍松桧上，零露霏欲溜。脱叶满闲园，繁华迨衰朽。清宵望蟾彩，宜付一杯酒。多病谢尊罍，城头转寒漏。",
            "comment": "【注释】【原题】：新堂夜坐月色皎然由连理亭信步庭中徘徊久之因为五言一首"
        },
        {
            "title": "洋州三十景·披锦亭",
            "content": "春归阆风家，功入天匠手。能将五色云，点缀当户牖。",
            "comment": ""
        },
        {
            "title": "句",
            "content": "龙却难寻百潭水，地灵长对五峰山。",
            "comment": ""
        },
        {
            "title": "洋州三十景·横湖",
            "content": "三冬修生色，六月芙蕖风。轩窗复起处，尽人菱花中。",
            "comment": ""
        },
        {
            "title": "洋州三十景·金橙径",
            "content": "远分稂下美，移植使君园。何人为修贡，佳味上雕盘。",
            "comment": ""
        },
        {
            "title": "九诵·箕子",
            "content": "伟夫子之正谅兮适遭世以离尤，悼祖宗之累积兮大命颠而逢忧。忠良屏远兮谗谀浸昌，神龟在涂兮虺蟒升堂。紫鸾笯置兮鸩羽飞扬，驺虞潜逐兮豺虎纵横。江蓠鉏割兮钩吻日滋，芳荃不御兮蔓草难图。比干剖心兮夫子佯狂，蒙难以正兮大明其伤。灵修不察兮国以云亡，旧邦维新兮武功以成。囚奴释辱兮作宾於王，九畴演绎兮大法以彰。五事钦明兮君道日隆，彝伦攸叙兮庶政其凝。朝鲜分封佤夷貊化行，传国中山兮蕃子以孙。庙貌有严兮祀典攸存，岁时奉事兮斯千万年。",
            "comment": ""
        },
        {
            "title": "赋新繁周表权如诏亭",
            "content": "楹宇当年谁教育，榜题今日你恩章。诗书有道传家法，纶綍无私及义方。肯构新基人共羡，旧趍子舍自生光。喧阗里干容千骑，尽看承颜拜寿觞。",
            "comment": ""
        },
        {
            "title": "九诵·孔子",
            "content": "曲阜兮遗墟，先师兮阙里。神仿佛兮如在，涕潺湲兮不已。穷天地兮一人，揭日月而照临。生无万乘之位兮三千这徒心服而四来。嗟愚陋之不明兮仍商赐之为疑，羌纷纷其妄作兮悖道违义而弗自知。顾六艺之折衷兮取舍纵横而协于道，后世苟轻肆于胸臆兮必遽贻于诟病。三纲立而五教明兮实治世这宏矩，履厚地而载高天兮胡一日之可舍，宜万龄这庙貌兮春秋不乏其时祀。合仁义以为冠兮结忠信而为佩，集道德以为裳兮服文章而为带。列笾豆为左右兮苹藻性而洁肥，酌玉醴以为酒兮错琼瑶而为粢。升堂而北而兮望冕旒之巍巍，惟神明之降鉴兮洞精神其来歆。",
            "comment": ""
        },
        {
            "title": "杂兴三首",
            "content": "一气斡元造，为功未尝烦。群生自委化，天地亦何言。凫胫不可增，楮叶不可镌。欲益固为损，劳心非自然。不见平阳侯，醇酒聊终年。",
            "comment": ""
        },
        {
            "title": "洋州三十景·竹坞",
            "content": "幽溪入流篁，翠色连远坞。清夜天风来，不隔鸾凤语。",
            "comment": ""
        },
        {
            "title": "洋州三十景·霜筠亭",
            "content": "亭出竹更密，林幽人不知。能教三伏景，变作九秋时。",
            "comment": ""
        },
        {
            "title": "句",
            "content": "人寻载酒地，雨破看花期。",
            "comment": ""
        },
        {
            "title": "洋州三十景·无言亭",
            "content": "叶上花露泣，轩前红日长。游风复为谁，时送席间香。",
            "comment": ""
        },
        {
            "title": "游灵岩",
            "content": "千峰环郡宇，二水绕城堞。每怜山水佳，况复开岩穴。川流数里近，放棹攀巀嵲。灵岩骇神化，环阴数亩阔。何人营佛祠，栋宇殆天设。前轩瞰溪山，眺听心耳豁。径穿巨石下，碧玉耸高节。涓流泻石谼，玉乳基且洁。其乐乃小岩，洞户敞深徹。嵌岩见石柱，任重立精铁。昔人遇真仙，相携观金阙。川平听鸡犬，始觉人世别。屈曲沿清溪，桃花正开发。尘缘念乡县，归思若弦涉。寤寐瞬息间，岩扉已严鐍，时迁等陵谷，事胜存图牒。独有苍江流，青霄鉴明月。予来秋之季，气象颇凄切。草木自变衰，山花常复活。青晖沃赏适，异境差胜绝。薄暮上归艎，依然望林樾。",
            "comment": ""
        },
        {
            "title": "洋州三十景·荼蘼洞",
            "content": "天香分外清，玉色无奈白。谁向瑶池游，依稀太真宅。",
            "comment": ""
        },
        {
            "title": "洋州三十景·蓼屿",
            "content": "盈枝红欲滴，照水色更好。朝暮几回新，何用催秋老。",
            "comment": ""
        },
        {
            "title": "九诵·岳神",
            "content": "云蓊蔚兮山之巅，瞻岳灵兮望青天。崭岩崷崒兮磅礴无垠，龙从律师勃兮宁一以为仁。草木杂而罗生兮人不可名，鸟兽蕃而走集兮虞不能知。因高错事兮道此跻陛，登岱勒成兮胡为而七十二君。齐余心兮不外，高余冠兮甚伟。撷芳杜兮为衣，掇紫芝兮作佩。柏实兮松花，石髓兮兰英。蕙肴陈兮玉案，明水湛兮清尊。诚拳拳兮不解，寐接神兮怳若有言。嵩高峻极兮生甫与申，周道将明兮宣以中兴。水旱不常兮虫螟以灾，稼穑卒荒兮民生流离。劳来安集兮之子功，佑此下民兮宁遗神羞。",
            "comment": ""
        },
        {
            "title": "洋州三十景·书轩",
            "content": "朱门谢俗客，幽斋叙友人。澄澜鉴止水，高节看丛筠。",
            "comment": ""
        },
        {
            "title": "洋州三十景·冰池",
            "content": "东西横塘里，积叠昆岭玉。潜鳞知几何，还待春风触。",
            "comment": ""
        },
        {
            "title": "洋州三十景·湖桥",
            "content": "千峰起华阳，一水连天汉。初月正沉钩，隐然飞两岸。",
            "comment": ""
        },
        {
            "title": "句",
            "content": "乡关素号贤夫子，事论今推圣长官。",
            "comment": ""
        },
        {
            "title": "九诵·双庙",
            "content": "旄头光芒兮戎马驰，海水沸荡兮鲸鲵飞。烟尘蔽日兮杀气昏，金鼓轰天兮岳奔。小国不过兮大国颠倾，王侯戮辱兮蛇豕肆行。二公仗义无反顾兮捍贼濉阳，柏骸易子兮并力小城。势穷力殚兮外无救兵，亡身徇国兮宁屈虎狼。仰天视日兮气以扬扬，衣缨不绝兮貌如平生。旅游驰驱兮历此旧都，致词双庙兮涕泗不收。惟忠与孝兮死义为尤，遭世扰攘兮适履其忧。吁谋颠置兮边将怙功，尾大权移兮三镇握兵。忠贤在野兮谗邪肆意，女谒内用兮戚臣外圯。纪纲日紊兮典刑日弛，胎祸阶乱兮谁执其咎。义土没身兮沈冤莫置，猗欤二公兮行人歔。",
            "comment": ""
        },
        {
            "title": "九诵·周公",
            "content": "噫嗟兮文公，岿然兮秘宇。怅王室兮多难，独勤劳兮左右。四国流言兮冲人不知，东片问罪兮慆慆不归。大电以风兮天威震惊，弁启金滕兮衮衣有光。公之心兮大成文武，公之子兮建侯启土。山川兮附庸，奄凫绎兮龟蒙。万子孙兮承祀，亿兆人兮仰止。惟夫子之叹嗟兮不复见子寤寐。何莽新之假摄兮文奸言而欺一世，造作诡故而戕刘兮亦亟殄宗而绝嗣。公之圣而德协天兮何妄人之辄自俾其颠而不终兮天实表公衷而警后。肃进拜於庙堂兮奉时之牲酒。鼓钟兮在宫，琴瑟兮在堂。神之格兮乐享，民欣欣兮不忘。",
            "comment": ""
        },
        {
            "title": "宝峰亭",
            "content": "舟航日上下，车马不少闲。近邑凑商贾，远峰自云烟。",
            "comment": ""
        },
        {
            "title": "洋州三十景·北园",
            "content": "朝阳动湖水，春色入名园。邑人千万户，日日望朱幡。",
            "comment": ""
        },
        {
            "title": "洋州三十景·蒸萏亭",
            "content": "夏绿分照水，秋香仍满地。吴宫谁教战，一一尽娇媚。",
            "comment": ""
        },
        {
            "title": "洋州三十景·寒芦港",
            "content": "蒹葭何纷披，湖水还诘曲。谁言江渚间，亦有双鹭宿。",
            "comment": ""
        },
        {
            "title": "九诵·微子",
            "content": "肇公孙之璇源兮玄鸟降而生商，并禹稷之圣贤兮实惟桓拨之王。历妫姒之世数兮道貌岸然日跻于武汤，始伐罪於仇饷兮人怨咨而徯来。顾宽仁之宜民兮天俾式于九围，谅除残而代虐兮犹云德之有惭。赖燕翼於孙谋兮治克举於三宗，老成不怨於不以兮隐处不伤於厄穷。世四十有六而下衰兮天命之将隳，寔遭家之不嗣兮顾丽色之惟微。念社稷之颠倾兮七高压我所凭依，帝眷在於有周兮抱祭器而焉归。虽白马之见庙兮聊血食於商丘，伟夫子一言兮诚有取於三仁。",
            "comment": ""
        },
        {
            "title": "洋州三十景·禊亭",
            "content": "流水弯还来，羽觞酬酢竞。应有兰亭篇，邦人起歌咏。",
            "comment": ""
        },
        {
            "title": "洋州三十景·南园",
            "content": "城上望南园，园深知几许。啼鸟闻间关，游人不知处。",
            "comment": ""
        },
        {
            "title": "句",
            "content": "感公行乐处，蚤莫得相思。",
            "comment": ""
        },
        {
            "title": "杂兴三首",
            "content": "幽居观物变，天道固虚盈。炎取日方炽，微阴一已生。凉风动野草，桃李先飘零。蜩螗集高柳，络纬响空庭。愁心独耿耿，宵梦竟难成。",
            "comment": ""
        },
        {
            "title": "洋州三十景·此君奄",
            "content": "结庵已忘情，植竹更端操。迢遥月上床，习静谁能造。",
            "comment": ""
        },
        {
            "title": "和司马君实安之以诗二绝见招作真率会光以无",
            "content": "羹藜寂莫天随子，换酒风流贺季真。淡水论交自忘味，道腴充实不知贫。万钱纵侈轻谊贵，三寿优游萃燕宾。奔走每怜饶俗状，谪官犹作会中人。",
            "comment": "【注释】【原题】：和司马君实安之以诗二绝见招作真率会光以无从者不及赴依韵和呈"
        },
        {
            "title": "洋州三十景·获浦",
            "content": "凝霜压寒芦，白月铺净练。谁起落梅声，愁人泪如霰。",
            "comment": ""
        },
        {
            "title": "洋州三十景·天汉台",
            "content": "台外绕佳山，台中垂暇日。龊龊绛守居，徒劳夸绍述。",
            "comment": ""
        },
        {
            "title": "会景堂",
            "content": "金城环雉堞，云屋瞰闤贵。双林耸江右，九陇觇天外。",
            "comment": ""
        },
        {
            "title": "洋州三十景·灙泉亭",
            "content": "泉声日琮琤，泉水深浩渺。可爱主人心，亭中狎鸥鸟。",
            "comment": ""
        },
        {
            "title": "大剑山",
            "content": "武侯渭水屯兵日，司马秦中闲壘时。远业自能兴汉室，重门何事守坤维。刘吴逆峡终摧敌，钟邓缘崖亦济师。自古存亡关付吒，谁言双剑击安危。",
            "comment": ""
        },
        {
            "title": "游金山",
            "content": "蓬莱三神山，横绝巨鳌背。鳌倾海水动，一峰失所在。飞来大江中，盘礴几千载。化为金山居，龙象错朱贝。夙昔爱山水，江湖不暂忘。君前或剖竹，匏击古维扬。隐然绝胜地，旦旦遥相望。不意二君子，招携一苇航。高蹑云梯，阔视皦溟涨。潮来隐天地，万里掷白浪。波清云汉净，澄流迷下上。更深月正中，山影杳无象。蛟龟四面穴，形势三洲壮。融结即难穷，丹青殊莫装。苏侯韵高远，邵子雅趋尚。奇观极无边，幽等端未放。浮生阅流水，清晨造方丈。毕景趣言归，侵星摇两桨。",
            "comment": ""
        },
        {
            "title": "洋州三十景·涵虚亭",
            "content": "危栏试睡听，空翠如何把。悄悄忧世心，临风一倾泻。",
            "comment": ""
        },
        {
            "title": "题灵岩",
            "content": "马烦箠策车驰毂，终岁尘劳常碌碌。喜闻岩寺在山中，路转清溪入幽谷。乍行山口疑洞天，穷深一上翻平田。千层台殿隐林木，四面石壁生云烟。山僧迎门笔相揖，为语祖师存德迹。屈指于今八百年，已在西来达摩前。鹤鸣飞止黄金地，锡杖涌起清凉泉。境称四绝名天下，天台石桥乃其亚。千峰不改岁寒时，一水最怜秋月夜。半生游学颇艰辛，且向空山老此身。也知方丈安禅处，解笑东西南北人。",
            "comment": ""
        },
        {
            "title": "扬州后土祠琼花",
            "content": "百花天下多，琼花天上稀。结根吒灵祠，地著不可移。八蓓冠群芳，一株攒万枝。孤生淮海上，晚秀清百时。携赏偶佳辰，暗香盈酒卮。倾都走庙下，爱玩如调饥。皦月正交光，薰风正离披。惟应神仙人，收拾繁英归。",
            "comment": ""
        },
        {
            "title": "锦屏山",
            "content": "分命吁咛诏旨宽，书归聊憩锦屏山。寺门一路烟霞外，邑屋千家紫翠间。城山鼓鼙催日暮，雨中桃李报春还。江流此去朝宗急，远迹何时遂刚环。",
            "comment": ""
        },
        {
            "title": "洋州三十景·过溪亭",
            "content": "溪桥入庭下，杖履可忘忧。谁识钓璜翁，有时抛直钩。",
            "comment": ""
        },
        {
            "title": "洋州三十景·野人庐",
            "content": "深深惟使君，草草学田舍。持此归与心，随时自潇洒。",
            "comment": ""
        },
        {
            "title": "洋州三十景·待月台",
            "content": "台高上宵汉，人远绝嚣纷。秋中午夜静，万晨无织云。",
            "comment": ""
        },
        {
            "title": "涪江风月",
            "content": "涪江风月为谁清，莫向涪翁问姓名。万古涪江流不尽，渔矶月似旧时明。",
            "comment": ""
        },
        {
            "title": "九诵·尧祠",
            "content": "车辚辚兮庙堧，鼓坎坎兮祠下。竽瑟兮并奏，洁时羞兮虔祠事。瑶华为馔兮沆瀣为浆，象笾玉豆兮金鼎煇煌。海珍蔌兮杂错而致态。神之来兮风雨萧萧，前驱於毕兮上有摇。羽林为卫兮虹霓为旗，凤凰左右扰伏蛟螭。神之陈兮金舆。灵欣欣兮胖蚃。德难名兮教务长焘，千万年兮不忘。",
            "comment": ""
        },
        {
            "title": "望江楼",
            "content": "使君分符在唐季，游刃巴西有余地。构楼下瞰大江头，醉眼日观巴水字。唐人诗句自名家，当年登鉴境何赊。遗碣空存苔藓剥，高楼一望重伤嗟。",
            "comment": ""
        },
        {
            "title": "洋州三十景·望云楼",
            "content": "云山日在眼，飞观复看云。原似崇朝雨，飘扬静世氛。",
            "comment": ""
        },
        {
            "title": "杂兴三首",
            "content": "三王贵养老，取重在乞言。酒醴副佳淆，黄发斯皤然。朝廷本忠厚，风俗亦变迁。岂意汉道微，侍中惟少年。耆旧无备问，李公所以难。",
            "comment": ""
        },
        {
            "title": "九诵·河伯",
            "content": "清秋方初兮淫雨降无时，旧坊弗治兮河水泛滥而为灾。潏汩沸渭兮澎湃奔波而沛来，崩腾覆溺兮夫岂河伯不仁。汗漫千晨兮荡然室闾，耄稚惊号兮丘冢为家。蛟螭愤怒兮鱼鳖纵横，鼋{上日下黾}驰骛兮凫骛飞翔。皇天无亲兮视听以民，五序参差兮咎极以滋。圣惟唐尧兮固遭横流，臣有舜禹兮舆心所依。御灾拯溺兮九叙可歌，四凶逐去兮二八以升。天地平成海隅蒙福，白马玉璧兮非神之欲。",
            "comment": ""
        }
    ]
}