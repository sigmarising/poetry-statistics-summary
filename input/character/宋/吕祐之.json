{
    "dynasty": "宋",
    "author": "吕祐之",
    "poems": [
        {
            "title": "禁林讌会之什",
            "content": "高会蓬瀛振德音，崇贤同庆湛恩深。瑞融云露飞宸翰，荣下烟霄饰禁林。凤藻环奇清击石，龙文模琢丽雕金。辞臣喜适逢时愿，睿眷殊敦好士心。华照北门张级绣，秘逾东序敌球琳。玉堂宴罢尤知幸，御牓天章岂易寻。",
            "comment": ""
        },
        {
            "title": "题义门胡氏华林书院",
            "content": "几朝旌表映门闾，更赏林园入画图。迁诏总宜名让水，树巢多恐是慈乌。花迎客馆清香远，竹绕书堂气节殊。我直紫垣无路到，乱云芳草隔洪都。",
            "comment": ""
        }
    ]
}