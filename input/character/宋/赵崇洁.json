{
    "dynasty": "宋",
    "author": "赵崇洁",
    "poems": [
        {
            "title": "读书趣",
            "content": "溪流静阅成签书，未许传讹杂鲁鱼。洙泗渊源应出活，宫墙高大独生虚。乾坤容我承三极，造化凭谁托一嘘。从此已知身即道，便便熟路驾轻车。",
            "comment": ""
        },
        {
            "title": "游亭晚酌",
            "content": "一樽对酌晚临溪，诗景撩人兴不迷。风约滩声侵座冷，月移花影落檐低。银笺白雪心先吐，玉斝黄流手漫提。自庆一时文物会，肯拚身世醉如泥。",
            "comment": ""
        }
    ]
}