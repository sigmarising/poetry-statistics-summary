{
    "dynasty": "宋",
    "author": "薛魁祥",
    "poems": [
        {
            "title": "诗一首",
            "content": "霜风猎猎催寒冬，诸君马首将欲东。出门浩气如长虹，举手欲挂扶桑弓。君家渭阳盖世功，黄沙万里归兵戎。牙旗金甲照天红，江南草木皆春风。黄金筑台高巃嵷，三千珠履夸豪雄。君今联辔登仙篷，绿水依依泛芙蓉。貂蝉出自兜鍪中，蝟锋螳斧一扫空。我忝吴下旧阿蒙，铁砚磨尽平生工。於山未见泰华峰，於人未见欧阳公。借君谈天荐口为先容，他日四方上下追逐如云龙。",
            "comment": ""
        }
    ]
}