{
    "dynasty": "宋",
    "author": "谢岳甫",
    "poems": [
        {
            "title": "大涤洞天留题",
            "content": "朝乘云气上蓬莱，九锁仙峰翠作堆。可惜洞天闲日月，人生能得几回来。",
            "comment": ""
        },
        {
            "title": "大涤洞天留题",
            "content": "天然奇石耸云端，下浸龙泓一掬寒。静听潺湲眠未得，不妨乘月依阑干。",
            "comment": ""
        },
        {
            "title": "大涤洞天留题",
            "content": "入山细问山中事，绀宇琼居八百年。五洞潜通谁缩地，一峰突起解擎天。眼前去马来牛债，梦里骖鸾跨鹄缘。却羡黄冠无一事，卧听箫吹落云边。",
            "comment": ""
        }
    ]
}