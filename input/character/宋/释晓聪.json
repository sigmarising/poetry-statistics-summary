{
    "dynasty": "宋",
    "author": "释晓聪",
    "poems": [
        {
            "title": "偈",
            "content": "晨鸡报晓灵，粥后便天明。灯笼犹瞌睡，露柱却惺惺。",
            "comment": ""
        },
        {
            "title": "示众偈",
            "content": "天晴盖却屋，乘乾刈却禾。早输王税了，鼓腹唱巴歌。",
            "comment": ""
        },
        {
            "title": "法身颂",
            "content": "参禅学道莫茫茫，问透法身北斗藏。余今老倒尪羸甚，见人无力得商量。唯有钁头知我意，栽松时复上金刚。",
            "comment": ""
        },
        {
            "title": "偈",
            "content": "大地雪漫漫，春风依旧寒。说禅说道易，成佛成祖难。",
            "comment": ""
        }
    ]
}