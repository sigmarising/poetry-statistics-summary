{
    "dynasty": "宋",
    "author": "张氏",
    "poems": [
        {
            "title": "诗一首",
            "content": "罗幕泥金窣地垂，夜香烧尽二更时。不知帘外溶溶月，上到梅花第几枝。",
            "comment": ""
        },
        {
            "title": "赠人",
            "content": "云鬓慵梳睡不忺，倚阑听燕语虚檐。春愁自是无重数，生怕东风揭绣帘。",
            "comment": ""
        },
        {
            "title": "答夫诗二首（唐晅妻张氏）",
            "content": "不分殊幽显，那堪异古今。阴阳徒自隔，聚散两难心。兰阶兔月斜，银烛半含花。自怜长夜客，泉路以为家。",
            "comment": ""
        },
        {
            "title": "寄陈秋塘",
            "content": "五湖风雪分头去，千里淮山信脚行。涉世真成妄男子，谈诗长忆老先生。塘边瓜茹须频灌，郭外田畴粗可耕。莫倚瘦筇吟白发，浪传新句入都城。",
            "comment": ""
        },
        {
            "title": "寄夫（贞元中伉登第辟江西幕不归张以诗寄之",
            "content": "久无音信到罗帏，路远迢迢遣问谁。闻君折得东堂桂，折罢那能不暂归。驿使今朝过五湖，殷勤为我报狂夫。从来夸有龙泉剑，试割相思得断无。",
            "comment": ""
        }
    ]
}