{
    "dynasty": "宋",
    "author": "葛洪",
    "poems": [
        {
            "title": "游天宫寺",
            "content": "昔日经游处，如今意已荒。知君曾命驾，为恨失褰裳。境好因人胜，诗看著脚忙。会须重定约，暇日共相徉。",
            "comment": ""
        },
        {
            "title": "中兴寺琼翠阁次乔梦符韵",
            "content": "兰若凭高处，风虚阁自凉。川林输望迥，日月对闲长。洒落幽人暇，奔驰俗累忙。何时足生理，卜筑并山阳。",
            "comment": ""
        },
        {
            "title": "癸丑腊大暖志之",
            "content": "岁晏风裂肉，今乃顿和柔。玄冥在休许，而使威令收。阴冰澌已泮，礎柱汗交流。敝扇出故箧，老体捐轻裘。细人幸煦燠，君子深噍啁。天地有正气，来往无停辀。春蚕而冬敖，夏假而秋揫。此修或云舛，厥证良不瘳。念昔有名相，死人遗道周。睠焉不敢忽，顾逮一喘牛。彼诚知所职，岂伊调燮羞。嗟予寡所恃，隔绝明与幽。罪戾不自省，胡为忧人臧。",
            "comment": ""
        },
        {
            "title": "涵碧亭",
            "content": "雨歇留蒸湿，明来得翳凉。双嬉鱼欲动，万个竹添长。景到烦诗答，叹多厄日忙。兹游端胜绝，不是学高阳。",
            "comment": ""
        }
    ]
}