{
    "dynasty": "宋",
    "author": "郭舆",
    "poems": [
        {
            "title": "赠王元之出知黄州",
            "content": "杨花飞雪奈愁何，且为湘纍赋九歌。芳草不堪春鵙早，荒林況复夜猿多。风烟经眼怜新隔，魑魅窥人喜乍过。月落横江天柱杳，云山寥寂想鸣珂。",
            "comment": ""
        },
        {
            "title": "上杜世昌相公",
            "content": "恩浃台端礼数宽，不烦鵷笋裛宵寒。即看裾珮趋跄缓，翻识枢衡斡运难。剑履光迎鳌禁紫，丝纶色炫凤池丹。好将寅亮酬天贶，早致亨衢五纬安。",
            "comment": ""
        }
    ]
}