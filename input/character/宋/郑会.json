{
    "dynasty": "宋",
    "author": "郑会",
    "poems": [
        {
            "title": "怀宣州李司法",
            "content": "忆着宣城郡，能诗李法曹。秋今已过半，梦亦罕相遭。风叶乱无数，雨萤飞不高。独来窗下坐，灯影照离骚。",
            "comment": ""
        },
        {
            "title": "刘寺",
            "content": "绍兴妃子寺，步步白云深。丛冢荒难认，寒泉清到今。山高松有子，石老树无心。寺主疎相见，如闻亦解吟。",
            "comment": ""
        },
        {
            "title": "瑞金县道中",
            "content": "野水深深小迳斜，旧时闻是富人家。乱余田地浑无主，近有流移来种麻。",
            "comment": ""
        },
        {
            "title": "富阳江岸",
            "content": "江行吾所爱，不敢厌长途。薄日生花影，轻风老麦须。晚潮人趁渡，春旆客寻酤。却望青山远，青山有鹧鸪。",
            "comment": ""
        },
        {
            "title": "送金松槜归永嘉",
            "content": "可惜西风早，无因得放迟。吹将客归去，空有梦相随。旧舍松根在，新坊酒价低。倘行天竺路，须为记留题。",
            "comment": ""
        },
        {
            "title": "分宁县斋",
            "content": "日高窗下枕书眠，带得吟情到梦边。过鸟触翻枝上雪，飞鸦惊破树头烟。百年世事聊供笑，千里乡心最可怜。亦有门前数竿竹，短琴横膝不须弦。",
            "comment": ""
        },
        {
            "title": "句",
            "content": "君未知人穷相事。",
            "comment": ""
        },
        {
            "title": "梅花",
            "content": "江梅谷寻树槎牙，雪片飘零梅片斜。半有和风到窗纸，不知是雪是梅花。",
            "comment": ""
        },
        {
            "title": "拟行行重行行",
            "content": "行行重行行，忆君行路难。十步九萦折，一峰千巑屼。空山叫猿猱，老石藏{搀去扌加犭}{左戋右虎}。美人隔千里，西游何当还。鬓发日已老，带眼日已宽。孤灯照残梦，雨滴芭蕉寒。所思不可见，悒悒清夜阑。",
            "comment": ""
        },
        {
            "title": "橘修乡事",
            "content": "压囊红溜滴真珠，配食江南赤鲤鱼。今日钱塘江上客，自怜吾亦爱吾庐。",
            "comment": ""
        },
        {
            "title": "酬余判院",
            "content": "新篇如许好，欲和费沉思。相聚不为浅，能吟独未知。柳含春细细，梅待雪迟迟。重碧沽官酒，今当与说诗。",
            "comment": ""
        },
        {
            "title": "夏日吴园",
            "content": "斫藕敲瓜酒面凉，片云如墨不成章。东风忽遣雨西去，相对两乌行夕阳。",
            "comment": ""
        },
        {
            "title": "湖桥用朱申之韵",
            "content": "小倚湖桥数暝鸦，竹篱深闭阿谁家。爱渠一架酴醾白，甚欲敲门觅数花。",
            "comment": ""
        },
        {
            "title": "杨柳",
            "content": "忆别东湖两度春，西湖柳眼又新新。想因一样湖边柳，一样春风一样青。",
            "comment": ""
        },
        {
            "title": "宁都县道中",
            "content": "绿水桥头小钓车，数椽败屋柱槎牙。年年贼火无人住，风落棠梨几片花。",
            "comment": ""
        },
        {
            "title": "南浦亭",
            "content": "山含落日暮光紫，雁带冰雪归影单。柳岸一舟人不渡，芦花风战晚来寒。",
            "comment": ""
        },
        {
            "title": "将抵家遇雨",
            "content": "遄车偏值雨连天，疲马难支又上船。树杪鸦兵催急棹，渡头渔火锁寒烟。论心知己期将近，念子慈亲望久悬。自笑归装无一物，就中强半是诗篇。",
            "comment": ""
        },
        {
            "title": "题邸间壁",
            "content": "荼糜香梦怯春寒，翠掩重门燕子闲。敲断玉钗红烛冷，计程应说到常山。",
            "comment": "【注释】[注释]（1）邸：旅社。（2）酴醾[音“图迷”]：植物名。产于我国。栽培供观赏。[译文]初春的深夜，酴醾的芬芳不时飘入梦中。醒来时，只见翠绿花木掩映着一道道的院门。燕子也安闲地歇息了。烛光渐渐地黯淡下来，房中更显得清冷，计算着出门人的行程，按说他们该到常山地界了吧。"
        },
        {
            "title": "游金精山",
            "content": "春风栈阁晓云寒，中有潺潺一玉湾。白石寨盘青石磴，藓花犹带汉时斑。",
            "comment": ""
        },
        {
            "title": "送孔炳先归宜春",
            "content": "微吟五个字，客路惜年华。人世谁无别，子行吾忆家。湿云生竹菌，晴雪噤梅花。明日烟波远，孤舟自煮茶。",
            "comment": ""
        },
        {
            "title": "与国军道上",
            "content": "时节近清明，去官未放晴。落花春绪懒，飞絮客情轻。新上谁家冢，深林宿处程。相看一卮酒，为尔暂忘情。",
            "comment": ""
        },
        {
            "title": "寿苏友橘",
            "content": "一春湖上看花枝，看到青青杏子肥。家在江南身在浙，年年生日未曾归。",
            "comment": ""
        },
        {
            "title": "寄焦莹中在南康",
            "content": "冬青花落麦登秋，几茺相思欲买舟。近日客来因问讯，又闻触势过池州。",
            "comment": ""
        },
        {
            "title": "西湖客舍",
            "content": "数日秋风早，单衣补未圆。长贫身事缺，多病主人怜。卖药僧归寺，看山客借船。推窗正烟雨，坐看白鸥眠。",
            "comment": ""
        },
        {
            "title": "题邸间壁",
            "content": "酴蘼香梦怯春寒，翠掩重门燕子闲。敲断玉钗红烛冷，计程应说到常山。",
            "comment": ""
        },
        {
            "title": "寄栖贤涣上人",
            "content": "栖贤桥下水流沙，开了菖蒲几度花。想得老师无别事，乱云晴日补袈裟。",
            "comment": ""
        },
        {
            "title": "胡氏书房",
            "content": "腊尽山中不见梅，闭门高枕梦瑶台。午窗晴日蜂喧纸，忽有订溪道士来。",
            "comment": ""
        },
        {
            "title": "天庆观寻裘司直碑",
            "content": "长廊钟鼓静无哗，白发高人自煮茶。可惜断碑无觅处，石坛微雨落松花。",
            "comment": ""
        },
        {
            "title": "陈舍人送蒲萄",
            "content": "黑玉之柈白玉棱，龙须马乳剪寒藤。自怜有母今尘土，持到黄泉唤不应。",
            "comment": ""
        },
        {
            "title": "竹月亭",
            "content": "小栏干上夕阳红，古树根头雪未融。落尽梅花人易老，主张杨柳是春风。",
            "comment": ""
        },
        {
            "title": "九日奉新道中",
            "content": "嫩寒猎猎酒旗斜，古路西风欲暮鸦。何处飞来双蛱蝶，也知篱落有黄花。",
            "comment": ""
        },
        {
            "title": "答田耕叟",
            "content": "五字推敲苦，君来尉所思。眼虽如旧识，心即要相知。屋冷云归早，窗深月过迟。过从无百步，清话绻论语。",
            "comment": ""
        },
        {
            "title": "续潘探花捣衣曲",
            "content": "白石砧，秋沉沉。家家捣衣灯下补，惟有妾家心最苦。妾初嫁来能几时，良人从军今不归。去时杨花未飞絮，欲着春衫裁白苧。秋来暑尽白苧寒，远征未必便可还。宫裘止是赐上将，良人犹在行伍间。捣衣捣衣寄将去，闻道分兵又西戍。茫茫莎草生寒尘，沙场不见愁杀人。堂前阿姑老，得君早归好。捣衣捣衣空断魂，因□上有双泪痕。边功未成君着力，妾身孤单君莫忆。",
            "comment": ""
        },
        {
            "title": "寿苏友橘",
            "content": "人谁安逸浪中鱼，事费经营纲上蛛。记得去年生日酒，去年无此白髭须。",
            "comment": ""
        },
        {
            "title": "题岘坡书院",
            "content": "羊公碑字晋苔昏，中有襄人古泪痕。忆作风烟涨尘土，自今日月照乾坤。维瓯有客伤前哲，以岘名坡续后昆。且莫掀客看凫白，为君王洗汉江浑。",
            "comment": ""
        },
        {
            "title": "梅雪堂",
            "content": "素心甘澹泊，秉节性贞固。开堂抚垂云，徘徊阅嘉树。孤根倚绝壁，清光更回互。生平铁石肠，不受纤尘污。雇结岁寒盟，相依共迟暮。",
            "comment": ""
        },
        {
            "title": "黄叔敏许惠水栀子",
            "content": "八觚台子净无尘，六尺屏风一欠伸。忽忆西家水栀子，多时愁杀读骚人。",
            "comment": ""
        },
        {
            "title": "豫章客楼",
            "content": "荠菜花开雨未晴，章江烟柳正愁人。无钱可买东风醉，自写唐诗过一春。",
            "comment": ""
        },
        {
            "title": "送程岘坡过扬州",
            "content": "轻衫湿雨过淮东，鹤背功名酒一中。歇马不须寻古事，隋家陵树正秋风。",
            "comment": ""
        },
        {
            "title": "题邸间壁",
            "content": "酴釄香梦怯春寒，翠掩重帘燕子閒。敲断玉钗红烛冷，计程应说到常山。",
            "comment": ""
        },
        {
            "title": "衢州道中",
            "content": "生危蔷薇插鬓斜，闲随女伴摘新茶。回头见客低头笑，却拾残花帖面花。",
            "comment": ""
        },
        {
            "title": "宝藏寺雨中",
            "content": "秋城雨气白纷纷，不见青山只见云。古寺半欹僧去尽，乱鸦飞上五王坟。",
            "comment": ""
        },
        {
            "title": "简颉监酒",
            "content": "小立西风翠袖垂，淡黄蛱蝶□高低。重门不锁秋香冷，何处人家有木犀。",
            "comment": ""
        },
        {
            "title": "寒夜怀郑泽民",
            "content": "布袍寒旋整，图事少曾谐。挈屋来游浙，修弓欲渡淮。家贫这遣妹，母老苦为怀。深夜青灯坐，思君命亦乖。",
            "comment": ""
        },
        {
            "title": "斋中独坐",
            "content": "香杀柑花麝不如，晚窗重理读残书。饥乌只道无人在，偷觑盆池一个鱼。",
            "comment": ""
        },
        {
            "title": "定斋",
            "content": "乱叶不停风衮衮，狂澜既倒浪滔滔。碧潭深处无人见，归尽浮云月正高。",
            "comment": ""
        },
        {
            "title": "谢送酒",
            "content": "刺豹朝淋血，烹龙莫泣脂。分君新瓮盎，及我旧鸱夷。竹叶供浮蚁，春风入朵颐。扶衰拜嘉惠，时复一中之。",
            "comment": ""
        },
        {
            "title": "寿苏友橘",
            "content": "金轮王寿三千岁，铜狄人生五百年。兹事不须皆援古，无灾无难即神仙。",
            "comment": ""
        },
        {
            "title": "闻黄叔敏双陆因寄",
            "content": "水晶帘动影傞傞，白玉棋盘金字窠。赢得阿谁花十八，日长深院笑声多。",
            "comment": ""
        },
        {
            "title": "寄熊秋堂",
            "content": "醉踏青山忆旧游，两年流落古杭州。梦随云影忽东去，石上藓花无限秋。",
            "comment": ""
        },
        {
            "title": "白衣寺",
            "content": "白衣古寺瞰江流，隔断红尘不记秋。深羡老僧心入定，禅房花木四时幽。",
            "comment": ""
        },
        {
            "title": "吉州寓舍",
            "content": "处世例营营，好山长自青。鹊毛秋净澍，鸽影夜竛竮。无客谈时事，听人讲佛经。虽然非所好，亦足尉飘零。",
            "comment": ""
        },
        {
            "title": "一室",
            "content": "坐眠惟一室，贫与病相依。风急夜沽酒，月明秋捣衣。异乡身是寄，久客事俱非。忽忽谁可语，满庭黄叶飞。",
            "comment": ""
        },
        {
            "title": "寄江西友人",
            "content": "浮云净尽倚栏干，西望南楼未得还。怕有旧人相借问，为梅移怪近孤山。",
            "comment": ""
        }
    ]
}