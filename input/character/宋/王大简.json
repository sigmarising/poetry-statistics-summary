{
    "dynasty": "宋",
    "author": "王大简",
    "poems": [
        {
            "title": "浣溪沙",
            "content": "拂面凉生酒半醒。廉纤小雨晚初晴。过云无定月亏盈。庭户不关春悄悄，阑干倚遍夜深深。几回风竹误人听。",
            "comment": ""
        },
        {
            "title": "更漏子",
            "content": "梦期疏，书约误。肠断夜窗风雨。灯晕冷，漏声遥。酒消愁未消。想天涯，芳草碧。人与芳春俱客。凭杜宇，向江城。好啼三两声。",
            "comment": ""
        }
    ]
}