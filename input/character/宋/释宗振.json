{
    "dynasty": "宋",
    "author": "释宗振",
    "poems": [
        {
            "title": "酬人偈",
            "content": "我有一机，直下示伊。青天霹雳，电卷星驰。德山临济，棒喝徒施。不传之妙，於汝何亏。",
            "comment": ""
        },
        {
            "title": "答圆悟偈",
            "content": "露柱抽横骨，虚空弄爪牙。直饶玄会得，犹是眼中沙。",
            "comment": ""
        },
        {
            "title": "书壁",
            "content": "住在千峰最上层，年将耳顺任腾腾。免教名字挂人齿，甘作今朝百拙僧。",
            "comment": ""
        }
    ]
}