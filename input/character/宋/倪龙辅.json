{
    "dynasty": "宋",
    "author": "倪龙辅",
    "poems": [
        {
            "title": "蔷薇",
            "content": "洛本空藏画牡丹，海棠出蜀近应难。莫嫌村巷蔷薇野，春晚犹堪取次看。",
            "comment": ""
        },
        {
            "title": "登楼有感",
            "content": "好趁西风理钓舟，半生书剑两悠悠。凭高有恨无人识，空负关河万里秋。",
            "comment": ""
        },
        {
            "title": "宫怨",
            "content": "翠袖无香镜有尘，一枝花瘦不藏春。十年不识君王面，始信婵娟解误人。",
            "comment": ""
        },
        {
            "title": "藏一山房",
            "content": "屋小书千古，身闲心五湖。从人笑迂阔，于道转清孤。涯涘观诗砚，阳春借酒壶。江边折黄菊，共感老头颅。",
            "comment": ""
        },
        {
            "title": "钱谦斋新居",
            "content": "携琴载鹤又如京，隐处如村却近城。吴越山从楼外起，江湖水到宅前清。草将春色归新句，梅着寒香暖旧盟。最喜出门天咫尺，摩挲老眼看升平。",
            "comment": ""
        },
        {
            "title": "酬答",
            "content": "人生乐处是家山，归即须归说便难。吾道何尝拘出处，丈夫例不怕饥寒。一天明月随诗笠，万古清风在钓竿。浮利浮名尽如许，笑他开眼梦邯郸。",
            "comment": ""
        },
        {
            "title": "六经",
            "content": "四十馀万字，字字寓经纶。其用通天下，何尝语世人。壁藏终有汉，灰冷亦无秦。永永扶三极，难穷此道神。",
            "comment": ""
        }
    ]
}