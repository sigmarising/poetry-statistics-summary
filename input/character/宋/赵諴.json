{
    "dynasty": "宋",
    "author": "赵諴",
    "poems": [
        {
            "title": "游天衣寺",
            "content": "世称幽景属金仙，若是精蓝岂妄传。涧湧双泉雷出地，山围四面管窥天。唐僧手泽神毫健，梁帝宸恩宝器妍。今日喜偿平昔志，更逢闽客此安禅。",
            "comment": ""
        },
        {
            "title": "游云门寺",
            "content": "竟夕雨声寒，黎明日气暄。峰峦添积润，谿涧涨新痕。钟鼓连三寺，杉松共一邨。不须游赏遍，丽句满清轩。",
            "comment": ""
        },
        {
            "title": "和孔司封题蓬莱阁",
            "content": "龙卧山形滴翠微，翚飞阁势抅空危。六鳌不是湖中蛰，一岛疑从海上移。屏障笺毫吟咏处，神仙罗绮燕游时。自惭为吏非香案，又蹑云梯从使麾。",
            "comment": ""
        },
        {
            "title": "游戒珠寺",
            "content": "欲游城郭应难遍，每访湖山亦自劳。坐致眼前无限景，僧房寄处蕺峰高。",
            "comment": ""
        }
    ]
}