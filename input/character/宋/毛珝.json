{
    "dynasty": "宋",
    "author": "毛珝",
    "poems": [
        {
            "title": "浣溪纱/浣溪沙",
            "content": "绿玉枝头一粟黄。碧纱帐里梦魂香。晓风和月步新凉。吟倚画栏怀李贺，笑持玉斧恨吴刚。素娥不嫁为谁妆。",
            "comment": ""
        },
        {
            "title": "踏莎行",
            "content": "顾曲多情，寻芳未老。一庭风月知音少。梦随蝶去恨墙高，醉听莺语嫌笼小。红烛呼卢，黄金买笑。弹丝踮屣长安道。彩笺拈起锦囊花，绿窗留得罗裙草。",
            "comment": ""
        }
    ]
}