{
    "dynasty": "宋",
    "author": "顾逢友",
    "poems": [
        {
            "title": "史云麓先生席上赠顾梅山",
            "content": "五字诗名著少年，端嘉诸老喜相传。几回春雨堂中醉，笑拍阑干月正圆。",
            "comment": ""
        },
        {
            "title": "题吴田园杂兴诗",
            "content": "一卷田园杂兴诗，世人传诵已多时。其中字字有来处，不是笺来不得知。",
            "comment": ""
        },
        {
            "title": "顾君际号梅山",
            "content": "数亩萧疏一径宽，散飞香雪遍林端。应思处士桥边路，吟绕横枝月影寒。",
            "comment": ""
        },
        {
            "title": "顾君际近集",
            "content": "有诏曾求魏仲先，草堂飞鹤避茶烟。晚营馁鬼今何限，弱冠诗名六十年。",
            "comment": ""
        },
        {
            "title": "御览所同顾君际检书",
            "content": "金锁朱门次第开，万签黄册绝尘埃。此中亦有先生稿，应是曾经御览来。",
            "comment": ""
        }
    ]
}