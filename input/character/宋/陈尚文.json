{
    "dynasty": "宋",
    "author": "陈尚文",
    "poems": [
        {
            "title": "题江国录先生石室",
            "content": "海甯邑屋千山环，幽人更爱山中山。山城已远人烟寒，江君石室深巑屼。闻君十载栖长安，焉能敛翼萦岩峦。卧龙要自南阳蟠，东山不为携红颜。迩侧身天地间，不如一室中宽閒。探书禹穴万卷完，养成雾豹非一斑。素琴无弦心自弹，泰高高水潺潺。山中閴兮谁往还，云无心兮抱幽关。青山白云足为侣，无心胡为恋君宇，冷君衣裳润君碍。人间岁月易今古，傅说一去不可伫。苍梧何如出飞雨，不崇朝兮苏九土。",
            "comment": ""
        }
    ]
}