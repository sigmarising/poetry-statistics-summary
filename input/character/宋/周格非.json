{
    "dynasty": "宋",
    "author": "周格非",
    "poems": [
        {
            "title": "绿头鸭/多丽",
            "content": "陇头泉，未到陇下轻分。一声声、凄凉呜咽，岂堪侧耳重闻。细思量、那时携手，画楼高、帘幕黄昏。月不长圆，云多轻散，天应偏妒有情人。自别後、小窗幽院，无处不消魂。罗衣上，残妆未减，犹带啼痕。自一从、瓶沈簪折，杳知欲见无因。也浑疑、事如春梦，又只愁、人是朝云。破境分来，朱弦断後，不堪独自对芳樽。试与问，多才谁更，匹配得文君。须知道，东阳瘦损，不为伤春。",
            "comment": ""
        }
    ]
}