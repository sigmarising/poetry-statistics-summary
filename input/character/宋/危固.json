{
    "dynasty": "宋",
    "author": "危固",
    "poems": [
        {
            "title": "广福院",
            "content": "二月杨花满路飞，莺皇清巧弄晴晖。谁知骚雅寻芳客，寂寞东风马上归。",
            "comment": ""
        },
        {
            "title": "送僧归西林院",
            "content": "振锡西林去，清闲称所依。高巢孤鹤返，深谷片云归。野色供吟笔，秋光射衲衣。长亭携别处，落日半沉晖。",
            "comment": ""
        },
        {
            "title": "隐居",
            "content": "高士隐居处，迢迢绿水湾。数间玉川屋，七里子陵滩。出入是非外，醉醒文字间。千鍾天子禄，不肯换清闲。",
            "comment": ""
        },
        {
            "title": "福山寺",
            "content": "覆船山色翠峨峨，栽石藏云不厌多。达理禅师超彼岸，莫疑身外有风波。",
            "comment": ""
        }
    ]
}