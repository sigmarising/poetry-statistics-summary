{
    "dynasty": "宋",
    "author": "程师孟",
    "poems": [
        {
            "title": "宝严院",
            "content": "路口百馀松，南唐古梵宫。溪边石不断，钵里饭无穷。山态时时别，泉声处处同。元宗遗手墨，犹足耀门风。",
            "comment": ""
        },
        {
            "title": "句",
            "content": "高城落日龙吟角，远水浮烟蜃吐楼。",
            "comment": ""
        },
        {
            "title": "汤泉二首",
            "content": "山半炎泉涌不停，阴阳为炭自燻蒸。天公不许杨妃见，留待年年浴众僧。",
            "comment": ""
        },
        {
            "title": "句",
            "content": "收得一般潇洒物，龟形人送鹤书来。",
            "comment": ""
        },
        {
            "title": "游枫桥偶成",
            "content": "晚泊桥边寺，迎风坐一轩。好山平隔岸，流水漫过门。朱舫朝天路，青林近郭村。主人头似雪，怪我到多番。",
            "comment": ""
        },
        {
            "title": "寒食游九仙乌石二山",
            "content": "城中无事喜寻山，千里提封并海宽。宾客相从筵既冷，士民同出食犹寒。芳园病叶堆何限，古院闲花落几般。谁道异乡多感慨，登临迟却十年官。",
            "comment": ""
        },
        {
            "title": "句",
            "content": "欧冶池塘晴潋滟，越王山寺晓玲珑。",
            "comment": ""
        },
        {
            "title": "枫桥寺",
            "content": "门对云山画不知，师今一念六年居。邇来寺好尤潇洒，张继留题内翰书。",
            "comment": ""
        },
        {
            "title": "入涌泉道中",
            "content": "小航时过越溪头，当日吴宫事可求。西子冶容来作饵，伍员忠愤反为雠。虽无别馆虹蜺带，但有荒台麋鹿游。高望太湖千万顷，夕阳依旧水东流。",
            "comment": ""
        },
        {
            "title": "句",
            "content": "芍药□难种。",
            "comment": ""
        },
        {
            "title": "入涌泉道中",
            "content": "谁何不欲蚤忘机，今已高年古亦稀。翠柳阴中黄鸟过，青山影里白鸥飞。新春已到无高下，故里重过有是非。人意不如毛羽意，声声犹道不如归。",
            "comment": ""
        },
        {
            "title": "秦少游题郡中蓬莱阁次其韵",
            "content": "半天钟鼓宴峥嵘，早晚阴晴景旋生。湖暖水香春载酒，月寒云白夜闻笙。金龟破海头争出，玉鹭排烟阵自横。我是蓬莱东道主，倚栏长占日初明。",
            "comment": ""
        },
        {
            "title": "送虔州通判周茂叔对移永州",
            "content": "移官远过耒阳西，好景重重合尽题。永水自然胜灨水，浯溪应不让濂溪。沙头候吏瞻旗脚，境上乡人待马蹄。会是忠贤流落处，至今兰芷尚萋萋。",
            "comment": ""
        },
        {
            "title": "句",
            "content": "行吟渐出蕉花岭，归梦应先荔子楼。",
            "comment": ""
        },
        {
            "title": "句",
            "content": "邻家不惜山中景，借与清泉作水帘。",
            "comment": ""
        },
        {
            "title": "与伯常会宿宿猿洞",
            "content": "双塔和云宿翠屏，梦魂千里到禅扃。还教画手添新意，一簇林猿伴二星。",
            "comment": ""
        },
        {
            "title": "次韵元厚之少保留题朱伯原秘校园亭三首",
            "content": "碧瓦春城十万家，可怜夫子独堪嗟。园林犹有前朝木，冠盖难寻故主花。亭瞰夕阳邻古刹，池通野水见晴沙。天然操尚无尘滓，合住蓬莱弄彩霞。",
            "comment": ""
        },
        {
            "title": "汤泉二首",
            "content": "曾看华清旧浴池，此泉何日落天涯。徘徊却想开元事，不见莲花见荔枝。",
            "comment": ""
        },
        {
            "title": "晚登威武军鼓角楼",
            "content": "百尺谯门戍万兵，黄昏初动画龙声。铜钲犹是闽王点，银秤才悬汉守更。四面僧夸金作界，半年人看玉为城。官程稍近千余里，不到侬家向此行。",
            "comment": ""
        },
        {
            "title": "入涌泉道中",
            "content": "寒林已见早梅芳，尽日临流野与长。门外牛羊人自得，篱边鸡犬盗谁防。三江夜色沧浪白，千里秋香{禾巴}稏黄。借问船中何所有，橙虀鲈鱠酒先尝。",
            "comment": ""
        },
        {
            "title": "荔枝二首",
            "content": "重门画戟公堂峻，万瓦清烟使宅雄。草服劝耕菖叶绿，罗裙送酒荔枝红。",
            "comment": ""
        },
        {
            "title": "醉石",
            "content": "万仞峰前一水傍，晨光翠色助清凉。谁知片石多情甚，曾送渊明入醉乡。",
            "comment": ""
        },
        {
            "title": "宿猿洞和张徽韵",
            "content": "更深应是枕双欹，思得臯夔事业齐。终为清时难退隐，出山甘被百禽啼。",
            "comment": ""
        },
        {
            "title": "题共乐亭",
            "content": "千门日照珍珠市，万心烟生碧玉城。山海是为中国藏，梯航尤见外夷情。",
            "comment": ""
        },
        {
            "title": "句",
            "content": "每日要忙须一到，夜深长是点灯来。",
            "comment": ""
        },
        {
            "title": "宿猿洞饯仲谟",
            "content": "洞口车轮欲去地，江山风物动光辉。不须猿鹤相惊怨，自是君王未放归。",
            "comment": ""
        },
        {
            "title": "句",
            "content": "故园楼台千佛寺，新城歌舞万人家。",
            "comment": ""
        },
        {
            "title": "牛头寺",
            "content": "前日闽都旧长官，穷冬从此据征鞍。牛头寺里千峰月，水口村边万石滩。竹叶尽来堂少暖，荔枝无处地多寒。明朝出境重回首，已约三山马上看。",
            "comment": ""
        },
        {
            "title": "入涌泉道中",
            "content": "道出横塘跨石梁，塘南塘北稻花香。风吹舴艋轻如驶，日照浮图峻若翔。远岸渔樵三两两，近村鹅鸭一行行。回头却指城南路，云屋朱楼气郁苍。",
            "comment": ""
        },
        {
            "title": "句",
            "content": "苍烟巷陌青榕木。",
            "comment": ""
        },
        {
            "title": "越山亭",
            "content": "江山千古仙人地，城郭三春刺史天。文士莫如今日盛，方袍更比别州偏。",
            "comment": ""
        },
        {
            "title": "渔家傲",
            "content": "折柳赠君君且住。",
            "comment": ""
        },
        {
            "title": "句",
            "content": "珊瑚花发客疑真。",
            "comment": ""
        },
        {
            "title": "句",
            "content": "谁家楼台梵王宫，桐蕊桑花次第红。",
            "comment": ""
        },
        {
            "title": "次韵元厚之少保留题朱伯原秘校园亭三首",
            "content": "君家幽寂似山家，闻者其谁不见嗟。闭户几多闲日月，扫园有限旧烟花。书窗燕坐琴横石，吟径徐行杖卓沙。壁有谢公题好句，国人方此识余霞。",
            "comment": ""
        },
        {
            "title": "入涌泉道中",
            "content": "告老清朝分自安，从今荣悴不相关。有愁方见田家乐，无事才知钓叟閒。世故要看终始后，人生未免是非间。妇愤更在公茔侧，一舸夷犹遂往还。",
            "comment": ""
        },
        {
            "title": "次韵元厚之少保留题朱伯原秘校园亭三首",
            "content": "少年为学已名家，才折丹枝病可嗟。节带冰霜凌万竹，文含风露丽于花。也怜美玉犹存璞，人恨良金未出沙。赖有隐居如谷口，直将高意抗青霞。",
            "comment": ""
        },
        {
            "title": "入涌泉道中",
            "content": "舟行如叶泛长川，解水吴儿力可全。风急辄先千浪破，岸欹能把一{上竹下亶}牵。湖沈日影山头画，云漏天光雨足悬。试向中流东北望，城南实塔在门前。",
            "comment": ""
        },
        {
            "title": "卧龙山",
            "content": "闻说林泉便访寻，平田一迳上孤岑。榕阴落处宜千客，荔子生时直万金。尽放迟回官舍近，不妨闲坐石门深。四边稻熟征租了，稍惬农家出郭心。",
            "comment": ""
        },
        {
            "title": "南安军",
            "content": "今日平安出岭时，瘴氛犹觉润征衣。一条路入江南去，万里人从海上归。",
            "comment": ""
        },
        {
            "title": "入涌泉道中",
            "content": "穷冬未见六花飘，春意微微动柳梢。千丈龙形蟠暮岭，一条虹影落溪桥。阊门飞跨何清泚，茂苑繁雄未寂寥。切幸早归频出郭，西山隐客不须招。",
            "comment": ""
        },
        {
            "title": "又会宿猿洞",
            "content": "永感无心蛮搢绅，十年不起卧龙身。一朝黄纸除书下，八郡衣冠尽望尘。",
            "comment": ""
        },
        {
            "title": "句",
            "content": "海上风流荔枝国，人间潇洒菊花天。",
            "comment": ""
        },
        {
            "title": "句",
            "content": "香焚薝蔔岩云院，花发莎罗海山春。",
            "comment": ""
        },
        {
            "title": "升山祠堂",
            "content": "行处松萝深似幄，望中城郭细如棋。清泉可惜藏岩下，不作先生洗药池。",
            "comment": ""
        },
        {
            "title": "上巳游东禅",
            "content": "出城林径起苍烟，白马遗踪俗尚传。第一僧居兰若处，几番身醉荔枝前。百年骚客来题寺，三月游人作乐天。更爱堂头迎太守。路旁先坠碧云编。",
            "comment": ""
        },
        {
            "title": "科漏新成",
            "content": "台门新漏一声闻，从此朝昏百刻分。他日郡人思太守，也须谈及叶参军。风雨虽昏漏不移，百年应未失毫釐。须知万户千门里，正得人间吉凶时。",
            "comment": ""
        },
        {
            "title": "句",
            "content": "昨夜清溪明月里，想君灵魄未消沉。",
            "comment": ""
        },
        {
            "title": "句",
            "content": "天香世界荷花白，御果园林荔子丹。",
            "comment": ""
        },
        {
            "title": "书仲谟先人功德院",
            "content": "高门馀庆本光山，不幸流离五代间。今日太平家可乐，郎君富贵锦衣还。",
            "comment": ""
        },
        {
            "title": "句",
            "content": "亭为新成号狮子，人曾旧隐作龙头。",
            "comment": ""
        },
        {
            "title": "植{木庸}",
            "content": "三楼相望枕城隅，临去重栽木万株。试问国人行往处，不知还忆使君无。",
            "comment": ""
        },
        {
            "title": "入涌泉道中",
            "content": "因省先茔到故都，不妨閒步问耕天。水云苍莽遥连洞，田野低窪稍近湖。秋熟几家收橘柚，日生众口藉菰蒲。今朝偶得西华稻，僧饭年年出玉腴。",
            "comment": ""
        },
        {
            "title": "句",
            "content": "七重楼向青霄动。",
            "comment": ""
        },
        {
            "title": "句",
            "content": "江山自是长生境，城郭今为极乐坊。",
            "comment": ""
        },
        {
            "title": "句",
            "content": "城里人家半读书，学校未尝虚里巷。",
            "comment": ""
        },
        {
            "title": "静游亭",
            "content": "石磴高轩榜静游，度年红叶少惊秋。使君会得山僧意，不放笙歌到上头。",
            "comment": ""
        },
        {
            "title": "游玉尺山寺",
            "content": "永日清阴喜独来，野僧题石作吟台。无诗可比颜光禄，每忆登临却自回。",
            "comment": ""
        },
        {
            "title": "句",
            "content": "为报寻芳沽酒客，年年到此且徘徊。",
            "comment": ""
        },
        {
            "title": "句",
            "content": "最爱荔枝初熟后，人间都在赤城间。",
            "comment": ""
        },
        {
            "title": "句",
            "content": "山自昔来多积雪，寺从与后有遗风。",
            "comment": ""
        },
        {
            "title": "端午出游",
            "content": "三山漂渺蔼蓬莱，一望青天十里平。千骑临流搴翠帷，万人拥道出重城。参差螮蝀横波澜，飞躍鲸鲵斗楫轻。且醉樽前金潋滟，笙歌归道月华明。",
            "comment": ""
        },
        {
            "title": "荔枝二首",
            "content": "水浮蓬岛通宾馆，日出扶桑照戟门。一等翠林无别水，四边惟有荔枝园。",
            "comment": ""
        },
        {
            "title": "越二年正旦又会宿猿洞",
            "content": "夜半春归晓始惊，郁然佳气入山亭。千门喜庆逢元日，一座光华见使星。难得同时传寿斝，合将新句勒诗屏。渔郎莫向游人道，洞口而今尽不扃。",
            "comment": ""
        },
        {
            "title": "句",
            "content": "阶前玉水茶千指，钵里金沂饭百年。",
            "comment": ""
        }
    ]
}