{
    "dynasty": "宋",
    "author": "李长吉",
    "poems": [
        {
            "title": "方公祠堂迎送神曲",
            "content": "思公不见兮我心愁，渺八荒兮远游。严祀事兮岁修，几来下兮淹留，勤恤祈天兮惠泽同。如父母兮子孙谋，非公休我兮我何以休，谁知公心兮不独桂人是尤。蘅杜兮荐羞，桂醑兮芬浮。临飨兮谁酢酬，胥乐兮和气流。是感是慕兮无昭幽，惠我桂人兮百千秋。菲荐毕陈兮歆斯鉴斯，歌鼓方洽兮送歌继之。拥翠云兮祥风驰，乘雾毂兮扬桂旗。秀峙兮莹澌，可游兮可嬉。来何从兮去莫追，怅望不及兮天一涯。化灾沴兮景贶绥，愿倏尔兮祀事孔时。",
            "comment": ""
        },
        {
            "title": "见旧题壁",
            "content": "小迟点笔醉还嗔，画断萧梁古佛尘。今日重来应抵掌，十年分付未逢人。",
            "comment": ""
        },
        {
            "title": "句",
            "content": "龙首山头桑苧翁。",
            "comment": ""
        },
        {
            "title": "陌上桑",
            "content": "朝采陌上桑，暮采陌上桑。一桑十日采，不见薄情郎。正是吴头桑叶绿，行人莫唱江南曲。",
            "comment": ""
        },
        {
            "title": "晚望",
            "content": "无数寒鸦来过钟，物华心迹偶然同。不知海北江南路，更有愁人立晚风。",
            "comment": ""
        }
    ]
}