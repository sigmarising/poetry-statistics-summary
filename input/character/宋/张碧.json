{
    "dynasty": "宋",
    "author": "张碧",
    "poems": [
        {
            "title": "鸿门",
            "content": "母龙衔日天地昏，八纮叆叇生愁云。秦原走鹿无藏处，纷纷争处围成群。四溟波立鲸相吞，薄摇五岳崩山根。鱼暇舞浪狂鳅鯤，龙蛇胆战登鸿门。星旗羽簇强者尊，黑风白雨东西屯。山河欲拆人烟分，壮士鼓勇君王存。项庄愤气吐不得，亚父{左豆右斗}声天上闻，玉光坠地惊崑崙。留侯气魄吞太平，舌头一寸生阳春。神农女娲愁不言，蛇枯老妪啼泪痕。星曹定秤称王孙，项籍骨轻迷精魂，沛公仰面争乾坤。须臾垓下贼星起，歌声缭绕凄人耳。吴娃捧酒横秋波，霜天月照空城垒。力拔山兮忽到北，骓嘶懒渡乌江水。新丰瑞气生楼台，西楚寒蒿哭愁鬼。三尺霜鸣金匣里，神光一照八千里。汉皇骤马意气生，西南扫地迎天子。",
            "comment": ""
        },
        {
            "title": "林书记蔷薇",
            "content": "东风折尽诸花卉，是个亭台冷如水。黄鹂舌滑跳柳阴，教看蔷薇吐金蕊。双成涌出琉璃宫，天香阔罩红熏笼。西施晓下吴王殿，乱抛娇脸新匀浓。瑶姬学绣流苏幔，绿夹殷红垂锦段。炎洲吹落满汀云，阮瑀庭前装一半。醉且书怀还复吟，蜀笺影里霞光侵。秦娥晚凭栏干立，柔枝坠落青罗襟。殷勤无波绿池水，为君作镜开妆蕊。",
            "comment": ""
        },
        {
            "title": "贫女",
            "content": "岂是昧容华，岂不知机织。自是生寒门，良媒不相识。",
            "comment": ""
        },
        {
            "title": "惜花三首",
            "content": "千枝万枝占春开，彤霞著地红成堆。一窖闲愁驱不去，殷勤对尔酌金杯。老鸦拍翼盘空疾，准拟浮生如瞬息。阿母蟠桃香未齐，汉皇骨葬秋山碧。朝开暮落煎人老，无人为报东君道。留取秾红伴醉吟，莫教少女来吹扫。",
            "comment": ""
        },
        {
            "title": "游春引三首",
            "content": "句芒爱弄春风权，开萌发翠无党偏。句芒小女精神巧，机罗杼绮满平川。五陵年少轻薄客，蛮锦花多春袖窄。酌桂鸣金玩物华，星蹄绣毂填香陌。千条碧绿轻拖水，金毛泣怕春江死。万汇俱含造化恩，见我春工无私理。",
            "comment": ""
        },
        {
            "title": "题祖山人池上怪石",
            "content": "寒姿数片奇突兀，曾作秋江秋水骨。先生应是厌风云，著向江边塞龙窟。我来池上倾酒尊，半酣书破青烟痕。参差翠缕摆不落，笔头惊怪黏秋云。我闻吴中项容水墨有高价，邀得将来倚松下。铺却双缯直道难，掉首空归不成画。",
            "comment": ""
        },
        {
            "title": "答友人新栽松",
            "content": "石门新长青龙髯，虬身宛转云光黏。闻君爱我幽崖前，十株五株寒霜天。越溪老僧头削雪，曾云手植当庭月。三十年来遮火云，凉风五月生空门。愿君栽于清涧泉，贞姿莫迓夭桃妍。□□易开还易落，贞姿郁郁长依然。山童懒上孤峰巅，当窗划破屏风烟。",
            "comment": ""
        },
        {
            "title": "庐山瀑布",
            "content": "谁将织女机头练，贴出青山碧云面。造化工夫不等闲，剪破澄江凝一片。怪来洞口流呜咽，怕见三冬昼飞雪。石镜无光相对愁，漫漫顶上沉秋月。争得阳乌照山北，放出青天豁胸臆。黛花新染插天风，蓦吐中心烂银色。五月六月暑云飞，阁门远看澄心机。参差碎碧落岩畔，梅花乱摆当风散。",
            "comment": ""
        },
        {
            "title": "古意",
            "content": "銮舆不碾香尘灭，更残三十六宫月。手持纨扇独含情，秋风吹落横波血。",
            "comment": ""
        },
        {
            "title": "农父",
            "content": "运锄耕劚侵星起，陇亩丰盈满家喜。到头禾黍属他人，不知何处抛妻子。",
            "comment": ""
        },
        {
            "title": "野田行",
            "content": "风昏昼色飞斜雨，冤骨千堆髑髅语。八纮牢落人物悲，是个田园荒废主。悲嗟自古争天下，几度乾坤复如此。秦皇矻矻筑长城，汉祖区区白蛇死。野田之骨兮又成尘，楼阁风烟兮还复新。愿得华山之下长归马，野田无复堆冤者。",
            "comment": ""
        },
        {
            "title": "秋日登岳阳楼晴望",
            "content": "三秋倚练飞金盏，洞庭波定平如刬。天高云卷绿罗低，一点君山碍人眼。漫漫万顷铺琉璃，烟波阔远无鸟飞。西南东北竞无际，直疑侵断青天涯。屈原回日牵愁吟，龙宫感激致应沈。贾生憔悴说不得，茫茫烟霭堆湖心。",
            "comment": ""
        },
        {
            "title": "幽思",
            "content": "金炉烟霭微，银釭残影灭。出户独裴回，落花满明月。",
            "comment": ""
        },
        {
            "title": "美人梳头",
            "content": "玉堂花院小枝红，绿窗一片春光晓。玉容惊觉浓睡醒，圆蟾挂出妆台表。金盘解下丛鬟碎，三尺巫云绾朝翠。皓指高低寸黛愁，水精梳滑参差坠。须臾拢掠蝉鬓生，玉钗冷透冬冰明。芙蓉拆向新开脸，秋泉慢转眸波横。鹦鹉偷来话心曲，屏风半倚遥山绿。",
            "comment": ""
        },
        {
            "title": "鸿沟",
            "content": "毒龙衔日天地昏，八纮叆叇生愁云。秦园走鹿无藏处，纷纷争处蜂成群。四溟波立鲸相吞，荡摇五岳崩山根。鱼虾舞浪狂鳅鲲，龙蛇胆战登鸿门。星旗羽镞强者尊，黑风白雨东西屯。山河欲拆人烟分，壮士鼓勇君王存。项庄愤气吐不得，亚父斗声天上闻。玉光堕地惊昆仑，留侯气魄吞太华。舌头一寸生阳春，神农女娲愁不言。蛇枯老媪啼泪痕，星曹定秤秤王孙。项籍骨轻迷精魂，沛公仰面争乾坤。须臾垓下贼星起，歌声缭绕凄人耳。吴娃捧酒横秋波，霜天月照空城垒。力拔山兮忽到此，骓嘶懒渡乌江水。新丰瑞色生楼台，西楚寒蒿哭愁鬼。三尺霜鸣金匣里，神光一掉八千里。汉皇骤马意气生，西南扫地迎天子。",
            "comment": ""
        },
        {
            "title": "山居雨霁即事",
            "content": "结茅苍岭下，自与喧卑隔。况值雷雨晴，郊原转岑寂。出门看反照，绕屋残溜滴。古路绝人行，荒陂响蝼蝈。篱崩瓜豆蔓，圃坏牛羊迹。断续古祠鸦，高低远村笛。喜闻东皋润，欲往未通屐。杖策试危桥，攀萝瞰苔壁。邻翁夜相访，缓酌聊跂石。新月出污尊，浮云在巾舄。常隳腐儒操，谬习经邦画。有待时未知，非关慕沮溺。",
            "comment": ""
        }
    ]
}