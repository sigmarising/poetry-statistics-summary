{
    "dynasty": "宋",
    "author": "陶弼",
    "poems": [
        {
            "title": "公安县",
            "content": "门沿大堤入，路趁浅莎行。树短云根拔，山穷地势倾。孤舟难泊岸，远水欲沈城。半夜求津济，烟中荻火明。",
            "comment": ""
        },
        {
            "title": "句",
            "content": "山险不能留霸业，水声唯解送年华。",
            "comment": ""
        },
        {
            "title": "思柳亭",
            "content": "罗池刺史寡尘缘，画战墙头筑望仙。黄鹤与谁同一去，碧桃无主又千年。",
            "comment": ""
        },
        {
            "title": "句",
            "content": "道近可怜驽马骏，时平不见布衣雄。",
            "comment": ""
        },
        {
            "title": "昭州",
            "content": "假守昭平郡，当门桂水清。海遥稀蚌迹，峡近足滩声。",
            "comment": ""
        },
        {
            "title": "题鬼门关",
            "content": "朝过鬼门关，虎迹印玄室。暮过鬼门关，猿声啸苍壁。朝暮悲行人，森然增惨栗。驻马看飞云，蛮烟不见日。回首望江南，万里心何极。美人天一方，双鱼莫能觅。遥望天涯亭，相逢不相识。令我思古人，兴怀感今昔。",
            "comment": ""
        },
        {
            "title": "望安南海口",
            "content": "喜逢晴日破阴霾，望极西南瘴海涯。夷狄古今常反复，朝廷终始务绥怀。何时良将收铜柱，不日孱王弃{上艹下膏}街。惆怅藤桥兵死鬼，年年沙上哭坟骨。",
            "comment": ""
        },
        {
            "title": "又那霸泉",
            "content": "路下洋河水石闲，三分才过二分山。年光欲尽家犹远，岚气虽疏鬓已斑。宾从谈知机独进，儿曹音信喜生还。南风一夜吹乡梦，数刻飞过五领间。",
            "comment": ""
        },
        {
            "title": "句",
            "content": "曾观工部集，中载赤沙湖。",
            "comment": ""
        },
        {
            "title": "岳州",
            "content": "平湖七百里，四望白波围。影触吴天阔，寒吞楚泽微。",
            "comment": ""
        },
        {
            "title": "题献花铺",
            "content": "德裕南迁瘴海涯，路逢山女献山花。平泉公子伤春处，唯有东风吹草芽。",
            "comment": ""
        },
        {
            "title": "句",
            "content": "人心如地少平处，天气似春无冷时。",
            "comment": ""
        },
        {
            "title": "送吕涛典狱之梧州",
            "content": "峡口苍梧县，城依南斗魁。江浑海潮上，地热火山来。草没嘉鱼穴，云封拜表台。到应无狱讼，豆蔻酒频开。",
            "comment": ""
        },
        {
            "title": "罗秀山",
            "content": "寻山人罗秀，旋结草堂居。花露生瓶水，松风落架书。闻猿得句后，见月出行初。此夕云林下，无因梦使车。",
            "comment": ""
        },
        {
            "title": "廉州石",
            "content": "使君合浦来，示我海滨石。千岩秀掌上，大者不盈尺。",
            "comment": ""
        },
        {
            "title": "鸡头",
            "content": "三伏池塘沸，难头美可烹。香囊联锦破，玉指剥珠明。叶皱非莲盖，根甘似竹萌。不应从适口，炎帝亦曾名。",
            "comment": ""
        },
        {
            "title": "紫薇花",
            "content": "人言清禁紫薇郎，草诏紫薇花影旁。山木不知官况别，也随红白上东廊。",
            "comment": ""
        },
        {
            "title": "柳州",
            "content": "黄柑无树井无泉，思柳亭中雨怆然。蛮越至今犹画像，圣唐何事独遗贤。",
            "comment": ""
        },
        {
            "title": "北湖",
            "content": "宁越佳山水，城楼枕北湖。丘陵助形势，沟洫借膏腴。晚景群峰会，春流众壑趋。自知千载后，歌调有农天。",
            "comment": ""
        },
        {
            "title": "顺应庙",
            "content": "白崖山下古松青，暂卷牙旗谒庙灵。见说昆仑关北畔，曾将草木作人形。",
            "comment": ""
        },
        {
            "title": "句",
            "content": "入峡路盘深地底，出泷船下半天中。",
            "comment": ""
        },
        {
            "title": "句",
            "content": "峡猿朝夕听，此地类巴黔。",
            "comment": ""
        },
        {
            "title": "柑子堂",
            "content": "子厚才名甲有唐，话官分得荔支乡。罗池水尽黄柑花，独有空碑在画堂。",
            "comment": ""
        },
        {
            "title": "寄郁林郡守姚道源",
            "content": "越裳济海喜天晴，五叶戈船不度兵。尧舜远方皆乐国，汉唐诸将本书生。",
            "comment": ""
        },
        {
            "title": "西湖",
            "content": "宁越佳山水，西湖似浙城。桂多天竺子，潮欠海门声。路向林梢转，天随野色横。从兹栖泊者，无复渡江情。",
            "comment": ""
        },
        {
            "title": "连州天际岭",
            "content": "南来未见此高峰，下际沧溟上际空。辛苦限蛮成底事，坐看嵩华作三公。",
            "comment": ""
        },
        {
            "title": "祝融峰",
            "content": "曾过祝融峰顶上，步随明月宿禅关。夜深一阵打窗雨，卧听风雷在半山。",
            "comment": ""
        },
        {
            "title": "茉莉花二首",
            "content": "海客园林珠树木，水仙宾从玉簪裳。锦桃每用红丝楼，蜂采须成白蜜房。",
            "comment": ""
        },
        {
            "title": "寄石康县曹元道",
            "content": "屡与南僧谈瘴溪，独推君县好封圻。不同合浦人民众，虽接交州寇盗稀。",
            "comment": ""
        },
        {
            "title": "南岳",
            "content": "祝融何峻极，下看白云根。绝顶人稀，诸峰势独尊。阔能遮日域，高不避天阍。",
            "comment": ""
        },
        {
            "title": "三山亭",
            "content": "红螺蟹新鲈鱠，白藕黄柑晚荔枝。酒尽月斜潮半落，山翁不省上船时。",
            "comment": ""
        },
        {
            "title": "拦蛮山",
            "content": "西去万重山，兹峰独限蛮。天生贼多计，民赖汝为关。设险数州地，防危一日间。守边须以道，绝顶可跻攀。",
            "comment": ""
        },
        {
            "title": "安城即事三首",
            "content": "往岁传闻南诏檄，近时方筑伏波城。安城太守知边计，菡萏花中阅水兵。",
            "comment": ""
        },
        {
            "title": "南宁昆仑关",
            "content": "关路下昆仑，蛮封迤逦分。春光偏著草，雨意不离云。俗异君修德，时平将用文。临溪照绿水，老鬓雪纷纷。",
            "comment": ""
        },
        {
            "title": "登桂州永宁阁",
            "content": "五代浮屠阁，危层不易攀。晓光诸寺塔，晴露别州山。",
            "comment": ""
        },
        {
            "title": "句",
            "content": "渴蜂衔砚水，饥蝶嗅屏花。",
            "comment": ""
        },
        {
            "title": "广州",
            "content": "地穷山亦断，烟水是封圻。外国衣装盛，中原气象非。",
            "comment": ""
        },
        {
            "title": "碧湘门",
            "content": "城中烟树绿波漫，几万楼台树影间。天阔鸟行疑没草，地卑江势欲沉山。人过鹿死寻僧去，船自新康载酒还。闻说耕桑渐苏息，领头今岁不征蛮。",
            "comment": ""
        },
        {
            "title": "题阳朔县舍",
            "content": "石壁高深绕县衙，不离床衽自烟霞。民耕紫芋为朝食，僧煮黄精代晚茶。瀑布声中窥案牍，女萝阴里劝桑麻。欲知言偃弦歌化，水墨屏风数百家。",
            "comment": ""
        },
        {
            "title": "句",
            "content": "黄柑鲈鱠金膏蟹，使我秋风未拂衣。",
            "comment": ""
        },
        {
            "title": "过清湘",
            "content": "岭开蛮坏断，此地下湘川。绿水文如染，丹枫色欲然。瘴消还爱酒，我醉尚忧边。故里谁相访，孤帆出晓烟。",
            "comment": ""
        },
        {
            "title": "茉莉花二首",
            "content": "重译新离越裳国，一枝都掩桂林香。养成崖谷黄蜂蜜，羞死江湖白藕房。",
            "comment": ""
        },
        {
            "title": "屏山",
            "content": "一峰高起塞天关，堪作皇家外屏山。可惜化工安著远，半遮中国半遮蛮。",
            "comment": ""
        },
        {
            "title": "邕州",
            "content": "绝塞多秋色，孤城易夕阳。此间饶宠辱，还我水云乡。",
            "comment": ""
        },
        {
            "title": "宜阳",
            "content": "孤城溪洞里，闻说已堪哀。蛮水如鲜血，瘴天已死灰。吏忧民置毒，巫幸鬼为灾。风土如斯恶，吾来胡为哉。",
            "comment": ""
        },
        {
            "title": "句",
            "content": "北人南斗外，病过雨重阳。",
            "comment": ""
        },
        {
            "title": "辰州",
            "content": "草市人朝醉，畲田夜火明。泷江入地泻，栈道出云行。",
            "comment": ""
        },
        {
            "title": "句",
            "content": "蟹螯红熟鲻鱼活，此兴重来未有时。",
            "comment": ""
        },
        {
            "title": "送赵枢寺丞宰虔化县",
            "content": "路入虔云去，如何轻解携。人烟五岭北，星斗大江西。暖雪梅花树，晴雷赣石溪。青衫欲无泪，不奈鹧鸪啼。",
            "comment": ""
        },
        {
            "title": "句",
            "content": "深入侬黄左右溪，溪边得此岁寒枝。",
            "comment": ""
        },
        {
            "title": "句",
            "content": "兵堪渡海将军老，史不占天处士间。",
            "comment": ""
        },
        {
            "title": "寄饮州洪迩侍禁",
            "content": "僧怜海石为棋子，客惧蛮螺作酒杯。自笑平生喜韬略，此时何计上金台。",
            "comment": ""
        },
        {
            "title": "游龙洞访僧不遇留诗",
            "content": "一锡游何处，岩端静掩扃。独寻危石坐，闲把细泉听。野鼠缘斋钵，山花落静瓶。斜阳过溪去，回首乱峰青。",
            "comment": ""
        },
        {
            "title": "桃",
            "content": "树正含芳酒正醅，熙熙为尔醉春台。一花五出尚可饮，何况重重叠叠开。",
            "comment": ""
        },
        {
            "title": "南湖亭",
            "content": "山城春尽橘花开，袚褉相将上古台。一片晚云含落照，数分残酒伴新梅。谈高綺席终无况，诗落金牋谩有才。多谢南亭湖与月，醉中相送画船回。",
            "comment": ""
        },
        {
            "title": "登邕州城",
            "content": "夜半孤成百尺台，乱虫声里一樽开。忧边日绕南云下，恋阙心随北斗回。",
            "comment": ""
        },
        {
            "title": "句",
            "content": "定王此地元卑湿，义帝江山最上游。",
            "comment": ""
        },
        {
            "title": "安城即事三首",
            "content": "南峤风云久肃清，坏沟残垒号升平。官曹惟识簿书字，民俗不知金鼓改朝换代。",
            "comment": ""
        },
        {
            "title": "合浦还珠亭",
            "content": "合浦还珠旧有亭，使君方似古人清。沙中蚌蛤胎满，潭底蛟龙睡不惊。",
            "comment": ""
        },
        {
            "title": "三公亭落成",
            "content": "北原乔木外，三将旧屯营。草没金鎚蹟，山应玉管声。路随关地迥，江背瘴天轻。异日谁相继，来书第四名。",
            "comment": ""
        },
        {
            "title": "句",
            "content": "不与花争世态红。",
            "comment": ""
        },
        {
            "title": "诗一首",
            "content": "有唐曾宿万家兵，节制东南十一城。此若得人无寇盗，昔之为守尽公卿。",
            "comment": ""
        },
        {
            "title": "天涯亭",
            "content": "雨色丝丝风色娇，天涯亭上觉魂消。一家生意付秋瘴，万里归心随暮潮。兵送远人还海界，吏申迁客入津桥。山公对此聊酣饮，怕见醒来雨鬓凋。",
            "comment": ""
        },
        {
            "title": "山茶花二首",
            "content": "江南池馆厌深红，零落空山烟雨中。却是北人偏爱惜，数枝和雪上屏风。",
            "comment": ""
        },
        {
            "title": "句",
            "content": "天形包旧楚，水影动全吴。",
            "comment": ""
        },
        {
            "title": "邕州",
            "content": "汉节护诸蛮，徘徊瘴疠间。少希铜马式，老厌玉门关。",
            "comment": ""
        },
        {
            "title": "郁林鼓角楼",
            "content": "去岁同登画角城，诸蛮未灭夜论兵。五更将吏知人意，吹作梅花塞外声。",
            "comment": ""
        },
        {
            "title": "那霸泉",
            "content": "昔年观地志，此水出洋河。断岸深无底，平流暗起波。感恩来客少，射影短狐多。未老诸蛮在，楼船空再过。",
            "comment": ""
        },
        {
            "title": "九日登群山楼",
            "content": "节逢重九日，郡占五溪间。止水痕依岸，行云影过山。",
            "comment": ""
        },
        {
            "title": "希静堂",
            "content": "二江明月九峰云，云月堂中希静人。鞭蕖池浅蛙迎雨，钴鉧潭空草送春。",
            "comment": ""
        },
        {
            "title": "菊",
            "content": "九月严霜杀草根，独开黄菊伴金樽。东篱故事何重叠，醉倒花前是远孙。",
            "comment": ""
        },
        {
            "title": "永平寨道中",
            "content": "叠帐深千里，穷途令一隅。北风家信息，南斗客程途。岭势频开合，猿声乍有无。过溪人语笑，隔岸戍烟孤。",
            "comment": ""
        },
        {
            "title": "寄苏州徐处士弁",
            "content": "平南无策鬓如霜，七十峰前隐旧乡。相约祝融孤顶上，借君吟笔画潇湘。",
            "comment": ""
        },
        {
            "title": "衡州三首",
            "content": "秀邑八百里，古今题画难。望高三楚近，影转七州寒。北拆知蛮尽，南低见斗宽。路尽祝融寺，江倾儿率滩。",
            "comment": ""
        },
        {
            "title": "望海岭",
            "content": "望海楼高目力宽，海潮来处是天根。日边市舶程途远，水外亭台景象昏。巨鳄出时防患害，大鵰当北各飞翻。将军有意还铜柱，俯看南溟气欲吞。",
            "comment": ""
        },
        {
            "title": "句",
            "content": "五十溪州五寨城，广宣恩诏谕蛮情。",
            "comment": ""
        },
        {
            "title": "句",
            "content": "落成序嘉宾，煮蟹脍溪鲈。",
            "comment": ""
        },
        {
            "title": "寄梧守",
            "content": "川流八桂末，地势九疑余。不惮勤酬唱，江通丙穴鱼。",
            "comment": ""
        },
        {
            "title": "句",
            "content": "鹿饮沙浑水，猿饥果落云。",
            "comment": ""
        },
        {
            "title": "丹灶山",
            "content": "羽客朝元地，遣坛古寺中。炼成丹龟在，骑去鹤巢空。",
            "comment": ""
        },
        {
            "title": "沅州",
            "content": "使介直登双御阁，州符就领五蛮溪。争雄白鹊临崖斗，忆子玄猿绕涧啼。",
            "comment": ""
        },
        {
            "title": "龙壁",
            "content": "曾看柳侯山水记，信知龙壁好烟霞。谁能写作新屏障，寄与长安富贵家。",
            "comment": ""
        },
        {
            "title": "塞上",
            "content": "星落胡王死，河窍汉使归。雪山经夏冷，天马入秋肥。",
            "comment": ""
        },
        {
            "title": "句",
            "content": "山川通益部，星斗近交州。",
            "comment": ""
        },
        {
            "title": "送吴利见主簿之苍梧",
            "content": "南极苍梧郡，江山号胜游。海天晴动水，峡月夜随舟。",
            "comment": ""
        },
        {
            "title": "黄陵庙",
            "content": "溪上龙蛇屋，萧条帝子祠。竹痕当日泪，山色后人疑。仙服霞留绮，新装月印眉。楚民亡水旱，箫鼓谢神禧。",
            "comment": ""
        },
        {
            "title": "兵器",
            "content": "五代乏真主，奸雄纷僭伪。横磨阔刀剑，白弱相篡弑。我宋有神宜，潜德动天意。故天意若曰，往为我之嗣。神祖拜稽首，乃即皇帝位。不惠兆民乐，不怒诸侯畏。颠倒执玉帛，奔走恐后至。天子赫斯怒，大警巡澶卫。射杀右贤王，遂斩匈奴臂。狼心贴然服，结好同昆弟。自此雨河间，寂寂无戎备。卒闲喜夜歌，将老贪春睡。自此为太平，恍逾三十岁。戎昊乘我间，南驰贺兰骑。阳关久夜开，枢朽不可闭。阵云起秦雍，杀气横泾渭。使臣股栗奏，宰相瞋目议。佥曰亟发兵，竖子坑甚易。仓皇筑边垒，未战力先瘁。遇迫开库兵，士蚀锋芒脆。防秋采旧屯，推毂谋新寄。旧屯老且死，少者无实艺。良由不训练，手足迷击刺。新寄将家子，从小生富贵。六韬未曾读，口但知肉味。师复从中御，进退由阍寺。权轻号令冗，雨战无遗类。曹公弃七军，晋人获三师。吾兵自此丧，有诏新其制。此器不预设，良田不训练。手足迷击刺。新寄将家子。从小生富贵，六韬未曾读。口但知肉味，石复从总御。进截会稽空，铁烹董山碎。供亿稍后期，鞭朴异他罪。愁氛壅太虚，霁景昼冥晦。我闻郭汾阳，料敌多奇异。单箠论突厥，蕃酋双膝坠。又闻李西平，临戎有英气。身著工锦袍，怀光肝胆碎。是知用兵术，在人不在器。君耳舜高听，君目舜明视。愿采谋略长，勿倚干戈锐。",
            "comment": ""
        },
        {
            "title": "过龙平",
            "content": "数家深峡里，灯火似渔村。客梦稀星外，虫声短草根。发疏怜枕软，意倦觉灯昏。待晓酤蛮酒，苍梧奠舜魂。",
            "comment": ""
        },
        {
            "title": "句",
            "content": "远草牛羊动，暗潭虾蟹明。",
            "comment": ""
        },
        {
            "title": "端研诗赠王欲",
            "content": "端石如池状，润疑云雨通。粗官不识字，好去伴诗翁。",
            "comment": ""
        },
        {
            "title": "使光亭",
            "content": "亭上三峰臂五湖，皇华人到此躇蹰。乡民看取黄龙节，郡吏听宣赤凤书。南下威如霜落后，抚边恩似雨来初。离筵河用银灯烛，自有双星照使车。",
            "comment": ""
        },
        {
            "title": "宾州二首",
            "content": "何处登临好，城楼对万山。新青上孤垒，远黑落诸蛮。竹引风穿壁，苔随雨上阶。有时宁免俗，银烛间金钗。",
            "comment": ""
        },
        {
            "title": "登昆仑台",
            "content": "落照古城隅，边风动隼旟。久闲忘战略，多病热医书。白发随年短，新情与世疏。桃花春水起，还钓旧溪渔。",
            "comment": ""
        },
        {
            "title": "句",
            "content": "双鱼远客书来报，复有珠随旦暮潮。",
            "comment": ""
        },
        {
            "title": "昭州",
            "content": "假守昭平郡，偷闲少送迎。亭标梅句老，堂识敬公名。",
            "comment": ""
        },
        {
            "title": "广州",
            "content": "石门见月随潮早，洸口闻猿上峡迟。新酒满篘蛮妪店，古碑当道海神祠。",
            "comment": ""
        },
        {
            "title": "桂州",
            "content": "乱草藏边路，寒禽下戍楼。伏波渠水浅，难载济川舟。",
            "comment": ""
        },
        {
            "title": "融州仙岩",
            "content": "溪僧过此说山公，游遍真仙洞府中。乳石岩边得灵草，可能封裹寄衰翁。",
            "comment": ""
        },
        {
            "title": "昭州",
            "content": "假守昭平郡，诗情比阆仙。蝉声风叶外，鸟影月池边。",
            "comment": ""
        },
        {
            "title": "登潮月亭",
            "content": "渡头人语知潮上，下看南江东北流。试引轻帆学归去，茶山溪浅却回舟。",
            "comment": ""
        },
        {
            "title": "送临桂令戴若纳出岭",
            "content": "五岭生还少，无辞酒满觞。共经边寇事，先出瘴烟乡。楚树蝉声早，湖天日影凉。此行休问路，宫阙斗杓旁。",
            "comment": ""
        },
        {
            "title": "桂州",
            "content": "朝夕云山满县郛，削成犀笋几千株。游人借笔抄诗板，远客投书乞画图。",
            "comment": ""
        },
        {
            "title": "句",
            "content": "扁舟兴尽县城休去，五岭以南皆洞庭。",
            "comment": ""
        },
        {
            "title": "丁香",
            "content": "万枝千叶递相貌，内结花心外结身。草木至微犹有合，悲哉你子与君臣。",
            "comment": ""
        },
        {
            "title": "辰州",
            "content": "东海旧声屋，南江新塞垣。玺书行绝域，铜柱入中原。草暖闻鸣鹿，江清对饮猿。何时一樽酒，重上谢公轩。",
            "comment": ""
        },
        {
            "title": "膏泽峰",
            "content": "石壁含天泽，南山第一重。旱时先出雨，阴穴又乘龙。云影摇诸壑，雷声起半空。何当大滂沛，尽活四方农。",
            "comment": ""
        },
        {
            "title": "题烟霞驿",
            "content": "歌声野色中，人乐岁时丰。暑雨阻阳杂，秋田早晚同。岭云无烈日，江树足凉风。自指香山语，前村有路通。",
            "comment": ""
        },
        {
            "title": "野香亭",
            "content": "野香亭下新开萼，半是夭桃半是梅。旧说武陵源上去，今疑大庾岭边来。人闲亭上醒还醉，夭暖墙头落又开。宾客笑谈民鼓舞，不知何者号春台。",
            "comment": ""
        },
        {
            "title": "句",
            "content": "假守昭平郡，公余访沿天。",
            "comment": ""
        },
        {
            "title": "句",
            "content": "惠雨随风至，炎凉顷刻分。",
            "comment": ""
        },
        {
            "title": "过苍梧",
            "content": "近海江声急，孤舟下杳冥。峡泉飞暴雨，滩石走群星。水有潇湘色，猿同巴蜀听。令人思舜德，一望九嶷青。",
            "comment": ""
        },
        {
            "title": "阳朔县",
            "content": "五管新多事，轻车屡往还。勤劳成白发，故旧是青山。树色才分楚，江声未出蛮。自惭迎候少，无惠及孤鳏。",
            "comment": ""
        },
        {
            "title": "秋日登南城台",
            "content": "江国家书少，秋台寒草生。无人来远渡，尽日上高城。落照悬渔布，孤烟起戍营。东篱故园菊，又向酒中倾。",
            "comment": ""
        },
        {
            "title": "柳",
            "content": "杨子江头流水澌，长安陌上暖风吹。黄金璎珞雪晴后，碧玉珑璁春尽时。端的园林俱不及，等闲台榭便相宜。思量也是多情物，占与人间赠另离。",
            "comment": ""
        },
        {
            "title": "三海岩",
            "content": "灵邑西南古洞天，我来方信海为田。无名不入州图载，有路空闻野老传。此日登山人采蚌，当时饮马壳留钱。颜公昔记麻姑说，三变柔桑事果然。",
            "comment": ""
        },
        {
            "title": "句",
            "content": "画舫行春处，潇湘二水涯。",
            "comment": ""
        },
        {
            "title": "畲田",
            "content": "畲田过雨小溪浑，远近云峰互吐吞。殊俗易昏三里雾，阳崖忽露一家村。桂花香里寻僧寺，榕叶阴中掩县门。井税未输兵四后，心勤抚字且休论。",
            "comment": ""
        },
        {
            "title": "句",
            "content": "晋兴由师让，楚败以师喧。",
            "comment": ""
        },
        {
            "title": "柳州",
            "content": "唐室衣冠四百秋，元和台省尽名流。谁人肯为交朋死，乞以罗池换播州。",
            "comment": ""
        },
        {
            "title": "句",
            "content": "昨夜书中得新记，梦魂飞入镆铘关。",
            "comment": ""
        },
        {
            "title": "句",
            "content": "青山通象郡，白浪下灵渠。",
            "comment": ""
        },
        {
            "title": "会仙岩",
            "content": "寂寂长冥洞，涓涓漱玉泉。凤笙闻夜半，鹤双认云边。煮茗寻安老，披莎访稚川。于中得消息，何用买山钱。",
            "comment": ""
        },
        {
            "title": "句",
            "content": "箫鼓不分忧乐事，衣冠难辨吉凶人。",
            "comment": ""
        },
        {
            "title": "继老堂",
            "content": "冷酒十分无客送，轻国一雨有民攀。将老未闻金作印，师寒犹用铁为衣。",
            "comment": ""
        },
        {
            "title": "安城即事三首",
            "content": "金鼓声阑剑戟收，使君回上雅歌楼。樽前一节清商曲，销尽穷边万里愁。",
            "comment": ""
        },
        {
            "title": "荔支",
            "content": "五月南游渴，欣逢荔子丹。壳匀仙鹤顶，肉露白晶丸。色映离为火，甘殊木作酸。枝繁恐相染，树重欲成团。赤蚌遗珠颗，红犀露角端。爽能消内热，润可濯中干。桂岭无霜处，梅天暴雨残。□□□□□，□□□□□。一簇冰蚕茧，千苞火凤冠。隔瓤银叶嫩，透膜玉浆寒。",
            "comment": ""
        },
        {
            "title": "句",
            "content": "枭鸣社旁树，盗发冢中金。",
            "comment": ""
        },
        {
            "title": "蝶",
            "content": "暖翅玉罗薄，香须金钱微。青春二三月，白日一双飞。露重休深入，风高且暂归。南园芳树下，燕雀最多机。",
            "comment": ""
        },
        {
            "title": "题武溪龙书庙壁",
            "content": "路到龙楼处，阴森觉有灵。山腰过云黑，石眼出泉腥。",
            "comment": ""
        },
        {
            "title": "全州",
            "content": "南北东西几万峰，郡城如在画屏中。何人截断湘妃竹，半蘸秋江作钓筒。",
            "comment": ""
        },
        {
            "title": "园居",
            "content": "篁韵松涛入耳清，诛茅欣见径初成。更添苍柏雨非辈，相伴高枝作雨声。",
            "comment": ""
        },
        {
            "title": "句",
            "content": "六月三湘风日闲，偶随樵客到禅关。",
            "comment": ""
        },
        {
            "title": "句",
            "content": "今日昆仑关外将，也能酣醉也能吟。",
            "comment": ""
        },
        {
            "title": "莫铘关",
            "content": "三任边州六往还，此时才入莫铘关。访僧莫道无闲事，手指青天口说山。",
            "comment": ""
        },
        {
            "title": "入桂林",
            "content": "满耳洋洋分岭泉，早秋时候晚凉天。稻花斑白初经雨，竹色青苍薄带烟。安得孤臣能庐患，不劳明主更忧边。东坡故老知谁在，望我车尘若望仙。",
            "comment": ""
        },
        {
            "title": "龙州秀岭",
            "content": "路随云磴石梯行，限隔华夷天意明。自与大君为外屏，何功诸将作长城。福民可拜三公爵，寿圣能呼万岁声。海国未疆崖石老，待谁来此勒功名。",
            "comment": ""
        },
        {
            "title": "句",
            "content": "海送晨光出，天收斗柄低。",
            "comment": ""
        },
        {
            "title": "句",
            "content": "玉簪峰顶共登仙，铜柱溪头再得贤。",
            "comment": ""
        },
        {
            "title": "桂州",
            "content": "冷逐江梅使，先春下桂林。湖平三楚出，岭尽百蛮深。",
            "comment": ""
        },
        {
            "title": "句",
            "content": "三株已作萤煌煌。",
            "comment": ""
        },
        {
            "title": "句",
            "content": "蠢囷发嬉笑，蟛蜞生呕洩。",
            "comment": ""
        },
        {
            "title": "过思明",
            "content": "几年来瘴外，此夜宿溪中。照枕残鸡月，吹灯落叶风。庐循犹伪国，杨仆已衰翁。起戴寒星去，前村烧影红。",
            "comment": ""
        },
        {
            "title": "出岭题石灰铺",
            "content": "马度严关口，生归喜复嗟。天文离卷舌，人影背含沙。江势一雨曲，梅梢三四花。登高休问路，云下是吾家。",
            "comment": ""
        },
        {
            "title": "桂林府沦漪阁",
            "content": "谈笑沦漪阁，藤花竹叶间。易醒江上酒，难画雨中山。",
            "comment": ""
        },
        {
            "title": "邕州",
            "content": "南极诸蛮傲典刑，斗门时复见飞星。君王仁恕将军老，五十溪州六万丁。",
            "comment": ""
        },
        {
            "title": "五湖亭",
            "content": "七堤环绕四城隅，限隔烟波作五湖。书吏写供都水帐，画工描入织方图。东流满郭湖相似，塞气侵入瘴自无。日际诸蛮尽冠带，将军何计学朱陶。",
            "comment": ""
        },
        {
            "title": "茶溪亭",
            "content": "茶溪亭上绿沿回，溪上孤城照水开。谁趁落潮离晚渡，自寻芳草上春台。年华有限忙中去，人事无涯暗里来。安得病躯开病眼，碧云瞻拱帝星回。",
            "comment": ""
        },
        {
            "title": "桐",
            "content": "老桐休斲为琴瑟，胡部新翻格调清。试听琵琶采莲曲，一般弦上数般声。",
            "comment": ""
        },
        {
            "title": "再过阳朔寄人",
            "content": "昔日儒衫今武车，重来耆老尚奔趋。后人相继皆清德，小吏回看半白须。条教谩为新楷法，官资犹作旧称呼。里门不闭田畴辟，好买丹青别画图。",
            "comment": ""
        },
        {
            "title": "句",
            "content": "独有小梅香漠漠，陆行随马水随舟。",
            "comment": ""
        },
        {
            "title": "句",
            "content": "蒐兵四解降王缚，报国三登上将坛。",
            "comment": ""
        },
        {
            "title": "食杨梅",
            "content": "岭北土寒无荔子，人言形味似杨梅。翠条丹实休相学，不愿红尘一骑来。",
            "comment": ""
        },
        {
            "title": "辰州",
            "content": "诏条符节古连今，王泽渐濡岂不深。赋役未行中国法，讴歌犹带远人音。采金户簇青莎岸，射虎兵围黄叶林。寄语湖南滩上客，预将忠信待浮沉。",
            "comment": ""
        },
        {
            "title": "句",
            "content": "官卑逢酒强，事简作书勤。",
            "comment": ""
        },
        {
            "title": "对花有感",
            "content": "得莫欣欣失莫悲，古今人事若花枝。桃红李白蔷薇紫，问著介总不知。",
            "comment": ""
        },
        {
            "title": "句",
            "content": "剑待张华时已晚，榻延徐孺礼应疏。",
            "comment": ""
        },
        {
            "title": "寄桃源管明菩",
            "content": "野鹤孤云无定踪，桃花流水合相容。夜来月满群山阁，知在秦人第几峰。",
            "comment": ""
        },
        {
            "title": "句",
            "content": "终约夜舟乘月去，苍梧云底望长安。",
            "comment": ""
        },
        {
            "title": "句",
            "content": "恩浃黄侬族，师远左右溪。",
            "comment": ""
        },
        {
            "title": "木芙蓉",
            "content": "孤芳托寒木，一晓一翻新。春色不为主，天香难动人。丹枫见流落，黄菊坐因循。莫讶偏相爱，衰迟似我身。",
            "comment": ""
        },
        {
            "title": "瑞莲池",
            "content": "五月红莲繁盛时，隼旟同赏郡南池。额名旧载零陵志，碑字新子厚诗镌子厚诗。采药衔杯愁满满，折花行令笑迟迟。明年岁熟歌声稳，伴醉清香客是谁。",
            "comment": ""
        },
        {
            "title": "铜雀研",
            "content": "得自铜雀台，收晚稜角摧。四方绿琉璃，一片青玫瑰。炼尽沙石滓，陶成金玉胚。",
            "comment": ""
        },
        {
            "title": "句",
            "content": "紫蟹膏应满，丹枫叶未凋。",
            "comment": ""
        },
        {
            "title": "桂州",
            "content": "旧策扫开浪泊雾，新诗装就桂林春。相离水色秋前老，独秀岚光霁后匀。",
            "comment": ""
        },
        {
            "title": "贺州",
            "content": "舍辔厉天险，身疑出鸟群。罅开蛮俗合，脊尽瘴江分。",
            "comment": ""
        },
        {
            "title": "句",
            "content": "玉英金实碧琳枝",
            "comment": ""
        },
        {
            "title": "句",
            "content": "避秦荒径在，招屈古祠空。",
            "comment": ""
        },
        {
            "title": "三山亭",
            "content": "三山亭下水悠悠，山耸潮平地欲浮。草木秀多穷海角，栋梁高处压鳌头。莫辞樽俎金船夜，曾驻旌旗玉帐秋。好景眼前题不尽，恍然神鬼在瀛洲。",
            "comment": ""
        },
        {
            "title": "句",
            "content": "路小马蹄高复下，村深鸡唱有如无。",
            "comment": ""
        },
        {
            "title": "南湖",
            "content": "宁越佳山水，南湖水浅清。暗泉通古庙，凉气入军城。有禁鱼常乐，无机鸟不惊。远蕃{左舟右同}舶至，海我有暮潮平。",
            "comment": ""
        },
        {
            "title": "宾州二首",
            "content": "广右开炎服，思刚置县衙。羁縻唐世及，正朔圣朝加。乡分今贺水，邑录古琅琊。泉脉通明镜，封邻接镆铘。",
            "comment": ""
        },
        {
            "title": "句",
            "content": "鹅山夏晓云漫郭，龙壁春阻水抹川。",
            "comment": ""
        },
        {
            "title": "句",
            "content": "转叶香随风，舒花影凌日。",
            "comment": ""
        },
        {
            "title": "武陵",
            "content": "曲台风月德山云，梦想中间有几春。臣葬江鱼终爱楚，民逃花洞不思秦。",
            "comment": ""
        },
        {
            "title": "九龙岩",
            "content": "岩有真龙卧未醒，此龙于物本无情。可能暂起为甘雨，洗我征南十万兵。",
            "comment": ""
        },
        {
            "title": "宾州仙影山",
            "content": "月氅星冠七丈夫，远看虽有近还无。瑶池侍女双成道，遗下群仙聚影图。",
            "comment": ""
        },
        {
            "title": "白雾驿",
            "content": "一曲青溪一曲山，鸟飞鱼跃白云间。溪山岂要行人到，自是行人到此间。",
            "comment": ""
        },
        {
            "title": "赠章使君",
            "content": "善战无如新息侯，汉兵才度绿萝州。爱君挽我陶溪粟，直到洋河水口头。",
            "comment": ""
        },
        {
            "title": "句",
            "content": "人说罗池表岁功，深为丰稔浅为凶。",
            "comment": ""
        },
        {
            "title": "潮月亭",
            "content": "角声吹送小单于，薄雾稀星乍有燕。坐看月从潮上出，水晶盘里夜明珠。",
            "comment": ""
        },
        {
            "title": "题净因寺",
            "content": "歌吹深秋节，香灯古佛园。细泉初落石，远岫正当门。",
            "comment": ""
        },
        {
            "title": "东湖",
            "content": "宁越佳山水，东湖带郡城。月天高寺影，春雨一桥声。石上青蒲合，沙中白鸟横。天涯睚寥落，独往若为情。",
            "comment": ""
        },
        {
            "title": "修仁县禅定寺",
            "content": "民归新邑去，古寺静寥寥。僧映水遮户，客随云过桥。",
            "comment": ""
        },
        {
            "title": "桂林",
            "content": "青罗江水碧连山，城在山光水色间。尽道宜人惟桂郡，骖鸾客至只思还。",
            "comment": ""
        },
        {
            "title": "吟石",
            "content": "守边无一事，江上得闲吟。醉呓歌微出，狂书墨不深。潮痕没高岸，月色透疏林。此意无人解，宵分泪满襟。",
            "comment": ""
        },
        {
            "title": "题廉州孟太守祠堂",
            "content": "昔时孟太守，忠信行海隅。不贼蚌蛤胎，水底多还珠。",
            "comment": ""
        },
        {
            "title": "容管",
            "content": "一年勾漏守，寻尽洞中天。佛记庐藏用，仙坛葛稚川。醒心西驿水，烧眼碧池莲。我岂无新事，诗碑与酒泉。",
            "comment": ""
        },
        {
            "title": "滴露花",
            "content": "九天瑞露滴成芽，不是榆花即桂花。星女月娥宫不锁，天风吹落野人家。",
            "comment": ""
        },
        {
            "title": "三山亭",
            "content": "诸峰不及此三峰，翠影多年路未通。野老传来无地主，神仙留待与山翁。琱弓射灭虎狼迹，长剑劈开荆棘丛。吏引旌旗先险阻，匠营楼阁出虚空。藤萝叶暗初无日，松桂枝新渐有风。下濑将军微举职，安南都护远输忠。商夸合浦珠胎贱，民乐占城稻谷丰。火炬影沉山岸北，潮声流过郡城东。四时收印来无定，终日开尊望不穷。玉版淡鱼千片白，金膏监蟹一团红。云台志节悲歌外，铜柱封疆醉眼中。所惜溪头好崖石，只书诗句不书功。",
            "comment": ""
        },
        {
            "title": "直钩亭",
            "content": "半载持竿野水东，山翁心不类渔翁。何须巧饵悬钩上，会使奸鳞落鼎中。西伯道高来吕望，文宗才短失卢仝。纵人能取鳞中意，南海波澜一夜空。",
            "comment": ""
        },
        {
            "title": "句",
            "content": "休哉退公后，日与猿鸟共。",
            "comment": ""
        },
        {
            "title": "醉石",
            "content": "守边无一事，载酒翠崖东。几稳平沙上，杯流醉石中。野蔬沿涧绿，林果映江红。休把鼓钟动，此欢鱼亦同。",
            "comment": ""
        },
        {
            "title": "句",
            "content": "绿芳翠滴暗相失，红藕白丝空自缠。",
            "comment": ""
        },
        {
            "title": "司马错城",
            "content": "北设长城陷敌尘，更来劳力武陵民。我疑洞里栽桃者，便是当时筑版人。",
            "comment": ""
        },
        {
            "title": "途次叶县观千叶桃花",
            "content": "三月宫桃满上林，百花千萼费春心。叶公城外襄河北，一树无人色更深。",
            "comment": ""
        },
        {
            "title": "句",
            "content": "庐根紫蟹团脐小，枫叶青鳊缩项来。",
            "comment": ""
        },
        {
            "title": "句",
            "content": "阴微辨樵火，霁早误僧钟。",
            "comment": ""
        },
        {
            "title": "春野亭",
            "content": "二纪看花瘴雾中，野园今日又东风。人心有感时时别，春色无私处处同。长笛一声诸曲尽，巨觥双饮百愁空。风清水暖群鱼上，谁向荆溪占钓筒。",
            "comment": ""
        },
        {
            "title": "饮州书事",
            "content": "海供地宝华中国，日助天恩暖外夷。三石褉桥春会永，五湖吟舫夜归迟。",
            "comment": ""
        },
        {
            "title": "寄沅州新守谢麟",
            "content": "险尽开开溪路平，诗书新将典新城。三千戍卒今无几，十万屯田古未耕。属县乞除防虎槛，生蛮愿献采砂坑。从兹预拟风尘息，尽是仁威下旆旌。",
            "comment": ""
        },
        {
            "title": "五溪",
            "content": "六月五溪边，溪深气象偏。昼阴疑雨后，久冷觉秋先。栈倚临崖石，竿通隔领泉。片帆云里现，知是贡賨船。",
            "comment": ""
        },
        {
            "title": "衡州三首",
            "content": "兜率一峰旁，林开见宝幢。鸟行高避县，山骨下连江。",
            "comment": ""
        },
        {
            "title": "衡州三首",
            "content": "七十峰前敞县扉，湘云湘树满郊圻。衡阳春暖雁飞过，儿率雨昏龙战稀。",
            "comment": ""
        },
        {
            "title": "题阳朔山",
            "content": "名山爱阳朔，平陆遍峰峦。郡境尖中拆，人家缺处安。穿青入梧峡，载影下昭滩。",
            "comment": ""
        },
        {
            "title": "昭州",
            "content": "峡束江盘天影随，轻船双下几危机。初晴古木猿三叫，未晚阴崖日半规。篁竹数家何处县，清溪一曲几篇诗。",
            "comment": ""
        },
        {
            "title": "桂风亭",
            "content": "新亭序立郡城楼，樽酒登楼未免愁。家住斗星天北野，路随潮水海南头。古忧蛟蜃今思济，从说鱼虾不直钩。民俗不知官况薄，上书重把寇君留。",
            "comment": ""
        },
        {
            "title": "句",
            "content": "柳与扬州今独在，水和隋帝不重来。",
            "comment": ""
        },
        {
            "title": "句",
            "content": "色鲜因晓日，声脆得秋霜。",
            "comment": ""
        },
        {
            "title": "北池",
            "content": "句漏城中菡萏池，池边台榭半空基。频年太守多新额，弃代思贤有旧碑。",
            "comment": ""
        },
        {
            "title": "阁皁",
            "content": "万仞天然皁阁形，阴阳不似众山青。一区海上神仙宅，数曲人间水墨屏。华表鹤归春谷响，玉京龙起夜潭腥。可怜张葛无人继，三级高坛拂杳冥。",
            "comment": ""
        },
        {
            "title": "中湖",
            "content": "宁越佳山水，中湖赏称心。环流随郡暂，倒影动禅林。夏簟一般冷，春瓶相对深。使君少仁智，赖得会高吟。",
            "comment": ""
        },
        {
            "title": "咏藕",
            "content": "万顷金沙里，谁将玉节栽。丝应鲛乞与，津是蚌分来。盘貯冰犹结，刀侵雪易摧。防风骨外折，混沌窍中开。月寺僧家钵，风亭酒客杯。胸中秋气入，牙角雨声回。自愧尘泥贱，得蒙尊俎陪。与君消酷暑，瓜李莫相猜。",
            "comment": ""
        },
        {
            "title": "芙蓉亭",
            "content": "边柝无声狱讼疏，芙蓉池上避金鸟。民收果实充田赋，匠写空形入画图。白鸟知机远冠盖，紫鳞贪饵落盘盂。主人非为清香护，爱此烟波似五湖。",
            "comment": ""
        },
        {
            "title": "钓石",
            "content": "守边无一事，坐石钓东桥。水色连山叠，泥痕上海潮。饵经沙日暖，纶动水风飘。客正思新绘，鱿鲸气莫骄。",
            "comment": ""
        },
        {
            "title": "句",
            "content": "虹头穿府署，龙角陷城门。",
            "comment": ""
        },
        {
            "title": "句",
            "content": "荔枝林下千金络，菡萏池中十画船。",
            "comment": ""
        },
        {
            "title": "邕州",
            "content": "出抚驩兜俗，亲提季子军。随人雨关月，迎马二溪云。",
            "comment": ""
        },
        {
            "title": "山茶花二首",
            "content": "浅为玉茗深都胜，大曰山茶小树红。名誉漫多朋援少，年年身在雪霜中。",
            "comment": ""
        },
        {
            "title": "李",
            "content": "春昼暖风熏翠幄，暑天凉气暗朱阑。主人肝胆无猜忌，果下游人但整冠。",
            "comment": ""
        }
    ]
}