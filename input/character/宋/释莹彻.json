{
    "dynasty": "宋",
    "author": "释莹彻",
    "poems": [
        {
            "title": "新莺歌",
            "content": "新莺傍檐晓更悲，孤音清吟啭柔枝。口边血出语未尽，岂是怨恨人不知。不食枯桑椹，不衔苦李花，偶然弄枢机，宛转凌烟霞。众雏飞鸣何跼促，自觇游鳞啄枯木。玄猿何事朝夜啼，白鹭长在汀洲宿。黑雕黄鹤岂不高，金笼玉钩伤羽毛。三江七泽去不得，风烟日暮生波涛。飞去来，莫上高城头，莫下空园里。城头饥乌食腥膻，空园燕雀争泥滓。愿为结舌含白云，五月六月一声不可闻。",
            "comment": ""
        }
    ]
}