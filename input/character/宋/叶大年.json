{
    "dynasty": "宋",
    "author": "叶大年",
    "poems": [
        {
            "title": "挽王学正",
            "content": "书剑当年游上都，贤关虫篆校诸儒。文华灿灿九苞凤，俊气駸駸千里驹。妙质竞谁挥垩漫，白头空此死樵苏。遗编残稿应犹在，搔首令人益叹吁。",
            "comment": ""
        },
        {
            "title": "挽王学正",
            "content": "遗文脍炙在吾乡，赋罢谁能少荐扬。声迹有妻先蝶梦，行藏无子付洴方。云萝烟蔓新泉宅，秋月春花旧野堂。交倡丝笺真翰墨，几人知为宝巾箱。",
            "comment": ""
        }
    ]
}