{
    "dynasty": "宋",
    "author": "崔存",
    "poems": [
        {
            "title": "神仙名义",
            "content": "宿植灵根何太早，洞悟真风何年少。常令丹海飞日鸟，又使玉液朝元脑。昆台气候四时春，紫府光阴夜如晓。来时不用五云车，跨着清风下蓬岛。",
            "comment": ""
        },
        {
            "title": "为张莘畴题玉虚道院",
            "content": "小结烟霞作洞天，日长无事即神仙。栽松待化山中石，种秫因分屋外田。沧海十洲人不到，丹砂九转世空传。何如坐对黄连炷。一卷南华风外篇。",
            "comment": ""
        }
    ]
}