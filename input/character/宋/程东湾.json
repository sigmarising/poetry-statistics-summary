{
    "dynasty": "宋",
    "author": "程东湾",
    "poems": [
        {
            "title": "沁园春",
            "content": "毓德婺虚，联辉魁宿，天启儒英。正仲春蓂阶，三留叶秀，晓来蓬矢，六挂门荣。星昴诞萧，神嵩降甫，怎似今朝记始生。当此际，有满城和气，万井欢声。龚黄政事勋名。镜里文书吏胆惊。况百年经界，于今修复，四贤道学，至此彰明。月对艳阳，日逢初度，紫诏行催觐玉京。黄堂上、寿觞称处，介福邦民。",
            "comment": ""
        }
    ]
}