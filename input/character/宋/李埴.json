{
    "dynasty": "宋",
    "author": "李埴",
    "poems": [
        {
            "title": "竹斋题事",
            "content": "低斋结空野，小竹移孤林。斋闲竹净好，日媚幽人心。南方夏厌暑，独此留残阴。戛雨挫促梦，穿风搜凉襟。长茵展丽藓，乱歌奏欢禽。侍奴裹村服，语客抛尘簪。志高成利犇，思爽生诗淫。值圣喜盈卷，感古悲人琴。山迎稳履远，月勤澄杯深。荣名虽未染，幸亦非烟沉。",
            "comment": ""
        },
        {
            "title": "离巫山晚泊棹石滩下",
            "content": "黄昏风雨阻江滨，翠绾群峰莫色匀。一夜子规啼到晓，孤舟愁杀未归人。",
            "comment": ""
        },
        {
            "title": "上巳从史巫山超过{左衤右弗}饮江皋",
            "content": "风沙一夜卷冥冥，晓色曈曚上翠屏。薄宦驱人成老大，佳时得酒慰飘零。红馀晚树迷幽谷，绿涨晴波失远汀。却是崇山兼峻岭，看来浑不减兰亭。",
            "comment": ""
        },
        {
            "title": "白马湖",
            "content": "白马湖光绿染衣，兰舟溶洋彩鸳飞。闲愁不到秋风后，听唱蛮歌月下归。",
            "comment": ""
        },
        {
            "title": "句",
            "content": "日射红鸾扇，风清白野樽。",
            "comment": ""
        },
        {
            "title": "四恩岩",
            "content": "疲筇扪石上，大野俯栏窥。洞穴通诸顶，泉流接两地。",
            "comment": ""
        }
    ]
}