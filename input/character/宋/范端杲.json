{
    "dynasty": "宋",
    "author": "范端杲",
    "poems": [
        {
            "title": "游宝惠寺山",
            "content": "不到兹山久，寒梅又著花。白烟丛古木，乌鹊倚枯槎。路转冲危石，泉流涨浅沙。不堪回首处，樵唱起呕哑。",
            "comment": ""
        },
        {
            "title": "香山塔院",
            "content": "招提登览处，野客兴偏浓。路入千层翠，窗涵万垒峰。溪声来小院，云影落长松。幸对老僧榻，焚香话苦空。",
            "comment": ""
        },
        {
            "title": "秀野亭",
            "content": "高着春山最蔚蓝，截然屹立白云端。小亭为爱依青壁，野色当窗指点看。",
            "comment": ""
        }
    ]
}