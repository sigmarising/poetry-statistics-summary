{
    "dynasty": "宋",
    "author": "晃公休",
    "poems": [
        {
            "title": "夏日过庄严寺寺僧索诗为留三绝拉舍弟同赋",
            "content": "机杼声中禾稻肥，畴瓜区芋绿成畦。田家乐事今如许，何日边城息鼓鼙。",
            "comment": ""
        },
        {
            "title": "夏日过庄严寺寺僧索诗为留三绝拉舍弟同赋",
            "content": "十里溪桥梵宇新，那知承上涨红尘。老僧苦要题名姓，不道林泉皆故人。",
            "comment": ""
        },
        {
            "title": "夏日过庄严寺寺僧索诗为留三绝拉舍弟同赋",
            "content": "病起支离倚瘦筇，幅巾芒屩竹阴中。闻蝉未有惊人句，且就禅床一榻风。",
            "comment": ""
        }
    ]
}