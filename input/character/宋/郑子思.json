{
    "dynasty": "宋",
    "author": "郑子思",
    "poems": [
        {
            "title": "三贤祠",
            "content": "飞凤屹立万仞壁，下有深渊不可测。问讯深潘有何物，骄然杰骜护巢穴。寻常任意自出没，砥柱中流喷涛雪。舟人偶有毫厘失，挫手婴鳞即粉骨。每到王正上七日，昂头掉尾见金脊。霁严收怒了无迹，共与邦人供踏迹。滩头鸡卜人得吉，鼓吹秋千总春色。但见五采文焕发，尽是前贤醉鸦墨。今来古往几风月，要之勿用果何益。莫邪尚不终磨灭，筇杖一跃肯跼蹐。我龙会见乘霹雳，起作甘霖沛天泽。",
            "comment": ""
        }
    ]
}