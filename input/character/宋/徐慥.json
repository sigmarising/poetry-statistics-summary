{
    "dynasty": "宋",
    "author": "徐慥",
    "poems": [
        {
            "title": "瀫波亭",
            "content": "瀫波亭下晚维舟，缥缈烟屏翠欲流。忽地惊雷过溪面，连天吹雪下山头。汀洲瑟缩藏鸥鹭，涯涘瀰漫失马牛。自笑劳生日苍鬓，不知来往竟何求。",
            "comment": ""
        },
        {
            "title": "瀫波亭",
            "content": "古县幽亭胜景多，青春啼鸟每相过。林间石磬风敲竹，水面金蛇日漾波。得友且须频载酒，爱山何必更扪萝。我来欲作无何醉，为子敲盘试一歌。",
            "comment": ""
        }
    ]
}