{
    "dynasty": "宋",
    "author": "熊蕃",
    "poems": [
        {
            "title": "登金山",
            "content": "注海银成壑，浮空玉作堆。鳌翻三岛出，鹫一峰来。塔影波摇动，钟声潮拍回。犹嗟禅伯老，虚人妙高台。",
            "comment": ""
        },
        {
            "title": "御苑采茶歌十首",
            "content": "纷纶争径蹂新苔，回首龙园晓色开。一尉鸣钲三令趣，急持烟笼下山来。",
            "comment": ""
        },
        {
            "title": "御苑采茶歌十首",
            "content": "龙焙夕薰凝紫雾，凤池晓濯带苍烟。水芽只自宣和有，一洗枪旗二百年。",
            "comment": ""
        },
        {
            "title": "御苑采茶歌十首",
            "content": "修贡年年采万株，只今胜雪与初殊。宣和殿里春风好，喜动天颜是玉腴。",
            "comment": ""
        },
        {
            "title": "句",
            "content": "禹凿隋穿今古利，吴樯楚楫去来空。",
            "comment": ""
        },
        {
            "title": "御苑采茶歌十首",
            "content": "翠虬新范绛纱笼，看罗春生玉节风。叶气云蒸千嶂绿，欢声雷震万山红。",
            "comment": ""
        },
        {
            "title": "句",
            "content": "雨珠波上掷，霞锦浪中翻。",
            "comment": ""
        },
        {
            "title": "御苑采茶歌十首",
            "content": "凤山日日滃非烟，剩得三春雨露天。棠坼浅红酣一笑，柳垂淡绿困三眠。",
            "comment": ""
        },
        {
            "title": "御苑采茶歌十首",
            "content": "共抽灵草报天恩，玉芽同护见心诚。时歌一曲青山里，便是春风陌上声。",
            "comment": ""
        },
        {
            "title": "句",
            "content": "僻疑昏有虎，静怪晓无鸡。",
            "comment": ""
        },
        {
            "title": "御苑采茶歌十首",
            "content": "红日新升气转和，翠篮相逐下层坡。茶官正要灵芽润，不管新来带露多。",
            "comment": ""
        },
        {
            "title": "御苑采茶歌十首",
            "content": "采采东方尚未明，玉芽同护见心诚。时歌一曲青山里，便是春风陌上声。",
            "comment": ""
        },
        {
            "title": "御苑采茶歌十首",
            "content": "云腴贡使手亲调，旋放春天采玉条。伐鼓危亭惊晓梦，啸呼齐上苑东桥。",
            "comment": ""
        },
        {
            "title": "御苑采茶歌十首",
            "content": "外台庆历有仙官，龙凤才闻制小团。争得似金模雨璧，春风第一荐宸餐。",
            "comment": ""
        }
    ]
}