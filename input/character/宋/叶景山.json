{
    "dynasty": "宋",
    "author": "叶景山",
    "poems": [
        {
            "title": "感皇恩",
            "content": "十月小春时，蓂舒六翠。天佑皇家诞贤裔。熊罴协梦，疑是麒麟分瑞。世间无限事，都如意。粉阵香围，香娇玉媚。春酒争持泛琼蚁，笙歌缭绕，同祝我公千岁。他年陪绿野，拚酣醉。",
            "comment": ""
        },
        {
            "title": "临江仙",
            "content": "杨柳池塘桃李径，华堂寿宴初开。香团翠幕舞风回。东山携妓女，北海罄樽罍。玉笋轻敲红象板，金荷潋潋传杯。笙歌缭绕宴春台。华阳闲日日月，绿野醉蓬莱。",
            "comment": ""
        },
        {
            "title": "感皇恩",
            "content": "春水满池塘，春风吹柳。春草茸茸媚晴昼。春烟骀荡，春色着人如旧。春光无限好，花时候。春院宴开，春屏环绣。春酒争持介眉寿。春衫春暖，春回遏云声透。春年常不老，松筠茂。",
            "comment": ""
        },
        {
            "title": "临江仙",
            "content": "清晓于门开寿宴，绮罗香袅芳丛。红娇绿软媚光风。绣屏金翡翠，锦帐玉芙蓉。珠履争驰千岁酒，葡萄满泣金锺。人生福寿古难逢。好将家庆事，写入画图中。",
            "comment": ""
        }
    ]
}