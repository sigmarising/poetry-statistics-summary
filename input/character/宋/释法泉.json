{
    "dynasty": "宋",
    "author": "释法泉",
    "poems": [
        {
            "title": "偈七首",
            "content": "要去不得去，要往不得往。打破大散关，脱却娘生绔。",
            "comment": ""
        },
        {
            "title": "悼赵清献公抃",
            "content": "仁也邦为瑞，归欤世作程。人间金粟去，天上玉楼成。慧剑无织缺，冰壶彻底清。春风濲水路，孤月照云明。",
            "comment": ""
        },
        {
            "title": "偈七首",
            "content": "来不来，去不去，脚下须弥山，脑后擎天柱。大藏不能宣，佛眼不能觑。诸禅德，渐老逢春解惜春，昨夜飞花落无数。",
            "comment": ""
        },
        {
            "title": "偈七首",
            "content": "时人欲识南禅路，门前有个长松树。脚下分明不较多。无奈行人凭麽去。莫凭去，急回顾，楼台烟锁钟鸣处。",
            "comment": ""
        },
        {
            "title": "北邙行",
            "content": "前山后山高峨峨，丧车辚辚日日过。哀歌幽怨满岩谷，闻者潜悲薤露歌。哀歌一声千载别，孝子顺孙徒泣血。世间何物得坚牢，大海须弥竟磨灭。人生还如露易晞，从来有会终别离。苦乐哀感不暂辍，况复百年惊梦驰。去人悠悠不复于，今人不会古人意。栽松起石驻墓门，欲为死者长年计。魂魄悠扬形化土，五趣茫茫井输度。今人还葬古人坟，今坟古坟无定主。洛阳城里千万人，终为北邙山下尘。沈迷不记归时路，为君孤坐长悲辛。昔日送人哭长道，今为孤坟卧芳草。括狐穿穴藏子孙，耕夫拨骨寻珠宝。老木萧萧生野风，东西坏冢连晴空。寒食已迅谁享祀，冢畔余化寂寞红。日月相催若浪矢，富贵贤愚尽如此。安得同游常乐乡，纵经劫火无生死。",
            "comment": ""
        },
        {
            "title": "偈七首",
            "content": "文殊笑，普贤嗔，眼里无筋一世贫。相逢尽道休官去，林下何曾见一人。",
            "comment": ""
        },
        {
            "title": "答乐坡居士",
            "content": "指出明明是甚麽，举头鹞子穿云过。从来这碗最希奇，解问灯人能几个。",
            "comment": ""
        },
        {
            "title": "偈七首",
            "content": "快人一言，快马一夫。若便眼睛定动，未免纸裹麻缠。脚下是地，头上是天。不信但看八九月，纷纷黄叶满山川。",
            "comment": ""
        },
        {
            "title": "送东坡居士",
            "content": "脚下曹溪去路通，登堂无复问幡风。好将钟阜临岐名，说似当年踏碓翁。",
            "comment": ""
        },
        {
            "title": "偈七首",
            "content": "非佛非心徒拟议，得皮得髓谩商量。临行珍重诸禅侣，门外千山正夕阳。",
            "comment": ""
        },
        {
            "title": "偈七首",
            "content": "团团离海峤，渐渐出云衢。此夜一轮满，清光何处无。",
            "comment": ""
        }
    ]
}