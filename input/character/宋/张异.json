{
    "dynasty": "宋",
    "author": "张异",
    "poems": [
        {
            "title": "题梅坛",
            "content": "上疏归来日已西，山中旋制薜萝衣。谋身岂为金丹秘，去国应知火祚移。风露满林蝉几蜕，松杉绕屋鹤孤飞。瓣香仆非公含愿，自有忠诚天地知。古树枯藤知几年，衣冠来此岂徒然。波涛平地难回首，风雨深山且熟眠。吾道有灵终用世，此心无愧可通天。功名分定从吾好，未许驱驰效执鞭。",
            "comment": ""
        }
    ]
}