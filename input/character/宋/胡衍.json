{
    "dynasty": "宋",
    "author": "胡衍",
    "poems": [
        {
            "title": "宿冲虚观",
            "content": "钟静日已夕，尘缘谢驱役。琪树鹤争定，山空万籁寂。明月散庭除，寒光照床席。花鸟魂梦间，相见曾相识。五更仙鹿鸣，声近在篱隙。晓来问童子，石径无行迹。",
            "comment": ""
        },
        {
            "title": "朝斗坛",
            "content": "不见铜龙何处飞，空馀芳草旧台基。月明风冷禽声碎，疑是仙人佩玉归。",
            "comment": ""
        },
        {
            "title": "嘉定二年秋重游洞霄",
            "content": "余杭泉石欠幽探，净拂衣尘入翠岚。九锁山门云上下，一峰天柱殿西南。元封旧事无人记，德寿仙游有客谈。痛饮丹泉卧玄石，松风满耳梦初酣。",
            "comment": ""
        }
    ]
}