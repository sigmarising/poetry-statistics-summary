{
    "dynasty": "宋",
    "author": "宋理宗",
    "poems": [
        {
            "title": "项龙归省",
            "content": "清可正原得忠臣，岂觉辞官归思匆。为道思新心甚切，难留执手意奚穷。亲斟御酒资行色，更敕云台写范容。回到家乡人问及，始知腾不负动功。",
            "comment": ""
        },
        {
            "title": "题赵葵墨梅",
            "content": "溪藤疏影势千寻，笔补春工著意深。止渴调羹归妙手，谁知一片岁寒心。",
            "comment": ""
        },
        {
            "title": "句",
            "content": "天高地下礼居中。",
            "comment": ""
        },
        {
            "title": "赐贾相",
            "content": "清明朝野遇清明，万国欢心乐太平。樽俎优贤咨启活，载赓既醉咏盈成。",
            "comment": ""
        },
        {
            "title": "和灵隐长老颂",
            "content": "欲言心佛难分别，俱是精微无碍通。跳出千重缚不住，天涯海角任西风。",
            "comment": ""
        },
        {
            "title": "句",
            "content": "芳意饶呈瑞，寒光助照人。",
            "comment": ""
        },
        {
            "title": "瑞不为祥",
            "content": "初是烈祖开炎图，华夷一统同车书。人心爱戴无远迩，亲传圣像绘成都。成都赤子尊君父，大廷重光奉祠宇。殿旁一木久已枯，俄发三芽当夏五。万物荣枯知有时。枯杨况更能生梯。天胡此野大此瑞，祖宗垂佑从可知。吁嗟全蜀今非昔，玉垒金城久荆棘。幸今天道已好还，欲洗腥膻归古益。矧兹廊庙古栋梁，肃雍显相登明堂。岷峨万里来献瑞，原符景运答休祥。书言颠木有由蘖，天其永命复大业。中兴肇开同一机，万载重芳光史牒。",
            "comment": ""
        },
        {
            "title": "淳佑丙午讲礼记皆锡宴秘书省赐侍读少师郑清",
            "content": "鳌极开先已降衷，上天下泽礼居中。三才义理维持力，万世纲常建立功。孔圣法言多纂辑，汉儒师学共修崇。经帷讲彻资群彦，克己工夫在广充。",
            "comment": "【注释】【原题】：淳佑丙午讲礼记皆锡宴秘书省赐侍读少师郑清之以下"
        },
        {
            "title": "赐马廷鸾四首",
            "content": "天高地下礼由分，圣哲於焉秩纠纷。心法操存毋不敬，治功显设在斯文。会通自可跻明圣，品节应知本俭勤。旃夏讲磨资众彦，精微尽处是尊闻。",
            "comment": ""
        },
        {
            "title": "批养性存心二说",
            "content": "方寸中涵一太虚，操存须用养工夫。莹然镜净无纤翳，一性融明万理俱。",
            "comment": ""
        },
        {
            "title": "昌化县进嘉禾嘉粟赐贾丞相",
            "content": "一德交孚叶两仪，嘉禾嘉粟献珍奇。禅呈属邑信非偶，瑞应明禋若有期。周纪唐封生秀颖，汉歌郊庙产灵芝。何如近在王畿内，庆典珍符萃一时。",
            "comment": ""
        },
        {
            "title": "赐马廷鸾四首",
            "content": "春秋万古一權衡，笔削昭然揭日星。道贯百王垂大法，义先五始定常经。是非褒贬寓深意，理乱安危烛未形。内夏外夷归一统，烨然治象炳丹青。",
            "comment": ""
        },
        {
            "title": "闻喜宴诗赐状元方逢辰",
            "content": "肆予临御九宾兴，蔼蔼盈庭俊乂升。喜赖谠言调八事，欲垂景运进三登。摅忠社稷惟名节，济用邦家必器能。丰芑涵濡盛今日，勉思德意共钦承。",
            "comment": ""
        },
        {
            "title": "笔占示要君奇",
            "content": "许负往昔矣，天纲今何之。谁知千载后，复遇林君奇。",
            "comment": ""
        },
        {
            "title": "孝梅里",
            "content": "南风门月吐梅花，奇绝西昌孝子家。一点落英千古月，夜来啼杀后栖鸦。",
            "comment": ""
        },
        {
            "title": "赐状元文祥以下",
            "content": "道久於心化未成，乐闻尔士对延英。诚惟不息斯文著，治岂多端在力行。华国以文由造理，事君务实勿沽名。得贤功用真无敌，能为皇家立太平。",
            "comment": ""
        },
        {
            "title": "题夏珪夜潮风景图",
            "content": "定知玉兔十分圆，已作霜风九月寒。寄语重门休上钥，夜潮留向月中看。",
            "comment": ""
        },
        {
            "title": "赐马廷鸾四首",
            "content": "古掖摛文步武高，绫衾寓直焰兰膏。当年宫锦飞双鹄，今夕仙图直巨鳌。诗赐玉堂苏易简，光摇莲炬令狐綯。明时盛事今重见，爰制篇章示衮褒。",
            "comment": ""
        },
        {
            "title": "偈颂",
            "content": "大暑流金石，寒风结冻云。梅花行度远，自有一枝春。",
            "comment": ""
        },
        {
            "title": "李璮归国",
            "content": "九扶汉鼎赖元动，泰道宏开万象新。声塈南郊方慕义，恩渐东海悉来臣。凯书已奏三边捷，庙算全消万里尘。坐致太平今日事，中兴宝运喜环循。",
            "comment": ""
        },
        {
            "title": "赐郑丞相",
            "content": "菲德承休帝命新，青阳闿动御昌辰。庆贻虹渚嘉祥衍，春满鳌山景色新。镐燕颂思勤□□，灵韶协奏喜横陈。在朝从此薰和气，要使驩心万姓均。",
            "comment": ""
        },
        {
            "title": "赐马廷鸾四首",
            "content": "圣烈谟肇我加邦，钜编诏后总宏纲。立心广大侔天地，行事明通迈帝王。训与六经相表裹，法垂万世愈巍煌。讲帷可但资敷绎，夙夜惟知率旧章。",
            "comment": ""
        },
        {
            "title": "重修复古殿纪事",
            "content": "烈祖谋诒燕，冲人命绍龟。禁严瞻复古，缔创想当时。凤纪因多历，翚飞欲寝隳。端居常念此，凉德恐羞之。勉辑炎兴业，新还舜禹规。栋骧非玉镇，朴斲仅涂茨。咫尺羹墙见，延洪典则贻。缅怀光宅旧，俨若焕章垂。圣志惟先定，鸿名寓有为。风烟沈庙算，天日俯畴咨。屏翰环方召，言谟富禹夔。權纲归总揽，制度永维持。养士翔鸳鹭，蒐兵振虎貔。宣王修政日，乐队武中兴时。文治绥函夏，英威鬯远夷。万年丕显绩，三纪太平基。继述惭非称，规恢动慨思。肯堂心翼翼，景行日孜孜。绎车画攻雅，宜赓考室诗。告成书梗概，拜手缉芜辞。",
            "comment": ""
        },
        {
            "title": "宁宗皇帝拘词",
            "content": "沖澹凝金汞，忧勤失宝丹。讲余曦正午，班促进派漏方残。济野云生暗，苍梧日转寒。列朝从艺祖，天阙会金銮。仙御宾空日，龙飞杳杳间。五云呈瑞彩，九虎敞重关。宝辇扶苍鹤，云韶拥玉班。千年栖佛地，今日睹天颜。",
            "comment": ""
        },
        {
            "title": "赐答郑寀",
            "content": "秋思太华峰头雪，晴忆巫山一片云。去国归来犹来得，诗篇遥赠北山君。",
            "comment": ""
        }
    ]
}