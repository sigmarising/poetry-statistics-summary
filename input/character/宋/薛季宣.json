{
    "dynasty": "宋",
    "author": "薛季宣",
    "poems": [
        {
            "title": "种兰",
            "content": "兰生林樾间，清芬倍幽远。野人坐官曹，兹意极不浅。西窗蔽斜日，松钗架春晚。墙阴莳花木，憔悴根日损。植此山国香，坐与前事反。扶疏可纫佩，心绪端有本。芽生仅盈坛，高风成九畹。群芳颜色好，祗自夸园苑。何如淡嚼蜡，草莽曾谁混。对我静无言，忘形如莽篿。",
            "comment": ""
        }
    ]
}