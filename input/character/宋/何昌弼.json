{
    "dynasty": "宋",
    "author": "何昌弼",
    "poems": [
        {
            "title": "寿公禅老游冥",
            "content": "不学参禅不学文，百年么乐任天真。曾闻神定逾三日，疑是今生再世人。",
            "comment": ""
        },
        {
            "title": "横塘道中",
            "content": "一舸凌风去，萦纡几度村。水清鱼引子，田美稻生孙。山近尘埃远，秋晴枕席温。悠悠迷处所，疑是武陵源。",
            "comment": ""
        },
        {
            "title": "寄题寿师塔南轩",
            "content": "焚修七十载，内外已圆成。教相论因果，冥心契死生。纸窗应自白，花砌本无情。燕坐观浮世，谁非走利名。",
            "comment": ""
        }
    ]
}