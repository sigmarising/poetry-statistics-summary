{
    "dynasty": "宋",
    "author": "李潜",
    "poems": [
        {
            "title": "挽罗斯立",
            "content": "金玉不论富，癯然学孟轲。两番新贡士，半世老监河。发粟岁无歉，横桥春不波。阴功写难尽，留与邑人歌。",
            "comment": ""
        },
        {
            "title": "和主司王起",
            "content": "文学宗师心秤平，无私三用佐贞明。恩波旧是仙舟客，德宇新添月桂名。兰署崇资金色重，莲峰高唱玉音清。羽毛方荷生成力，难继鸾皇上汉声。",
            "comment": ""
        },
        {
            "title": "挽刘南溪",
            "content": "今年人苦旱蝗饥，正需平糶无南溪。今年江南梅不开，正恨南溪诗不来。李悝不作虽堪伤，不过饥民雷转肠。少陵不作世懔懔，乾坤万象无题品。苍天苍天能令南溪迹成古，不信收得诗名和迹去。吁嗟笏笔千丈强，风淡淡兮烟苍苍。",
            "comment": ""
        }
    ]
}