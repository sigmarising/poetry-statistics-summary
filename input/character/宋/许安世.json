{
    "dynasty": "宋",
    "author": "许安世",
    "poems": [
        {
            "title": "题清化山",
            "content": "霜钟清彻隔村闻，南渡横塘晓色分。浅浅溪流涵白石，微微山路入青云。劳生已负林泉约，薄宦空增世俗纷。见说定香无受想，为祛尘惑借余熏。",
            "comment": ""
        },
        {
            "title": "游天章寺",
            "content": "常时俯仰尚为陈，千载重来感一深。曲水已伤迷故迹，崇山依旧对游人。萦纡雪路联珠骑，萧爽风亭岸角巾。秖恐瑶池归扈宴，不能修禊见深春。",
            "comment": ""
        },
        {
            "title": "咏史",
            "content": "天下有诛赏，固非君所私。太宗泣君集，意恐劳臣疑。至公一以废，智术相维持。哀哉功名士，汲汲尚趋时。",
            "comment": ""
        },
        {
            "title": "和蓬莱阁赏雪赋诗",
            "content": "南国收藏晚，{左上昔下八右今}天凛烈兴。日行黄道市，神御坎宫乘。元化初施种，穷阴乍丧朋。气随钧外转，云自泽中腾。集霰纷余凛，号风助峻棱。紫霄零杂佩，玄野碎增冰。缟色坳窳遍，寒光上下凝。候严知节应，空旷觉神澄。透隙还同舞，因方不待绳。雁飞朝愈急，鸡误夕相应。吟絮飘吴苑，禋茅秀楚塍。阶庭迷鹤鹜，林麓蔽薪蒸。瑶水三千里，昆仑九万层。槛前窥化国，波际失西陵。舟兴怀安道，鲈思鄙季鹰。胜游方罕值，高会喜相仍。涨海雄藩屏，东侯实股肱。蕊珠辞密侍，阿阁贲华称。将幕开樽俎。宾筵集俊能。醴杯亲劝酢，龙坂尽隮登。郢唱人谁继，皋谟世共矜。击辕知乱雅，附骥偶同蝇。绾席尘空满，婴衣体讵胜。仰瞻云汉丽，嘉惠岂虚膺。",
            "comment": ""
        }
    ]
}