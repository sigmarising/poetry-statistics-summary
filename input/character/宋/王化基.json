{
    "dynasty": "宋",
    "author": "王化基",
    "poems": [
        {
            "title": "送僧归护国寺",
            "content": "振锡诣华京，频频答龙灵。玉阶前见佛，金口内开经。论道穷幽赜，深玄极杳冥。褒崇恩烂熳，教化语丁宁。传和心中印，镌为坐右铭。云飞来北阙，鹤梦去东冥。鼓棹辞梁苑，扬帆过洞庭。到山开御札，鸾凤满岩扃。",
            "comment": ""
        },
        {
            "title": "送僧归护国寺",
            "content": "岿然傍势浙江东，不羡金庭第一峰。法境常清五十里，妙莲今现几千重。清凉解洗枝头露，变更能飞钵底龙。平日旧游今复到，苍崖邃谷抱长松。",
            "comment": ""
        },
        {
            "title": "句",
            "content": "文章换桂一枝秀，清白传家两弟贫。",
            "comment": ""
        },
        {
            "title": "句",
            "content": "美璞未成终是宝，精钢宁折不为钩。",
            "comment": ""
        }
    ]
}