{
    "dynasty": "宋",
    "author": "释咸杰",
    "poems": [
        {
            "title": "径山茶汤会首求颂二首",
            "content": "有智大丈夫，发心贵真实。心真万法空，处处无踪迹。所谓大空王，显不思议力。况复念世间，来者正疲极。一茶一汤功德香，普令信者从兹入。",
            "comment": ""
        },
        {
            "title": "送如水头",
            "content": "如如方解说，此说若为通。戳瞎摩醯眼，掀翻宇宙空。枯柴聊作用，活火展家风。去去休言别，智音一笑同。",
            "comment": ""
        },
        {
            "title": "偈公六十五首",
            "content": "月圆月缺，循途守辙。打破牢关，天宽地宽。",
            "comment": ""
        },
        {
            "title": "偈公六十五首",
            "content": "生铁铸牛头，牵犁还拽杷。智者笑忻忻，愚人惊怪差。古往今来几百年，更向鬼门重贴卦。",
            "comment": ""
        },
        {
            "title": "偈公六十五首",
            "content": "心同虚空界，示等虚空法。证得虚空时，无是无非法。",
            "comment": ""
        },
        {
            "title": "磅拙庵住洪福",
            "content": "瞎驴生得瞎驴儿，龌龊声名彻四维。更把少林无孔备，逢人应是逆风吹。",
            "comment": ""
        },
        {
            "title": "禅人请赞",
            "content": "水黑染成，恰似真个。据坐胡床，胡挥乱做。三十年后，此话大行。籍没乃翁，胶黏滞货。",
            "comment": ""
        },
        {
            "title": "颂古十一首",
            "content": "狗子无佛性，杀人便偿命。楚痛百千般，因邪却打正。",
            "comment": ""
        },
        {
            "title": "偈公六十五首",
            "content": "一新一旧，跳出窠臼。一出一入，胡饼里呷汁。一擒一纵，开眼作梦。一照一用，鳝鱼走入麻油翁。",
            "comment": ""
        },
        {
            "title": "偈公六十五首",
            "content": "一个葫芦才倒地，满地葫芦尽倾倒。欲识单传直指禅，今日斗凑得恰好。",
            "comment": ""
        },
        {
            "title": "偈公六十五首",
            "content": "一手不独拍，两手鸣掴掴。豁开三要三玄，捏碎佛祖标格。村歌社舞得人僧，胜似当年白拈贼。",
            "comment": ""
        },
        {
            "title": "约斋张直阁画师项相请赞",
            "content": "挨开不二门，千圣须却步。直下便承当。略通一线路。佛也不奈何，谁敢当头道。道著头角生，一点黑如皂。尽情分付约齐大居士，一等人间任扬播。",
            "comment": ""
        },
        {
            "title": "偈公六十五首",
            "content": "利剑斩虚空，万象鸣啵啵。年年向斯辰，令倍发恶。",
            "comment": ""
        },
        {
            "title": "偈公六十五首",
            "content": "只此见闻非见北，无余声色可呈君。个中若了元无事，体用何妨分不分。",
            "comment": ""
        },
        {
            "title": "送玲首座住定水",
            "content": "一棒一条痕，一掴一掌血。不是向上机关，亦非单传妙诀。佛祖见之攒眉，魔外闻之胆折。建立此纲宗，当阳贵直截。玲侍吾十年，气宇迪超绝。信手斫方圆，初不泥唇舌。青天霹雳轰，风云会时节。行看定水起波涛，始信来源出处高。",
            "comment": ""
        },
        {
            "title": "偈颂四首",
            "content": "眼里耳里绝纤尘，铁眼铜晴觑不破。蚊子排头咬铁钉，上下四维俱匌匝。只将此语报深恩，朵朵红莲火里发。",
            "comment": ""
        },
        {
            "title": "偈公六十五首",
            "content": "修造未逾两个月，丛林便觉日荒凉。今朝重整旧洪范，铁佛须教尽放光。",
            "comment": ""
        },
        {
            "title": "偈公六十五首",
            "content": "持钵去，持钵归。草鞋根断通消息，玲珑八面尽光辉。游魔宫，入虎穴。当机撞著恶聱头，直教心地顿休歇。",
            "comment": ""
        },
        {
            "title": "偈公六十五首",
            "content": "莫除荆棘建伽蓝，七佛常来此处参。地久天长功不坠，天花时复雨毿毿。",
            "comment": ""
        },
        {
            "title": "偈公六十五首",
            "content": "一叶落，天下秋。南来北往竟悠悠。一句通，通机息，上下四维无等匹。西天下不会唐言，独坐少林痴面壁。带累儿孙不丈夫，被人哕作白拈贼。云门念七好参详，宝公不是闲和尚。",
            "comment": ""
        },
        {
            "title": "颂古十一首",
            "content": "百战场中舞纛旗，将军立处十分危。游人只看锥头利，失却吹毛总不知。",
            "comment": ""
        },
        {
            "title": "赠何神童",
            "content": "父母未生时，文章在何许。及乎跳出来，光明照寰宇。傍观眼难瞒，收录奏明主。一览赞希奇，杨晏堪为伍。赐笏与录袍，以显其宗祖。人生天地间，休将年纪数。纵饶生百岁，无闻亦何补。伟哉英特大丈夫，君臣嘉会今合符。行看赤手扶宗社，大千捏聚一蘧庐。",
            "comment": ""
        },
        {
            "title": "偈公六十五首",
            "content": "虚骤龙骧与麽来，蓦然平地起风雷。棒头正眼明如日，凛凛清风廓九垓。",
            "comment": ""
        },
        {
            "title": "送昂维那出岭兼呈应庵",
            "content": "福城是得来相访，象骨岩前话别时。惊起石人开铁眼，倚筇遥听老猿啼。",
            "comment": ""
        },
        {
            "title": "送先知客",
            "content": "万里南来川藞苴，奔流度刃扣玄关。项门戳瞎金刚眼，去住还同珠走盘。",
            "comment": ""
        },
        {
            "title": "偈公六十五首",
            "content": "有句无句，发藤倚树。石裂崖崩，毒蛇当路。树倒藤枯，悉哩苏嚧。",
            "comment": ""
        },
        {
            "title": "偈公六十五首",
            "content": "有佛处，不得住，陕府铁牛双角露。无佛处，急走过，南海波斯鼻孔大。三千里外摘杨花，种豆由来生稻麻。",
            "comment": ""
        },
        {
            "title": "偈公六十五首",
            "content": "月生一，万像不能逃影质。月生二，东行不见西行利。月生三，无言童子口喃喃。",
            "comment": ""
        },
        {
            "title": "偈公六十五首",
            "content": "五月五日端香节，阴云叆叇，甘雨未决。君王降赐宝香，林下祈求恳切。孚佑龙，善时节，好将一雨润焦枯，市地清凉消恼热。",
            "comment": ""
        },
        {
            "title": "偈公六十五首",
            "content": "辅弼宗门有老成，一番提掇一番新。咬姜呷醋知咸淡，便是丛林过量人。",
            "comment": ""
        },
        {
            "title": "偈公六十五首",
            "content": "诸佛不说说，祖师不闻闻。留下一转语，千古镇乾坤。",
            "comment": ""
        },
        {
            "title": "偈公六十五首",
            "content": "静悄悄处跳得出，闹浩浩处可横身。闹浩浩处挨得行，静悄悄处堪驻足。",
            "comment": ""
        },
        {
            "title": "颂古十一首",
            "content": "屋里贩扬州，水深山更幽。终年无客到，明月自相投。",
            "comment": ""
        },
        {
            "title": "偈公六十五首",
            "content": "满目纷纷呈瑞雪，填沟塞壑谁辨别。文殊无处顿浑身，普贤失却真妙诀。乌鸦变作白头鸦，铁树翻成银线结。报诸人，瞥不瞥，庭际无人立片时，便是太平底时节。",
            "comment": ""
        },
        {
            "title": "偈公六十五首",
            "content": "在眼曰见，在耳曰闻。在手执捉，在足运奔。豁开则东西南北，把住则毫发不存。",
            "comment": ""
        },
        {
            "title": "示曾秘校",
            "content": "天童得力句，不摇三寸舌。父母未生前，令已行摩竭。直下使承当，敢保犹未彻。放下百不知，脑门重著楔。唯是过量人，一拳无二说。",
            "comment": ""
        },
        {
            "title": "偈公六十五首",
            "content": "元正一旦，万事成办。大乘小乘，井索钱贯。更问佛法如何，也是秦时{左车右度}轹鑽。",
            "comment": ""
        },
        {
            "title": "禅人请赞",
            "content": "天无私盖，地无私载，如何形容，生此奇怪。为僧不禀僧仪，学佛力破佛戒。鼓舌摇唇，丛林殃害。若无伽梨裹浑身，便是当年屈突盖。",
            "comment": ""
        },
        {
            "title": "偈公六十五首",
            "content": "贤劫千佛数，末后最殷勤。倒握降魔杵，高标利物拳。心肝无屈曲，肠胃有区分。神通愿力虽无尽，且为山僧护法门。",
            "comment": ""
        },
        {
            "title": "颂古十一首",
            "content": "西江一吸了无余，突出堂堂大丈夫。尽道世间胡须赤，须知更有赤须胡。",
            "comment": ""
        },
        {
            "title": "颂古十一首",
            "content": "天高地厚人难见，海阔山遥只自知。勘破却回休借部，得便宜是落便宜。",
            "comment": ""
        },
        {
            "title": "颂古十一首",
            "content": "粥了令教洗钵盂，铁船无底要人扶。片帆高挂乘风便，截海须还大丈夫。",
            "comment": ""
        },
        {
            "title": "赞绣宝公",
            "content": "针锋上直入，线缝里跳出。剪刀尺子自随身，号令乾坤齐万物。",
            "comment": ""
        },
        {
            "title": "颂古六首",
            "content": "蓦就膏肓打一鍼，当时无处著浑身。呵呵笑入严阳去，蛇虎为邻不可寻。",
            "comment": ""
        },
        {
            "title": "颂古六首",
            "content": "有问冬来事，京师出大黄。贪他一粒粟，失却半年粮。",
            "comment": ""
        },
        {
            "title": "赞大慧和尚",
            "content": "戳瞎顶门三只眼，是非佛法一齐划。竹篦头上放无端，正是徐六担片板。",
            "comment": ""
        },
        {
            "title": "偈公六十五首",
            "content": "少室单传，衲僧巴鼻。碓觜生花，驴鸣狗吠。厕坑筹子念摩诃，惊起法身无处避。无处避，若为论，我行荒草里，汝又入深村。",
            "comment": ""
        },
        {
            "title": "禅人请赞",
            "content": "眼横鼻直村僧，肚里浑无一窖。现金奉诏旨住持，添得丛林热闹。叵论直指单传，正是睡梦未觉。",
            "comment": ""
        },
        {
            "title": "颂古十一首",
            "content": "一顿浑家尽灭门，更加两顿累儿孙。银山铁壁俱穿透，万里无云宇宙分。",
            "comment": ""
        },
        {
            "title": "偈公六十五首",
            "content": "乌巨今日解夏，乃遵黄面老子二千年前话霸。验蜡人彻底冰清，护戒珠了无缝罅。唯有露住灯笼，不肯入遮保社。从来心似铁，端不受差排。",
            "comment": ""
        },
        {
            "title": "皇太子妃请就径山升座末后说偈",
            "content": "佛身无为，不堕诸数。随机示现，应无所住。如月行空，光照寰宇。廓彻信心，庄严福聚。记得先贤曾有言，皇天无亲，唯德是辅。",
            "comment": ""
        },
        {
            "title": "偈公六十五首",
            "content": "六月炎炎如火热，谁冷处胜立法雪。红尘闹市等个人，七佛轨仪都漏泄。报龙王，须福护，大千捏聚为檀度。一言劄住万机通，自然光壮少林风。",
            "comment": ""
        },
        {
            "title": "径山出乡舟中寄二偈示众",
            "content": "三冬水上打秋千，百尺竿头棹钓船。寄语满堂龙象众，无劳掘地觅青天。",
            "comment": ""
        },
        {
            "title": "禅人请赞",
            "content": "德山临济，棒喝交驰。云门顾鉴，总是愚痴。唯有径山无伎俩，握拳端坐眼如眉。",
            "comment": ""
        },
        {
            "title": "偈公六十五首",
            "content": "即心即佛也揖出，非心非佛也揖出。地转天回岂等闲，即知此物非他物。以此显追崇，决定当超越。次回阴隲保家堂，自然福寿永无双。",
            "comment": ""
        },
        {
            "title": "赞木庵和尚",
            "content": "面目森严，语言希差。不出飞猿岭，道声蔼天下。活懒庵不传之宗，死衲僧虚头话霸。五坐道场，丛林增价。稽首拜手，虚空贴卦。",
            "comment": ""
        },
        {
            "title": "偈公六十五首",
            "content": "日南长至，庆无不利。石笋暗抽条，寒岩增暖气。东村王老半醉半醒，林下道人没巴没鼻。",
            "comment": ""
        },
        {
            "title": "赞开明禅师",
            "content": "江郎入定，乌巨开山。林深路迥，火冷云寒。道大不知谁辨的，帝王亲手付金襕。",
            "comment": ""
        },
        {
            "title": "偈公六十五首",
            "content": "日日是好日，时时是好时。惟有十月二十二，吉星垂照最希奇。",
            "comment": ""
        },
        {
            "title": "送慧知客还蜀",
            "content": "踏破剑门关，十方无壁落。信步复南来，将错还就错。霜风刮面寒，梅梢初破蕚。去去又何言，宁负孤云约。",
            "comment": ""
        },
        {
            "title": "颂古十一首",
            "content": "大海波涛阔，千峰气象雄。古今无间断，南北路头通。",
            "comment": ""
        },
        {
            "title": "颂古十一首",
            "content": "出得何如未出时，瞎驴成队丧全机。而今四海平如砥，芦管迎风撩乱吹。",
            "comment": ""
        },
        {
            "title": "禅人请赞",
            "content": "在家不读书，行脚不参禅。随流闲打閧，掘地觅青天。而今老矣方知悔，捏人痛处力加鞭。",
            "comment": ""
        },
        {
            "title": "颂古六首",
            "content": "三处移场定是非，顽心全不改毫釐。胡言汉语凭谁会，铁额铜头也皱眉。",
            "comment": ""
        },
        {
            "title": "偈公六十五首",
            "content": "虽与我同条生，不与我同第死。稔闻在七闽，扬尘兼簸土。凌茂宗风不奈何，今朝喜见清平路。",
            "comment": ""
        },
        {
            "title": "径山出乡舟中寄二偈示众",
            "content": "大丈夫儿合自知，得便宜是落便宜。无心用处急回首，莫待天明失却鸡。",
            "comment": ""
        },
        {
            "title": "偈公六十五首",
            "content": "月生一，无角铁牛眠少室。月生二，赤脚波斯入闹市。月生三，冰生於水，青出於蓝。文殊堂里万菩萨，夜来尽向此中参。",
            "comment": ""
        },
        {
            "title": "偈公六十五首",
            "content": "二千年前旧公案，今日拈来重剖判。任是铁眼与铜晴，也须更入红炉煅。",
            "comment": ""
        },
        {
            "title": "示智悟道人",
            "content": "智悟悟自心，不在一切处。回首时观瞻，便是佛国士。",
            "comment": ""
        },
        {
            "title": "偈颂四首",
            "content": "一年三百六十日，今宵正是结交头。移身换步无多子，六合清风来未休。",
            "comment": ""
        },
        {
            "title": "偈公六十五首",
            "content": "拳来拳应，踢来踢应。拳踢交参，孰负孰胜。遥遥头摆尾过牢关，刖足之言谁肯信。",
            "comment": ""
        },
        {
            "title": "偈公六十五首",
            "content": "世尊拈花，勾贼破家。迦叶微知，声前失照。车峰辊毬，双放双收。玄沙未彻，眼中拔屑。云门顾鉴，递相脱赚。俱胝坚指，全无巴鼻。遮一队汉，敌国家财。",
            "comment": ""
        },
        {
            "title": "偈公六十五首",
            "content": "久雨忽晴，天清地宁。寒山抚掌，拾得忻忻。凭麽会得，旱地遭钉。",
            "comment": ""
        },
        {
            "title": "偈公六十五首",
            "content": "天上月圆，人间月半。槌鼓升堂，理旧公案。车不横推，理无曲断。",
            "comment": ""
        },
        {
            "title": "赞布袋和尚",
            "content": "禅不参，道不会，终日忙忙。弄个布袋，十字街头道等人。阿谁知渠绻缋，氇首弥勒世尊。国有宪章，三千条罪。",
            "comment": ""
        },
        {
            "title": "偈公六十五首",
            "content": "今朝三月十五，天色半晴半雨。十分春色在枝头，满眼觑见没可睹。报诸人，草莽卤，甜瓜彻蒂甜菜，苦瓠连根苦。",
            "comment": ""
        },
        {
            "title": "赞应庵和尚",
            "content": "眼大如环，头匾似扇。丛为不省已非，偏笑漳泉福建。著实处用无七纵八横，脱空时曰有万化千变。焚香稽首赞扬，也是神头鬼面。",
            "comment": ""
        },
        {
            "title": "颂古六首",
            "content": "一桡劈脑没遮攔，大海波涛彻底乾。尽谓单传并直指，谁知总被祖师谩。",
            "comment": ""
        },
        {
            "title": "偈公六十五首",
            "content": "今佛放光明，助发实相义。然有诸比丘，是中难比况。",
            "comment": ""
        },
        {
            "title": "偈公六十五首",
            "content": "南泉起模画样，长庆披砂拣金。云门鼻孔先穿，雪窦据款结案。",
            "comment": ""
        },
        {
            "title": "送昂维那出岭兼呈应庵",
            "content": "云黄山下老禅庵，凌蔑宗风罪过多。君若到门深问讯，看渠伎俩复如何。",
            "comment": ""
        },
        {
            "title": "偈公六十五首",
            "content": "虚空可量风可系，无能尽说佛功德。佛功德海既难量，吾君圣寿亦如是。",
            "comment": ""
        },
        {
            "title": "偈公六十五首",
            "content": "去年八月间，得旨与安闲。摆动水云性，纵步到阳山。元宅诸子弟，忻然力追攀。庵居三个月，开怀宇宙宽。忽接四明信，来书意盘桓。天童虚法席，使君语犹端。迢迢遣传偈公六十五首使，不问路行难。山僧临晚景，不敢自相瞒。搥鼓乐与行，四众亦欣欢。先师未了底，应是起波澜。一回饮水一回噎，临济德山俱汗颜。",
            "comment": ""
        },
        {
            "title": "颂古十一首",
            "content": "斫却月中佳，清光转更多。狐狸俱屏迹，狮子奋金毛。",
            "comment": ""
        },
        {
            "title": "送雪峰化主",
            "content": "手托庵六便放憨，千钧重担要人担。寥寥坐断孤峰顶，云衲相从昼夜参。",
            "comment": ""
        },
        {
            "title": "禅人请赞",
            "content": "入室爱用拳头，佛来也不放过。知他是圣是凡，便敢如此乱做。识得破，海坛马子似驴大。",
            "comment": ""
        },
        {
            "title": "真际道人请赞",
            "content": "一句全提，了无向背。临济正宗，恣意破碎。弥天过犯，不容懺悔。丹青画出向人前，他家自有通人爱。",
            "comment": ""
        },
        {
            "title": "颂古六首",
            "content": "贤圣法来未曾杀，而今断这一刀休。果然葛怛胸中落，笑杀灵山老比丘。",
            "comment": ""
        },
        {
            "title": "偈公六十五首",
            "content": "达磨不来东土，二祖不往西天。石室行者蹈碓忘却移步，玄沙讨鱼卖峭蹈翻钓船。",
            "comment": ""
        },
        {
            "title": "禅人请赞",
            "content": "五戒不持，威仪破尽。空腹高山，言不足信。徒将朽木乱涂糊，衲僧添得膏肓病。",
            "comment": ""
        },
        {
            "title": "偈公六十五首",
            "content": "即心即佛，铁牛无骨。非心非佛，空山突兀。",
            "comment": ""
        },
        {
            "title": "偈公六十五首",
            "content": "吞却与吐却，算来无处著。要见滑稽人，便是黄幡绰。",
            "comment": ""
        },
        {
            "title": "隆报著长老请赞",
            "content": "据虎头，收虎尾，第一句下明宗旨。了无禅道与人参，滴水便见波澜起。太醒醒，难比拟。分付隆报著长老，好向丛林振纲纪。",
            "comment": ""
        },
        {
            "title": "偈公六十五首",
            "content": "一手不独拍，众手鸣掴掴。豁开三要三玄门，堪与人天为轨开则。",
            "comment": ""
        },
        {
            "title": "佛日常长老请赞",
            "content": "赤手全提，金圈栗棘。跳出三要三玄，破荡佛祖窠窟。试问人何神通，尽力吐露不出。咄咄，佛日长老，与麽拈出。",
            "comment": ""
        },
        {
            "title": "送会侍者开应庵塔铭",
            "content": "三十余年沙魇，一十五处脱空。欲彰从前家丑，何妨刻石流通。",
            "comment": ""
        },
        {
            "title": "说符建倍堂周都料求颂",
            "content": "妙处如何论浅深，应之於手得於心。方圆不用机谋力，长短休将语默寻。一斧便成真活计，三思始就费光阴。山僧直截重重说，须信真鍮不博金。",
            "comment": ""
        },
        {
            "title": "偈颂四首",
            "content": "释迦不说说，迦叶不闻池。天河风浪静，星斗位区分。",
            "comment": ""
        },
        {
            "title": "偈公六十五首",
            "content": "今朝六月十五，祝圣升堂击鼓。木童火里吹笙，石女云中作舞。也大奇，也大奇，天无四壁，地绝八维。五湖四海来入贡，衲曾闻见眼如眉。",
            "comment": ""
        },
        {
            "title": "颂古六首",
            "content": "腊月莲花菡萏香，三回赏手不寻常。直饶会得须眉落，早是龟毛数丈长。",
            "comment": ""
        },
        {
            "title": "偈公六十五首",
            "content": "今朝十五日，丛林皆结制。径山有条攀条，无条攀例。逼拶露柱灯笼，尽要心空及第。现前普请证明，不妨神通游戏。下座各叙时暄，便是灵山受记。",
            "comment": ""
        },
        {
            "title": "赠闽清黄释褐初赴上庠",
            "content": "蓦劄相逢笑脸开，也知平地起风雷。好将一滴梅溪水，为雨为霖遍九垓。",
            "comment": ""
        },
        {
            "title": "颂古十一首",
            "content": "五百生前失却，五百生后太错。错错，谁道祥麟只一角。",
            "comment": ""
        },
        {
            "title": "偈公六十五首",
            "content": "油煎石磉盘，风吹毛毬走。虚空背上白毛生，拈得鼻孔失却口。",
            "comment": ""
        },
        {
            "title": "送聪首座兼简陈寺丞",
            "content": "十载相从话岁寒，刀山剑树惯跻攀。风云会合机轮转，行看知音笑展颜。",
            "comment": ""
        },
        {
            "title": "和璧书记",
            "content": "掷剑挥空不住空，空轮无迹剑无锋。无锋无迹凭谁会，会得金沙堕眼中。",
            "comment": ""
        },
        {
            "title": "示善应道人",
            "content": "善就无私，当阳有准。直下承当，入佛祖閫。",
            "comment": ""
        },
        {
            "title": "偈公六十五首",
            "content": "因我得礼你，穷源亲到底。礼拜了烧香，自倒还自起。",
            "comment": ""
        },
        {
            "title": "偈公六十五首",
            "content": "居於富贵中，不为富贵误。赤手挨开解脱门，四方八面俱独步。佛祖不知由，凭谁立本据。咄咄咄，力{外囗内力}希，闻见觉知齐合掌，铁牛生得凤凰儿。",
            "comment": ""
        },
        {
            "title": "偈公六十五首",
            "content": "一叶飘空万木秋，翻思光境急川流。若人识得其中意，坐断千差向上头。",
            "comment": ""
        },
        {
            "title": "偈公六十五首",
            "content": "云开千嶂出，木落一枝分。相见又无事，不来还忆君。",
            "comment": ""
        },
        {
            "title": "送珣禅人还海坛",
            "content": "家乡到日许谁知，默默相逢绝路岐。莫谓海门风浪恶，干戈元是太平基。",
            "comment": ""
        },
        {
            "title": "偈公六十五首",
            "content": "一进一退一动一静，须信那伽常在定。一擒一纵，一杀一活，四方八面活鱍鱍。嘉州大象吃盐多，陕府铁牛添得渴。",
            "comment": ""
        },
        {
            "title": "张直阁请升座末后说偈",
            "content": "一句全提法界宽，大千收拾掌中观。横该竖抹超三际，迦叶徒劳强破颜。",
            "comment": ""
        },
        {
            "title": "偈公六十五首",
            "content": "方脱钟山阶级难，却来遮里养残躯。那知踪迹难遮掩，又见驱驰走使符。",
            "comment": ""
        },
        {
            "title": "偈公六十五首",
            "content": "秋江清浅时，白鹭和烟岛。良哉观世音，全身入荒草。",
            "comment": ""
        },
        {
            "title": "送权维那归道场",
            "content": "风搅平林万木秋，临歧送别思悠悠。也知八德池中水，不比寻常溪磵流。",
            "comment": ""
        },
        {
            "title": "偈公六十五首",
            "content": "佛法无人说，虽慧不能了。去却上头关，面南看经斗。",
            "comment": ""
        },
        {
            "title": "和无著赞大慧齿发舍利",
            "content": "背独全提话已圆，孤风凛凛播皇天。无端更把闲毛齿，惹得丛林口耳传。",
            "comment": ""
        },
        {
            "title": "偈公六十五首",
            "content": "幽禽噪破那伽定，便见文星入寺来。倒屣门迎开笑面，林泉陡觉起风雷。",
            "comment": ""
        },
        {
            "title": "偈公六十五首",
            "content": "昔年相见谈真谛，今日升堂话去来。一念廓然无向背，春光铁树自花开。",
            "comment": ""
        },
        {
            "title": "偈公六十五首",
            "content": "呼猿洞口，虚空迸裂。鸦飞不度，如行如说。",
            "comment": ""
        },
        {
            "title": "偈公六十五首",
            "content": "一切数句非数句，与吾灵觉何交涉。毒蛇鑽入你鼻孔，虾蟆咬破你眼睛。",
            "comment": ""
        },
        {
            "title": "径山茶汤会首求颂二首",
            "content": "径山大施门开，长者悭贪俱破。烹煎凤髓龙团，供养千个万个。若作佛法商量，知我一床领过。",
            "comment": ""
        },
        {
            "title": "偈公六十五首",
            "content": "狮子教儿迷子诀，拟前掷早走翻身。罗纹结角交锋处，鹘眼临时失却踪。",
            "comment": ""
        },
        {
            "title": "赞径山音首座",
            "content": "气宇云闲，身心木槁。顶门正眼，红日杲杲。早投长芦划草之机，晚分双径人天之座。名山屡招而不赴，一庵超然其高卧。夫是谓丛林前辈典刑，宜与赵州同年而并操者也。",
            "comment": ""
        },
        {
            "title": "偈颂四首",
            "content": "山河大地不是幻，日月星辰不是幻。明暗色空不是幻，四圣六凡不是幻。山僧说底不是幻，诸人听底不是幻。",
            "comment": ""
        },
        {
            "title": "偈公六十五首",
            "content": "四年居此日波波，累及禅和不奈何。今感圣恩林下去，一轮秋月照天河。",
            "comment": ""
        },
        {
            "title": "偈公六十五首",
            "content": "有物先天地，无形本寂寥。能为万象主，不逐四时凋。",
            "comment": ""
        },
        {
            "title": "送恢侍者",
            "content": "戴角擎头与麽来，当机一拶项门七。行行勿谓无知已，閫外威权善自裁。",
            "comment": ""
        },
        {
            "title": "偈公六十五首",
            "content": "四月明十五日结，七月十明五日解。六只骰子满盆红，大都只是看头米。",
            "comment": ""
        }
    ]
}