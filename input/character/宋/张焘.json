{
    "dynasty": "宋",
    "author": "张焘",
    "poems": [
        {
            "title": "挽老苏先生",
            "content": "本朝文物盛西州，独得宗公荐冕旒。稷嗣草仪书未奏，茂陵辞客病无瘳。一门歆向传家学，二子机云并隽游。守蜀无因奠尊酒，素车应满古原头。",
            "comment": ""
        },
        {
            "title": "耆英会诗",
            "content": "洛城今昔衣冠盛。韩国园林景物全。功在三朝尊二相，数逾九老萃群贤。当时乡社为高会，此日居留许款延。多幸不才陪履舄，更惭七十是新年。",
            "comment": ""
        },
        {
            "title": "恨欢迟/恨来迟",
            "content": "淡薄情怀。浅缀胭脂。独占江梅。最好是、严凝苦寒天气，却是开时。也不许、桃杏斗妍媸。也不许、雪霜相欺。又只恐、谁家一声羌笛，落尽南枝。",
            "comment": ""
        },
        {
            "title": "踏莎行",
            "content": "阳复寒根，气回枯杆。前村昨夜梅初绽。谁言造化没偏颇，半开何独南枝暖。素艳幽轻，清香远散。雪中岂恨和羹晚。不知何处误东君，至今不使春拘管。",
            "comment": ""
        }
    ]
}