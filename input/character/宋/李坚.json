{
    "dynasty": "宋",
    "author": "李坚",
    "poems": [
        {
            "title": "离群村",
            "content": "好风吹句落烟村，便作棠阴记使君。渠有平生绝尘想，群居那得似离群。",
            "comment": ""
        },
        {
            "title": "通真观",
            "content": "璇璿非复旧宫坛，独向徐碑识二难。井底丹灵勿轻汲，昔年曾寿两苍官。",
            "comment": ""
        },
        {
            "title": "冲寂观",
            "content": "玉兔朝天去不回，空馀露井荐晨杯。屋铃不语湖如掌，无复凌空逸士来。",
            "comment": ""
        },
        {
            "title": "句",
            "content": "勿讶韦郎夸酷似，情知苏子赋归来。",
            "comment": ""
        },
        {
            "title": "余皮",
            "content": "小试屠龙技已成，遗踪千载讋英灵。舳舻不骇风波恶，烟雨时闻草木腥。",
            "comment": ""
        }
    ]
}