{
    "dynasty": "宋",
    "author": "徐端",
    "poems": [
        {
            "title": "丙申元日",
            "content": "丙申正月初一日，巢君野人拈秃笔。涂窗作鸦忆少年，不知老丑光阴疾。退藏未了桑簪南，生涯代以崖蜂蜜。小儿怪我不同尘，进不能寸退盈尺。岂知穷通自有命，我手可断不书乞。安道何事竟碎琴，管宁何意至割席。五斗不换东篱菊，千户宁如江陵橘。蚊虻雍盎互起减，欢乐岁何长攀攀。我从方外得天游，始叹世缘如沐漆。从横纱用剑两枝，出入无方马一双。老师云边亲授记，许我虚空轰霹雳。东风吹动老虬枝，笑拂苍髯双眼碧。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "出门归隐计无成，舟泊菰来膠断冰。记取东湖风雪夜，青荧一点隔林灯。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "封侯岁见梦魂销，千万徒劳重压腰。只待区中缘了尽，携家采药住中条。",
            "comment": ""
        },
        {
            "title": "丙申二月既望仲退再来山中意行谈旧送别怅望",
            "content": "梦中几度寻安道，也似当年泛剡回。可是山中缘未断，又从云外寄诗来。",
            "comment": "【注释】【原题】：丙申二月既望仲退再来山中意行谈旧送别怅望寄两绝句其一云别君乌石冈头路一树梨花照晚烟总是旧来携手处东风回首十三年其二云入山不远六七里老我应行千百回昨日与君谈未了今朝策蹇又重来读之黯然次韵用谢"
        },
        {
            "title": "表兄王俊夫客当涂以古诗见寄赋比奉谢",
            "content": "自叹离君淹在兹，诗来一读一相思。人言毛遂早成事，我怪何蕃久不归。灯火十年俱旧梦，江湖万里有新知。秋风萧飒菽花老，目断晴云片片飞。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "客梦朦胧酒力锁，梨雪漠漠路迢迢。醒来便欲寻春去，杨柳江南十五桥。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "津亭空树集馀鸦，望断孤云是我家。暮角吹寒风渐落，自呼斗酒对梅花。",
            "comment": ""
        },
        {
            "title": "程明大送枸记数本侑以古诗两绝奉谢",
            "content": "故人念我忍饥坐，送我灵苗意甚勒。便作深根千岁计，云间要听吠狺狺。",
            "comment": ""
        },
        {
            "title": "八月十八日观潮",
            "content": "海门乍见一线白，江下涛头十丈黄。数点红旗争出没，千艘飞橹下沧浪。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "一卷阴符偶自随，奴星解事亦忘归。参横斗转吟魂瘦，愁绝寒梢两绿衣。",
            "comment": ""
        },
        {
            "title": "壁侍者归自庐山以诗间讯",
            "content": "壁公挑云庐山去，自我不见今三年。出家本是丈夫事，成佛不作文章禅。西竺东震非道二，心宗教意难言傅。何进寻我青阳岭，分我一滴庐山泉。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "归抚苍松笑一场，誓无滋味博西凉。春风烂熳春云热，酿取松花一瓮香。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "城郭人家饯岁寒，裁红剪翠馔春盘。湖滨老圃无时态，绕屋畦蔬向晓看。",
            "comment": ""
        },
        {
            "title": "丙申二月既望仲退再来山中意行谈旧送别怅望",
            "content": "东风满眼皆陈迹，老树荒园更断烟。今昔相看只如此，但拚痛饮过年年。",
            "comment": "【注释】【原题】：丙申二月既望仲退再来山中意行谈旧送别怅望寄两绝句其一云别君乌石冈头路一树梨花照晚烟总是旧来携手处东风回首十三年其二云入山不远六七里老我应行千百回昨日与君谈未了今朝策蹇又重来读之黯然次韵用谢"
        },
        {
            "title": "病虐新差仲退折梅一枝昌雪跨访我松下且赋诗",
            "content": "破雪折梅相料理，要将春信报新年。独跨瘦驴披鹤氅，更于何处觅神仙。",
            "comment": "【注释】【原题】：病虐新差仲退折梅一枝昌雪跨访我松下且赋诗一首次韵以谢腊月廿八日也"
        },
        {
            "title": "丙除夜泊舟东湖用白石归苕溪韵书怀",
            "content": "劳生可笑类原蚕，世路半肠更熟谙。自古诗人例如此，咸阳客舍老青衫。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "隔岸重门笑语微，摇摇烟影飐帘衣。翠环玉指箜篌梦，尚识轻舟天际归。",
            "comment": ""
        },
        {
            "title": "城上谣",
            "content": "北风吹沙湖水黄，离离衰草覆女墙。曼缨紫发马上郎，腰间短剑明秋霜。城西砧杵登登处，夫君已戍交河去。角声渐起鼓声住，乱鸦啼断斜阳树。",
            "comment": ""
        },
        {
            "title": "丙除夜泊舟东湖用白石归苕溪韵书怀",
            "content": "空山岁晚足堪娱，残雪千峰水半湖。明发临风相诸弟，共扶白发进屠苏。",
            "comment": ""
        }
    ]
}