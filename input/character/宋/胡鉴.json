{
    "dynasty": "宋",
    "author": "胡鉴",
    "poems": [
        {
            "title": "定业寺",
            "content": "拂云开紫气，窈窕入幽境。杉森若趋山，竹青无尽境。寒螀互响答，野鸟话深静。暗水冽池光，疏风碎金影。骋怀抖黄埃，吸影别清镜。三年面溪西，所乐尤未竟。出野山益深，佳气为参请。",
            "comment": ""
        },
        {
            "title": "佛牙山",
            "content": "烈火烹沸鼎梦游，梦回渐觉此身浮。坐忘三载蕉中鹿，卧护一帆天际舟。要识此心如止水，尽将尘迹送牢愁。荆溪莓藓青无羔，待与石亭三日留。",
            "comment": ""
        }
    ]
}