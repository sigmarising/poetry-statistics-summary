{
    "dynasty": "宋",
    "author": "许申",
    "poems": [
        {
            "title": "张相公祠",
            "content": "铁胎重整英仪峻，燕厦新成暑气凉。韶石遍图辉壁落，荔枝分植映房廊。开元旧事丰碑在，家笥犹传故笏囊。",
            "comment": ""
        },
        {
            "title": "如归亭",
            "content": "寻常高讽散人歌，傲睨天随奈尔何。即问松江旧庐舍，羽真来往洞庭波。",
            "comment": ""
        },
        {
            "title": "如归亭",
            "content": "日脚青山晚半藏，水遥天远岸无厢。云边一叶来何处，认是宣州出浦航。",
            "comment": ""
        },
        {
            "title": "如归亭",
            "content": "幅圆千里浸清流。苹叶微风为客收。画作一图何处设，煮茶间看建溪头。",
            "comment": ""
        },
        {
            "title": "如归亭",
            "content": "馆娃宫在西山下，游鹿台居西岭头。倒翠尽倾菱镜里，夕阳平照满川流。",
            "comment": ""
        }
    ]
}