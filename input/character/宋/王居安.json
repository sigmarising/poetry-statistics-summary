{
    "dynasty": "宋",
    "author": "王居安",
    "poems": [
        {
            "title": "考试当涂次池阳崎岖山行石多可爱因用袁席之",
            "content": "平生爱奇石，如见古君子。一卷窗牖间，时复为隐几。兹行池阳路，终日乱山里。道傍石丛生，牛羊乱虎兕。中有篆籀文，鼎彝间罍洗。纵横更簨虡，埋没见追蠡。嗟予心好之，愧恨无能徙。着手为摩挲，却立复睥睨。有似南阳公，可就不可致。是宜米元章，一见辄下拜。徜可从予招，安车更加礼。",
            "comment": "【注释】【原题】：考试当涂次池阳崎岖山行石多可爱因用袁席之韵"
        },
        {
            "title": "游委羽山",
            "content": "几日同不到，到山心自清。棱棱有方石，拾得通仙灵。",
            "comment": ""
        },
        {
            "title": "句",
            "content": "只为人前呈颜色，天工罚取不教香。",
            "comment": ""
        },
        {
            "title": "句",
            "content": "祗教人种菜，莫误客看花。",
            "comment": ""
        },
        {
            "title": "潘德久有龙眠三马百失其一俾予赋诗",
            "content": "三马往往皆龙驹，神骏肯与凡马俱。忽不见者其前驱，定应悄上天之衢。君得其二已有馀，我欲与君分此图。驽才患多不患无，四十万疋交何如。龙眠已往不可呼，愈少愈贵宜宝储。",
            "comment": ""
        },
        {
            "title": "满江红",
            "content": "八十归来，方岩下、几竿修竹。柴门外，沙铺软路，水流清玉。栽接新来桃与李，安排旧日松和菊。过小桥、作个看山楼，千峰绿。收笔砚，藏棋局。酒莫饮，经须读。但平平放下，顿超凡俗。独睡已无年少梦，闲吟不唱他家曲。算人生、万事苦无多，相将足。",
            "comment": ""
        },
        {
            "title": "送刘改这二首",
            "content": "刘子堂堂七尺躯，高谈世事奋髯须。观渠论到前贤处，据我看来近世无。出语令人惊辟易，处穷无鬼敢揶揄。徜徉闹市浑无畏，要是人间烈丈夫。",
            "comment": ""
        },
        {
            "title": "沁园春",
            "content": "湖海襟期，烟霞气宇，天下星郎。有灵方时後，年年却老，神锋耳底，夜夜腾光。万卷蟠胸，千锺蘸甲，衮衮词源三峡滂。功成处，见须弥日月，河岳星霜。兴来引笔千行。看举世何人是智囊。任纵横万变，难瞒道眼，优游自乐，不识愁肠。闹市丛中，密林静处，鼻观常闻三界香。天书到，听笙箫竞奏，幢盖班行。",
            "comment": ""
        },
        {
            "title": "同林逢吉过小溪寺二首",
            "content": "浓阴阁雨未全心，屈指相将禊事修。不必山阴地故地，小溪曲水更清幽。",
            "comment": ""
        },
        {
            "title": "送刘改这二首",
            "content": "不识刘郎莫便语，酒酣耳热未全疏。士当穷困能无慊，我自斟量愧不如。横槊赋诗俱有分，轻裘缓带特其馀。当今四野无尘土，宜有奇才在草庐。",
            "comment": ""
        },
        {
            "title": "同林逢吉过小溪寺二首",
            "content": "方岩胜处是仙家，时有轻云薄雾遮。我欲去时君共去，逆流而上看山花。",
            "comment": ""
        },
        {
            "title": "送刘改之",
            "content": "名满江湖刘改之，半生穷因只吟诗。人言季布恐难近，我谓郑老真吾师。试令满饮至酩酊，愈觉高论生神奇。豪家有财不识宝，贫者识这空嗟咨。",
            "comment": ""
        },
        {
            "title": "句",
            "content": "高下水痕元自定，后先花信不须催。",
            "comment": ""
        }
    ]
}