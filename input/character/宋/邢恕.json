{
    "dynasty": "宋",
    "author": "邢恕",
    "poems": [
        {
            "title": "随州",
            "content": "荆楚西南地，清明咫尺天。远山犹带雪，高柳已藏烟。",
            "comment": ""
        },
        {
            "title": "将还河北留别尧夫先生",
            "content": "先生抱道隐墙东，心迹兼忘出处通。圯下每惭知孺子，床前曾忆拜庞公。已将目击存微妙，直把神交寄始终。此日离违限南北，萧萧班马正依风。",
            "comment": ""
        },
        {
            "title": "朝阳岩绝句",
            "content": "濯足临澄碧，和云卧石室。淅沥天风生，披襟当呼吸。",
            "comment": ""
        },
        {
            "title": "朝阳岩绝句",
            "content": "岩巅风雨落泉声，岩下江流见底清。夹岸松筠倒流影，炊烟渔父近寒城。",
            "comment": ""
        },
        {
            "title": "题愚溪",
            "content": "溪流贯清江，湍濑亘百里。龙蛇几盘纡，雷雨忽奔驶。石横渠状穿凿，怪力祖谁氏。突如见头角，虎豹或蹲峙。横杠互枝柱，小艇俄纷委。苹藻翳泓澄，松竹荫崖涘。两山束鸟道，侧岸数鱼尾。缭然闭深幽，梵字叠危址。锺呗杂滩声，亭台森水底。凭栏几游目，杖策时临履。酒杓间茶铛，棋枰延书晷。放怀得天倪，清啸谢尘滓。忽忘儿女缚，似接嬴秦子。顾予拙谋身，霜鬓飒垂耳。雅意在延龄，丹砂夙弃饵。焉得兹结庐，帐念远桑梓。",
            "comment": ""
        },
        {
            "title": "独游偶题",
            "content": "颓然一睡足，岩溜尚潺湲。面几郎山郭，寂无人世喧。",
            "comment": ""
        },
        {
            "title": "游浯溪",
            "content": "归舟一夜泊浯溪，晓雨丝丝不作泥。□石苍崖访遗刻，更磨苔藓为留题．",
            "comment": ""
        },
        {
            "title": "华严岩",
            "content": "一簇僧房路屈盘，不逾城郭到林峦。何人为假丹青手，写入轻绡挂壁看。",
            "comment": ""
        },
        {
            "title": "酬魏少府侍直史馆",
            "content": "丽藻高邓卫，专学美齐韩。容揄难有属，笔削少能干。",
            "comment": ""
        },
        {
            "title": "句",
            "content": "涓水带西城，城高敞郡亭。",
            "comment": ""
        },
        {
            "title": "句",
            "content": "云容山色争奇□，远水遥天共落晖。",
            "comment": ""
        },
        {
            "title": "送程给事知越州",
            "content": "稽山鉴水正宜秋，笑邻铜符下鷁舟。青琐夕郎传故事，鸿都仙客足风流。锦衣著去经乡国，茧纸翻成赋郡楼。祗恐汉廷须雅望。寇公难得隔年留。",
            "comment": ""
        },
        {
            "title": "句",
            "content": "城隅楼榭与云平，城下溪流见底清。",
            "comment": ""
        },
        {
            "title": "句",
            "content": "随为楚西南，郡颇富山水。",
            "comment": ""
        }
    ]
}