{
    "dynasty": "宋",
    "author": "释渊",
    "poems": [
        {
            "title": "偈",
            "content": "节近端午，乍晴乍雨。带累达磨眼睛，特地和泥合土。二祖不会承当。雪庭枉受辛苦。引得后代儿孙。各自开张门户。或放南山毒蛇，或作玄沙猛虎。雪峰连辊三毬，禾山一味打鼓。山僧检点将来，尽是葛藤露布。争如吃饭著衣，此外更无佛祖。职嫂便是大哥妻，师姑元是女人做。",
            "comment": ""
        },
        {
            "title": "临终偈",
            "content": "动静声色外，时人不肯对。世间出世间，毕竟使谁会。",
            "comment": ""
        }
    ]
}