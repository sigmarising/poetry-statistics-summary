{
    "dynasty": "宋",
    "author": "严中和",
    "poems": [
        {
            "title": "诗三首",
            "content": "梅天雨气入帘栊，衣润频添柏火烘。四月江南无矮树，人家都在绿阴中。",
            "comment": ""
        },
        {
            "title": "句",
            "content": "润水活不冻，山枫老自灵。",
            "comment": ""
        },
        {
            "title": "句",
            "content": "画扇题诗鸾背湿，铜彝煎脑鸭心香。",
            "comment": ""
        },
        {
            "title": "诗三首",
            "content": "一声杜宇三更后，向晓绿阴连碧苔。却恨楼高春数尺，柳绵飞不上窗来。",
            "comment": ""
        },
        {
            "title": "句",
            "content": "树影踏不醉，花香嗅却无。",
            "comment": ""
        },
        {
            "title": "月夜看桂",
            "content": "玉杵声中舞素娥，西风叶叶自婆娑。一天清气无人管，惟有山楼树影多。",
            "comment": ""
        },
        {
            "title": "句",
            "content": "寺老柳遮塔，雨多春碍船。",
            "comment": ""
        },
        {
            "title": "诗三首",
            "content": "山中道人不裹巾，一片石床生绿鳞。昨夜瓦瓶冰冻破，梅花无水自精神。",
            "comment": ""
        }
    ]
}