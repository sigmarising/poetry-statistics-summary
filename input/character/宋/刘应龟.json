{
    "dynasty": "宋",
    "author": "刘应龟",
    "poems": [
        {
            "title": "春日田园杂兴",
            "content": "独犬寥寥昼护门，是间也自有桃源。梅藏竹掩无多路，人语鸡声又一村。屋角枯藤黏树活，田头野水入溪浑。我来拾得春风句，分付沙鸥莫浪言。",
            "comment": ""
        },
        {
            "title": "夏日杂咏",
            "content": "一片闲云堕野塘，晚风吹浪溼菰蒋。白鸥不受人间暑，长向荷花共雨凉。",
            "comment": ""
        }
    ]
}