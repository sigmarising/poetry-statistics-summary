{
    "dynasty": "宋",
    "author": "释宗杲",
    "poems": [
        {
            "title": "颂古一百二十一首",
            "content": "言无展事，语不投机。随言者丧，滞句者学。逢人不得错举。",
            "comment": ""
        },
        {
            "title": "偈颂一百六十首",
            "content": "平常无生句，妙玄无私句，体明无尽句。一镞破三关，他家有本据。",
            "comment": ""
        },
        {
            "title": "颂古一百二十一首",
            "content": "一口吸尽西江水，甲乙丙丁庚戊己。咄咄咄，囉囉哩。",
            "comment": ""
        },
        {
            "title": "偈颂一百六十首",
            "content": "棒打石人头，曝曝论实事。不用作禅会，不用作道会。",
            "comment": ""
        },
        {
            "title": "颂古一百二十一首",
            "content": "云门乾屎橛，全超法报化。无事出山游，百钱杖头挂。",
            "comment": ""
        },
        {
            "title": "偈颂一百六十首",
            "content": "水底泥牛嚼生铁，憍梵钵提咬著舌。海神怒把珊瑚鞭，须弥山王痛不彻。",
            "comment": ""
        },
        {
            "title": "偈颂一百六十首",
            "content": "芭蕉无耳闻雷开，葵华无眼随日转。释迦老子亦无生，每岁今朝浴一遍。",
            "comment": ""
        },
        {
            "title": "颂古一百二十一首",
            "content": "祖父田园都卖了，四边界至不曾留。奈何犹有中心树，恼乱春风卒未休。",
            "comment": ""
        },
        {
            "title": "颂古一百二十一首",
            "content": "陕府铁牛日癞，嘉州大像耳聩。两个病痛一般，咄哉漆桶不快。",
            "comment": ""
        },
        {
            "title": "白云端和尚赞二首",
            "content": "少处更减，多处又添。达磨不会，却反西天。",
            "comment": ""
        },
        {
            "title": "舟峰长老求赞",
            "content": "萧萧洒洒，有取有舍。藞藞苴苴，无真无假。客来须看，贼来须打。一条竹蓖，天上天下。背触当锋，任人酬价。咄哉村僧，少说大话。龟年收取挂高，从他赞叹从他骂。",
            "comment": ""
        },
        {
            "title": "偈颂一百六十首",
            "content": "马师仲科严寒，国一孟夏渐热。虽然寒热不同，彼此不人时节。",
            "comment": ""
        },
        {
            "title": "偈颂一百六十首",
            "content": "举一不得举二，放过一著落在第二。遇贵则贱，遇贱则贵。筑著磕著，没处回避。南岳天台去路通，君向西兮我向东，风从虎兮云从龙。牛起簸箕别处舂，熨斗煎铫不同。",
            "comment": ""
        },
        {
            "title": "示法泉侍者",
            "content": "言前超佛祖，日轮正当午。豁开三要关，一击涂毒鼓。既发上头机，莫问千钧弩。放去绝遮拦，捏聚非回互。咄哉老瞿昙，住住住住住。",
            "comment": ""
        },
        {
            "title": "祖传禅人求赞",
            "content": "藞苴全似川僧，萧洒浑如浙客。偏向情未生时，拈出报慈一隔。尊性不定，莫可窥测。见小时嫌蟭螟眼太宽。见大时谓太虚空忒窄。似这般底阿师，如何受人天供养，好与劈腮一掴。",
            "comment": ""
        },
        {
            "title": "送直禅人",
            "content": "直出直入，直行直坐。直禅上人，直须恁麽。本自圆成，不立功课。饥来吃饭，寒来向火。不在瞿昙，非干达磨。拟心思量，返遭殃祸。我说是言，已招口过。明眼人前，一场话堕。请事斯语，无忘骨剉。",
            "comment": ""
        },
        {
            "title": "偈颂一百六十首",
            "content": "正月十四十五，双径椎锣打鼓。要识祖意西林，看取村歌杜舞。",
            "comment": ""
        },
        {
            "title": "颂古一百二十一首",
            "content": "新妇骑驴阿家达，步步相随不著鞭。归到画堂人不识，从今嫩更出门前。",
            "comment": ""
        },
        {
            "title": "偈颂一百六十首",
            "content": "念七念七，全无消息。背看分明，正观难识。",
            "comment": ""
        },
        {
            "title": "偈颂一百六十首",
            "content": "结夏方得五日，露柱却知端的。勃跳撞入灯笼，普为诸人入室。",
            "comment": ""
        },
        {
            "title": "偈颂一百六十首",
            "content": "今夜唤明朝作来，明朝唤今夜作去岁。即称来年今夜合来，既号去岁明朝合去。来年今夜不见来，去岁明朝定不去。既不来，又不去，业识茫茫无本据。大圆镜里绝纤尘，个别岂著闲家具。是则是，别又别，烁迦晃破秋天月。庞公不昧本来身，大似飞龙成跛鳖。尔诸人，瞥不瞥，灵利汉须看时节。五九尽处又逢春，衲僧脑后三斤铁。",
            "comment": ""
        },
        {
            "title": "颂古一百二十一首",
            "content": "独坐话谁知，青山对落晖。华须连夜发，莫待晓风吹。",
            "comment": ""
        },
        {
            "title": "维摩居士赞",
            "content": "冷坐毗耶城，百病一时发。不得文殊来，几乎无合杀。",
            "comment": ""
        },
        {
            "title": "偈颂一百六十首",
            "content": "今朝五月五，天降沛然雨。艾人与门神，聚头相耳语。雪窦禅师来，一口吞佛祖。",
            "comment": ""
        },
        {
            "title": "颂古一百二十一首",
            "content": "云门举起竹篦，禅和切忌针锥。鸾凤不棲荆棘，{左感右鸟}{左感右鸟}偏守空池。",
            "comment": ""
        },
        {
            "title": "颂古一百二十一首",
            "content": "杨岐一头驴，只有三只脚。潘阆倒骑归，攧杀黄幡绰。",
            "comment": ""
        },
        {
            "title": "示了然居士",
            "content": "长乐沙坑郑了然，不依本分要参禅。自言已到无参处，歌罗管尔米疆年。",
            "comment": ""
        },
        {
            "title": "颂古一百二十一首",
            "content": "提起须弥第一槌，电光石火太迟迟。象王行处狐踪绝，师子咆哮百兽危。",
            "comment": ""
        },
        {
            "title": "颂古一百二十一首",
            "content": "云门举起竹篦，露出心肝五脏。可怜猗死禅和，犹自魂飞胆丧。",
            "comment": ""
        },
        {
            "title": "雪峰空长老求赞",
            "content": "慧空抓著吾痒处，吾尝劄著伊痛处。痛处痒，痒处痛，不与千圣同途，岂与衲僧共用。莫言扫帚竹时无钱筒，蒿枝丛林无梁栋。虽然家丑不可外扬，也要诸方眼目定动。而今各自不得已，一任画出这般不唧{左口右留}底老冻{左鼻右上鸟下瓜}。但将悬向壁角落头，使来者瞻之仰之。昼夜六时烧兜楼婆力迦沈水栴檀之香，作七代祖翁之供。",
            "comment": ""
        },
        {
            "title": "颂古一百二十一首",
            "content": "兔角龟毛眼里栽，铁山当面势崔嵬。东西南北无门入，旷劫无明当下灰。",
            "comment": ""
        },
        {
            "title": "偈颂一百六十首",
            "content": "一不成只，两不成双。剑号巨阙，珠称夜光。",
            "comment": ""
        },
        {
            "title": "偈颂一百六十首",
            "content": "夜来兔子赶大虫，天明走入无何有。月下珊瑚长数枝，万象森罗齐稽首。拄杖子，不唧{左口右留}，渠侬却善分妍丑。李公烂醉绝倒时，元是张公吃村酒。报诸人，急回首，切忌疾狂外边走。",
            "comment": ""
        },
        {
            "title": "偈颂一百六十首",
            "content": "国清才子贵，家富小儿娇。大家出只手，彼此不相饶。",
            "comment": ""
        },
        {
            "title": "颂古一百二十一首",
            "content": "移身不移步，移步不移身。走却金师子，捉得玉麒麟。",
            "comment": ""
        },
        {
            "title": "偈颂一百六十首",
            "content": "有句无句，如藤倚树，孟八郎汉，便恁魔去。机不到，语不副。眼里著得百千万亿须弥山，耳里著得无量无边香水海。机副语语投机，眼里著沙不得，耳里著水不得。",
            "comment": ""
        },
        {
            "title": "颂古一百二十一首",
            "content": "马驹喝下丧家风，四海从兹信息通。烈火焰中挥得月，巍巍独天坐雄峰。",
            "comment": ""
        },
        {
            "title": "偈颂一百六十首",
            "content": "妙喜与师兄，俱是圜悟子。妙喜移住径山，师兄迁来在此。虽与师兄同条生，不与师兄同条死。八两与半斤，青红对碧紫。师兄解唱泥牛吼，师弟宁忘木马嘶。豁开顶上活人眼，鄮山山下是真归。",
            "comment": ""
        },
        {
            "title": "颂古一百二十一首",
            "content": "云门举起竹篦，开口知君话堕。上方香积不餐，甘伏食人涕唾。",
            "comment": ""
        },
        {
            "title": "庞居士赞",
            "content": "男女不婚嫁，随缘卖笊篱。这船滋味子，岂与外人知。",
            "comment": ""
        },
        {
            "title": "泉州惠安县迎藏经请小参偈",
            "content": "稽首十力大导师，三界独尊无比况。示现成佛转法轮，广演无边契经海。众生心想念念殊，所转法轮亦差别。法轮功德不可量，尽思竭力无能测。有大经卷在一尘，量等三千大千界。世有聪慧明达人，具足天眼悉知见。破尘出经作佛事，不作实与非实想。又以无边法界空，纳在佛身一毛孔。须弥铁围及大海，一一包容无迫隘。一毛既尔馀悉然，导师方便亦如是。念念普遍诸毛孔，念念克证金刚慧。念念成就佛菩提，念念满足普贤愿。而不生於戏论心，亦不住於深境界。如梦如幻如水月，如优昙华出世间。如是常转大经卷，了无能转所转者。三世诸佛诸菩萨，声闻独觉及天人。地狱修罗鬼畜等，一一皆承此经力。我今复与诸佛子，各生殊胜难愚心。还摄此经一归尘，安住毗卢法宝藏。",
            "comment": ""
        },
        {
            "title": "储大夫请赞",
            "content": "云门妙喜真，云台居士画。得钝不相资，展向虚堂挂。妙喜利中钝，钝得顢頇。云台钝中利，利得脱洒。如今利钝都挂壁，师子翻身绝踪迹。踪迹无，便涂糊，一储大夫。唵摩尼达里悉利苏卢。",
            "comment": ""
        },
        {
            "title": "李参政转物庵",
            "content": "若能转物，即同如来。咄哉瞿昙，诳唬痴獃。物无自性，我亦非有。转者为谁，徒劳心手。知无自性，复是何物。瞥起情尘，扪空揣骨。此庵无作，住者何人。具顶门眼，试辨疏亲。",
            "comment": ""
        },
        {
            "title": "颂古一百二十一首",
            "content": "深浅聊将拄杖探，忽然平地起波澜。倾湫倒岳惊天地，到海方知彻底乾。",
            "comment": ""
        },
        {
            "title": "颂古一百二十一首",
            "content": "夜半明星当午现，愚夫犹待晓鸡鸣。可怜自屎不知臭，又欲得新牛似人。",
            "comment": ""
        },
        {
            "title": "颂古一百二十一首",
            "content": "俊哉一跃透重渊，霹雳迫之去不还。却笑龙门烧尾者，依前点额在波澜。",
            "comment": ""
        },
        {
            "title": "偈颂一百六十首",
            "content": "千灵万圣，万圣千灵。莫顺人情，吉凶上卦。",
            "comment": ""
        },
        {
            "title": "颂古一百二十一首",
            "content": "猛焰不容蚊蚋泊，大海那能宿死尸。任是三头并六臂，望风无不竖降旗。",
            "comment": ""
        },
        {
            "title": "颂古一百二十一首",
            "content": "背触非遮护，明明直举扬。吹毛虽不动，遍地是刀枪。",
            "comment": ""
        },
        {
            "title": "偈颂一百六十首",
            "content": "生也不道，死也不道。公案两重，一状领到。露刃吹毛，截断网要。脱却鹘臭衫，牛了炙腊指帽，大坐当轩气浩浩。",
            "comment": ""
        },
        {
            "title": "偈颂一百六十首",
            "content": "今朝十月旦，为君重衍算。两个五日文，地来是一贯。顶门具眼人，记取这公案。",
            "comment": ""
        },
        {
            "title": "颂古一百二十一首",
            "content": "有时笑兮有时哭，悲喜交并暗催促。此理如何举向人，断弦须得鸾胶续。",
            "comment": ""
        },
        {
            "title": "偈颂一百六十首",
            "content": "赵州东院西。密室烂如泥。窦八布衫穿，赤土画簸箕。檐头雨滴滴，鸡向五更啼。",
            "comment": ""
        },
        {
            "title": "释迦出山相赞",
            "content": "正觉山前折却本，三七日内心头闷。却来鹿苑讨便宜，好与拽翻椎一顿。",
            "comment": ""
        },
        {
            "title": "圜悟和尚赞三首",
            "content": "风雷为舌，虚空为口。应群生机，作师子吼。眼肖烁破四天下，惊起法身藏北斗。个是杨岐嫡孙，喝下须弥倒走。",
            "comment": ""
        },
        {
            "title": "颂古一百二十一首",
            "content": "三世诸佛不知有，老老大大外边走。眼皮盖尽五须弥，大洋海里翻筋斗。狸奴白牯却知有，瀑布不溜青山走。堪笑无端王老师，错认簸箕作熨斗。",
            "comment": ""
        },
        {
            "title": "偈颂十四首",
            "content": "普提宿将会重围，劫外时闻木马嘶。寸刃不施魔胆碎，望风先已竖降旗。开人眼，闭人眼。一手推，一手挽。不是三要三玄，变作四种料拣。毕竟是个甚麽，云峰辊球，睦州担板。",
            "comment": ""
        },
        {
            "title": "又同尘庵",
            "content": "尘无自性，揽真成立。拟和其光，同亦俱失。外既匪宽，内亦不窒。是义非虚，亦复非实。庵中主人，如玉处石。作如是观，千载一息。",
            "comment": ""
        },
        {
            "title": "证通身一具金锁骨偈",
            "content": "通身一具金锁骨，堪与人天为规则。要识临济小斯儿，便是当年白拈贼。",
            "comment": ""
        },
        {
            "title": "颂古一百二十一首",
            "content": "庆体裁衣，量打水碓。毫发不差，且居门外。",
            "comment": ""
        },
        {
            "title": "颂古一百二十一首",
            "content": "眼光烁破四天下，婆子拳头没缝罅。当机觌面事如何，猛虎脊梁谁解跨。",
            "comment": ""
        },
        {
            "title": "禅人求赞四首",
            "content": "邹搜敛似天烝枣，轻轻触著便烦恼。身著如来三事衣，口中谤佛法僧宝。从来纤芥不与人，一毫不就他人讨。蓦然合眼入黄泉，定须聒噪阎罗老。",
            "comment": ""
        },
        {
            "title": "颂古一百二十一首",
            "content": "赵州有密语，文远不覆藏。演出大藏教，功德实难量。",
            "comment": ""
        },
        {
            "title": "颂古六首",
            "content": "何必不必，绵绵密密，觌面当机。有人续得末后句，许你亲见二尊宿。",
            "comment": ""
        },
        {
            "title": "偈颂十四首",
            "content": "莫恋净洁处，净处使人困。莫恋快活处，快活使人狂。如水这窄器，随方圆短长。放下不放下，更请细思量。三界与万法，匪归何有乡。若只便恁麽，此事大乘张。为报许居士，家亲作祸殃。豁开千圣眼，不须频祷禳。",
            "comment": ""
        },
        {
            "title": "偈颂一百六十首",
            "content": "何似一，莫妄想。直饶透出古今，也是猢狲伎俩。",
            "comment": ""
        },
        {
            "title": "偈颂一百六十首",
            "content": "大道只在目前，要且目前难睹。欲识大道真体，不离声色言语。",
            "comment": ""
        },
        {
            "title": "偈颂一百六十首",
            "content": "即心即佛莫妄求，非心非佛休别讨。红炉焰上雪花飞，一点清凉除热恼。",
            "comment": ""
        },
        {
            "title": "颂古一百二十一首",
            "content": "掌内摩尼曾不顾，谁能护惜娘生袴。浮杯不会老婆禅，直至如今遭点污。",
            "comment": ""
        },
        {
            "title": "偈颂一百六十首",
            "content": "才方八月中秋，又是九月十五。唯有这个不迁，一众耳闻目睹。",
            "comment": ""
        },
        {
            "title": "颂古一百二十一首",
            "content": "全死中全活，全活中全死。一个讶郎当，一个福建子。",
            "comment": ""
        },
        {
            "title": "颂古一百二十一首",
            "content": "金刚圈，栗棘蓬。玄沙三种病，石巩一张弓。直截为君说，新罗在海东。",
            "comment": ""
        },
        {
            "title": "颂古一百二十一首",
            "content": "见色明心事已差，闻声悟道更交加。观音妙智慈悲力，荆棘林生优钵华。",
            "comment": ""
        },
        {
            "title": "偈颂一百六十首",
            "content": "冲开碧落松千尽，截断红尘水一鸡。不识本来真面目，将谓人题德峤诗。",
            "comment": ""
        },
        {
            "title": "冲密禅人求赞",
            "content": "佛祖有密语，有说即不密。密禅画吾真，密意已漏泄。如析栴檀香，片片体非别。密意在其中，密亦如是说。",
            "comment": ""
        },
        {
            "title": "又作偈",
            "content": "大根大器大力量，荷担大事不寻常。一毛头上通消息，遍界明明不覆藏。",
            "comment": ""
        },
        {
            "title": "佛灯珣和尚赞",
            "content": "天姿出格萧洒，胸次过人惺惺。临济顶中髓，杨岐眼里睛。棒头明杀活，喝下显疏亲。孤鸾无伴侣，师子不同群。钟山佛教鉴之嫡子，双径山僧之法兄。",
            "comment": ""
        },
        {
            "title": "御赐真赞师演成四偈",
            "content": "圆觉空明，胡来汉现。一点灵光，万化千变。",
            "comment": ""
        },
        {
            "title": "偈颂一百六十首",
            "content": "一二三四五，虚空阙处补。五四三二一，当门书大吉。好手挥斤去鼻泥，衲僧机妙安能识。蓦然识，百草头边露消息。",
            "comment": ""
        },
        {
            "title": "皇帝在建邸请升堂偈",
            "content": "豁开顶门眼，照彻大千界。既作法中王，於法得自在。",
            "comment": ""
        },
        {
            "title": "偈颂一百六十首",
            "content": "法身报身化身，咄哉魍魉妖精。三眼国中逢著，笑艾无位真人。",
            "comment": ""
        },
        {
            "title": "颂古一百二十一首",
            "content": "春至自开华，秋来还落叶。黄面老瞿昙，休摇三雨舌。",
            "comment": ""
        },
        {
            "title": "偈颂一百六十首",
            "content": "百二十日夏，日日无空缺。露柱带神通，灯笼呈丑拙。彻不彻，却来棒头为汝决。",
            "comment": ""
        },
        {
            "title": "偈颂一百六十首",
            "content": "新岁击新鼓，曾施新法雨。万物尽从新，一一就规矩。普贤大士欣欢，乘时打开门户。放出白象王，遍地无寻处。唯有这个，不属故新。等闲开口，吞却法身。千年桃核里，元是旧时仁。",
            "comment": ""
        },
        {
            "title": "偈颂一百六十首",
            "content": "白的的，清寥寥。水不能濡，火不能烧。",
            "comment": ""
        },
        {
            "title": "偈颂一百六十首",
            "content": "一年一度解，一年一度结。只是这个事，何须更多说。不多说，蹋著秤鎚硬似铁。",
            "comment": ""
        },
        {
            "title": "赵提宫请升堂偈",
            "content": "言前荐得已天涯，句后承当路转赊。一击铁关如粉碎，水天空阔雁行斜。",
            "comment": ""
        },
        {
            "title": "颂古一百二十一首",
            "content": "壁上安灯盏，堂前置酒台。闷来打三盏，何处得愁来。",
            "comment": ""
        },
        {
            "title": "颂古一百二十一首",
            "content": "玄沙三种病人话，透出云门六不收。莫待是非来人耳，从前知己返为雠。",
            "comment": ""
        },
        {
            "title": "守净禅人求赞",
            "content": "瞋恚痴未除，心意识颠倒。谈禅信口开，知头胡乱扫。其施汝者不名福田，供养汝者堕三恶道。个是云门僧，即非杜撰长老。",
            "comment": ""
        },
        {
            "title": "颂古一百二十一首",
            "content": "赤肉团边用得亲，主宾有理各难伸。两个驼子相逢著，世上如今无直人。",
            "comment": ""
        },
        {
            "title": "偈颂一百六十首",
            "content": "秋江清浅时，白露和烟岛。良哉观世音，全身入荒草。",
            "comment": ""
        },
        {
            "title": "蔡郎中请赞",
            "content": "赋性暴，举止傲，说甚道。有个没意智獃郎，随例妄想颠倒。蔡郎中还见麽，若也当面讳却，便是监主自盗。",
            "comment": ""
        },
        {
            "title": "偈颂一百六十首",
            "content": "去是住时因，住是去时果。去住与果因，无可无不可。",
            "comment": ""
        },
        {
            "title": "偈颂一百六十首",
            "content": "大根大器大丈夫，不越一念了大事，三世诸佛立下风，此人堪作如来使。",
            "comment": ""
        },
        {
            "title": "偈颂十四首",
            "content": "恶念既不生，善念常相续。诸波罗密门，一切自具足。",
            "comment": ""
        },
        {
            "title": "正言禅人求赞",
            "content": "虚空里揣出骨，闪电中作窠窟。有问妙喜家风，此外更无别物。",
            "comment": ""
        },
        {
            "title": "示韩令人",
            "content": "说不到处著一句，风前截断千差路。超佛越祖只如今，壁立万仞无回互。",
            "comment": ""
        },
        {
            "title": "偈颂一百六十首",
            "content": "一喝分宾主，照用一时行。要会个中意，日午打三更。",
            "comment": ""
        },
        {
            "title": "偈颂一百六十首",
            "content": "去年人看中秋月，今年人看中秋月。今年人是去年人，去年月是今年月。",
            "comment": ""
        },
        {
            "title": "颂古一百二十一首",
            "content": "直出直入，当面不识。更拟如何，著甚死急。",
            "comment": ""
        },
        {
            "title": "偈颂十四首",
            "content": "只欠{外囗内九}地一下尔，若得{外囗内九}地一下了。儒即释，释即儒。僧妈俗，俗即僧。凡即圣，圣即凡。我即匀，尔即我。天即地，地即天。波即水，水即波。酥酪酪醍醐搅成一鼓掌，瓶盘钗钏熔成一金。",
            "comment": ""
        },
        {
            "title": "颂古六首",
            "content": "俱胝一指头，吃饭饱方休。腰缠十万贯，骑鹤上扬州。",
            "comment": ""
        },
        {
            "title": "闻监务请赞",
            "content": "谓汝惺惺，时复放淈{左氵右盾}。谓汝太褊急，间或又容物。既作人天师，开口便轻忽。庄严贤劫中，且无如此佛。寄语闻子清，划礁这个贼。",
            "comment": ""
        },
        {
            "title": "偈颂一百六十首",
            "content": "无路是赵州，老将足机筹。关南并塞北，当下一时收。",
            "comment": ""
        },
        {
            "title": "颂古一百二十一首",
            "content": "一挝涂毒闻皆丧。身在其中总不知。八十翁翁主场屋，真诚不是小儿嬉。",
            "comment": ""
        },
        {
            "title": "颂古一百二十一首",
            "content": "好个话端，阿谁解举。举得十分，未敢相许。",
            "comment": ""
        },
        {
            "title": "偈颂一百六十首",
            "content": "衲僧相见莫疑猜，布袋结头今日开。露柱著衫南岳去，灯笼脱帽上天台。只有云门木上座，终年无去亦无来。有时独靠古屏畔，觑破门前下马台。",
            "comment": ""
        },
        {
            "title": "颂古一百二十一首",
            "content": "暗中携手上高山，及至天明各自行。无限中涂未归客，明明开眼堕深坑。",
            "comment": ""
        },
        {
            "title": "僧鹗禅人救赞",
            "content": "这汉一生空倔强，偏向人前放软顽。涅槃路上栽荆棘，解脱门前紧著关。不别法身三种病，岂识楞严义八还。谩把少林无孔笛，等闲吹过汨罗湾。",
            "comment": ""
        },
        {
            "title": "颂古一百二十一首",
            "content": "脑后见腮村僧，大开眼了作梦。虽然趁得老鼠，一棒打破油瓮。",
            "comment": ""
        },
        {
            "title": "颂古一百二十一首",
            "content": "哑子得梦与谁说，起来相对眼麻弥。已向人前轮肺府，从教他自觅便宜。",
            "comment": ""
        },
        {
            "title": "偈颂十四首",
            "content": "无上在涅槃，圆明常寂照。凡愚谓之死，外道执为断。诸求一乘入，目以为无作。尽属情所计，六十二见本。妄立虚假名，可为真实义。唯有过量人，通达无取舍。以在五蕴法，及以蕴中我。外现众色像，一一音声相。平等如梦幻，不起凡圣见。不作涅槃解，二边三际断。常应诸根用，而不起用想，分别一切法，不起分虽想。动火烧海底，风鼓山相击。真常寂灭乐，涅槃相如是。吾今强言说，令汝舍邪见。汝勿随言解，许汝知少分。",
            "comment": ""
        },
        {
            "title": "偈颂一百六十首",
            "content": "投子下绳床，今朝为举扬。驴前马后汉，切忌乱承当。",
            "comment": ""
        },
        {
            "title": "颂古一百二十一首",
            "content": "天地同根伸一问，未曾抬步已亡家。无阴阳处华重发，玉本无瑕却有瑕。",
            "comment": ""
        },
        {
            "title": "朱主簿请赞",
            "content": "庞老曾升马祖堂，西江吸尽更无双。而今妙喜朱居士，觌面分明不覆藏。",
            "comment": ""
        },
        {
            "title": "蕴闻禅人请赞",
            "content": "蕴闻闻自性，自性离闻蕴。吾真亦复然，迥迢千圣顶。",
            "comment": ""
        },
        {
            "title": "颂古一百二十一首",
            "content": "倒腹倾肠说向君，不知何故尚沈吟。而今便好猛提取，付与世间无事人。",
            "comment": ""
        },
        {
            "title": "颂古一百二十一首",
            "content": "和尚不赴堂，庄王谢临屈。一字入公门，九牛撤不出。",
            "comment": ""
        },
        {
            "title": "偈颂十四首",
            "content": "一刀截断生死路，摩醯正眼顶门开。无边业障俱锁殒，寒山拾得在天台。",
            "comment": ""
        },
        {
            "title": "偈颂一百六十首",
            "content": "细不通风，大通车马。突出当阳，孰辨真假。虚空{左木右覇}柄。无手人能把。破驴蹋倒摘茶轮，草庵卸下瑠璃瓦。",
            "comment": ""
        },
        {
            "title": "无著道人请赞",
            "content": "汝求吾之赞，复赞吾之真。大涨绝涓滴，须弥无一尘。以讦为直而非直，以察为明而非明。象王回旋，师子嚬呻。如此为人善知识，少吃酸醋三五升。",
            "comment": ""
        },
        {
            "title": "偈颂一百六十首",
            "content": "洞山万里一条铁，济阳一击百杂碎。云门关字常现前，翠岩眉毛在不在。",
            "comment": ""
        },
        {
            "title": "圜悟和尚赞三首",
            "content": "道大德备之词，先师之真。此处无金二两，俗人酤酒三升。超佛越祖之谈，赞师之禅。削圆方竹杖，鞔却此茸毡。无可谕，无可说，正是守著击驴橛。那堪更言七坐道场三奉诏旨，大似郑州出曹门，且喜没交涉。降此之外，毕竟如何。江南两浙，春寒秋热。寄语诸方，不要饶舌。",
            "comment": ""
        },
        {
            "title": "颂古一百二十一首",
            "content": "一人眼似鼓槌，一人头如木杓。两个老不识羞，至今无处安著。",
            "comment": ""
        },
        {
            "title": "偈颂一百六十首",
            "content": "十方法界至人口，法界所有即其舌。只凭此口与舌头，祝吾君寿无间歇。亿万斯年注福源，如海滉漾永不竭。师子窟内产狻猊。鸾鷟定出丹山穴。为瑞为祥遍九垓，草木昆虫尽欢悦。稽首不可思义事，喻若众星拱明月，故今宣畅妙伽陀，第一义中真实说。",
            "comment": ""
        },
        {
            "title": "偈颂一百六十首",
            "content": "今朝九月初五，天色半晴半十。衲僧鼻孔眼睛，切忌和泥合土。惺惺直是惺惺，灵利不妨灵利。等闲问著十人，五双不知落处。",
            "comment": ""
        },
        {
            "title": "偈颂一百六十首",
            "content": "今朝又是六月半，记得一则旧公案。拄杖子吞却法身，露柱在傍偷眼看。看不看，拈起秦时{左车右度}轹鑽。万别与千差，吾道以一贯。",
            "comment": ""
        },
        {
            "title": "黄智通居士善住庵",
            "content": "善住庵中人，从来无所住。只这无住心，便是安身处。",
            "comment": ""
        },
        {
            "title": "颂古一百二十一首",
            "content": "以平报不平，王法本无亲。临济虽明眼，也是黄龙精。",
            "comment": ""
        },
        {
            "title": "偈颂十四首",
            "content": "无诸比丘名近悦，为母王氏请普说。妙喜便登曲录床，忉忉怛怛恣饶舌。从来法本离言诠，不假思量与分虽。说甚地狱及天堂，四圣六凡俱泯绝。纵有魔王欲作难，金刚宝剑当头截。王氏养子要参禅，只这一念永不灭。弹指顿明诸法门，释迦弥勒齐超越。还如涂毒鼓当轩，一击闻这皆脑裂。无边烦恼悉蠲除，夙业旧殃汤沃雪。末后一句为重宣，凝然万里一条铁。",
            "comment": ""
        },
        {
            "title": "偈颂一百六十首",
            "content": "真生无可生，真灭无可灭。寂灭忽现前，虾蟆吞却月。",
            "comment": ""
        },
        {
            "title": "偈颂一百六十首",
            "content": "今朝正月半，有则旧公案。点起数碗灯，打鼓普请看。",
            "comment": ""
        },
        {
            "title": "颂古一百二十一首",
            "content": "身上著衣方免寒，口边说食终不饱。大唐国里老婆禅，今日为君注破了。",
            "comment": ""
        },
        {
            "title": "颂古一百二十一首",
            "content": "瑞岩家风，唤主人公。昨夜南山，虎咬大虫。",
            "comment": ""
        },
        {
            "title": "普融平和尚赞",
            "content": "示无作相，击涂毒鼓。行无缘慈，诛佛诛祖。如是见得普融，妙喜未敢相许。直下来也，如龙似虎。一槌打破太虚空，至今一缺无人补。",
            "comment": ""
        },
        {
            "title": "偈颂一百六十首",
            "content": "今朝又是四月一，那事全然没消息。衲益皮草久不乾，且喜日头东畔出。",
            "comment": ""
        },
        {
            "title": "南安岩主赞",
            "content": "赠以之中语，咸云秘密言。谁知此老子，非妙亦非玄。直截不藏覆，当机火里莲。谁人明此意，端从自擎拳。",
            "comment": ""
        },
        {
            "title": "偈颂一百六十首",
            "content": "摩竭提国犹半途，少室峰前全无巴鼻。谈玄说妙好肉剜疮，举古明今抛沙撒土。",
            "comment": ""
        },
        {
            "title": "偈颂一百六十首",
            "content": "法法本来法，无法无非法。何於一法中，有法有不法。",
            "comment": ""
        },
        {
            "title": "临寂颂",
            "content": "生也只恁麽，死也只恁麽。有偈与无偈，是甚麽热大。",
            "comment": ""
        },
        {
            "title": "偈颂一百六十首",
            "content": "老胡九年话堕，可惜当时放过。致令默照之徒，鬼窟长年打坐。这一个，那一个，更一个。虽然苦口叮咛，却似树头风过。",
            "comment": ""
        },
        {
            "title": "偈颂一百六十首",
            "content": "或是或非人不识，逆行顺天行莫测。隔山人唱鹧鸪词，错认胡笳十八拍。",
            "comment": ""
        },
        {
            "title": "颂古一百二十一首",
            "content": "夺得骊珠即便回，小根魔子尽疑猜。拈来抛向洪波里，撒手大家空去来。",
            "comment": ""
        },
        {
            "title": "庄泉伯检察为先安抚请升堂偈",
            "content": "近来学佛人，少见不颠倒。唯务资谈柄，弃大而就小。昧却直截事，外边打这绕。毕竟那一著，何曾得分晓。得有庄居士，真实没虚矫。断除烦恼根，烈火烧干草。心地既安然，魔境岂能扰。任尔闹浩浩，我常静悄悄。末后示真归，如脱破布袄。加趺入禅定。皓月临清沼。透过生死关。击碎无价宝。刚正大丈夫，一了一切了。",
            "comment": ""
        },
        {
            "title": "偈颂一百六十首",
            "content": "身口意清净，是名佛出世。身口意不净，是名佛灭度。",
            "comment": ""
        },
        {
            "title": "偈颂一百六十首",
            "content": "不落与不昧，半明兼半晦。不昧与不落，两头空索索。五百生前个野狐，而今冷地谩追呼。座中既有江南客，休向樽前唱鹧鸪。",
            "comment": ""
        },
        {
            "title": "偈颂十四首",
            "content": "盖天盖地那一著，无今无古绝承当。谩将分付密禅者，一任诸方乱度量。",
            "comment": ""
        },
        {
            "title": "唐道人请赞",
            "content": "这尊慈，无措索，忽地喜，忽地恶。喜也，和气和春百华开萼，怒也，雷电风云一时俱作。似恁麽做处，若非阿修罗王，即是金仟大觉。唐道人，贤收却。逢人不用展开，卷来送在壁角。",
            "comment": ""
        },
        {
            "title": "赵州和尚赞",
            "content": "庭柏无根，虚空有骨。十分鲁钝，以辽天鹘。热至乘凉，寒烧榾柮。夫是之谓，赵州古佛。",
            "comment": ""
        },
        {
            "title": "偈颂一百六十首",
            "content": "已著槽厂，将错就错，骑却圣僧，不妨快乐。龙象蹴蹋，非驴所作。堪笑诸方，妄生穿鉴。休穿鉴，禅麟只有一只角。",
            "comment": ""
        },
        {
            "title": "示祥云懿长老",
            "content": "夺却衲僧拄杖，当下便无伎俩。喝下铁眼忽开，直据千峰顶上。",
            "comment": ""
        },
        {
            "title": "偈颂一百六十首",
            "content": "以字不成八字非，烁迦罗眼不能窥。一毛头上重拈出，忿怒那吒失却威。",
            "comment": ""
        },
        {
            "title": "颂古一百二十一首",
            "content": "问佛如何是，宗师即便酬。称鎚将锯解，言外度迷流。",
            "comment": ""
        },
        {
            "title": "颂古一百二十一首",
            "content": "出得出不得，是定非正定。冈明与文殊，丧却穷性命。",
            "comment": ""
        },
        {
            "title": "六祖大鉴禅师赞",
            "content": "担柴卖火村里汉，舌本澜翻不奈何。自道来时元没口，却能平地起风波。",
            "comment": ""
        },
        {
            "title": "颂古一百二十一首",
            "content": "荷叶团团团似镜，菱角尖尖尖似锥。风吹柳絮毛球走，雨打梨花蛱蝶飞。",
            "comment": ""
        },
        {
            "title": "偈颂一百六十首",
            "content": "秋江清浅时，白露和烟岛。良哉观世音，全身入荒草。在荒草，不须讨。不识大哥妻，元来是嫂嫂。",
            "comment": ""
        },
        {
            "title": "草堂清和尚赞",
            "content": "凛凛孤风世所稀，碧眸炯炯电光辉。贫儿示与衣中宝，富者教伊赤体归。毒手惯曾烹佛祖，洪炉常用大钳鎚。小根魔子还知否，此是吾家真白眉。",
            "comment": ""
        },
        {
            "title": "偈颂一百六十首",
            "content": "清净慈门刹尘数，共生如来一妙相。一一诸相莫不然，是故见者无厌足。",
            "comment": ""
        },
        {
            "title": "偈颂一百六十首",
            "content": "人有心看月，月无心照人。有无成一片，方始得惺惺。",
            "comment": ""
        },
        {
            "title": "偈颂一百六十首",
            "content": "高在绝顶，富在福严。乐在天堂，苦在地狱。谁知席帽下，元是昔愁人。",
            "comment": ""
        },
        {
            "title": "颂古一百二十一首",
            "content": "鉴坏十方常住地，三钱使尽露尸骸。罗山古佛虽灵验，未免将身一处理。",
            "comment": ""
        },
        {
            "title": "颂古一百二十一首",
            "content": "瞎驴一众跳皆惊，正法那堪付与人。三要三玄俱丧尽，堂堂摆手出重城。",
            "comment": ""
        },
        {
            "title": "示周子充写华严经",
            "content": "总别同异，成坏行布。圆融无碍，尘入众刹。非宽刹入，众尘非隘。居士笔端，宣畅果海。因原自在，我今说偈。赞扬同证，一真法界。",
            "comment": ""
        },
        {
            "title": "颂古一百二十一首",
            "content": "十字待头，现成行货。拟欲商量，漆桶蹉过。",
            "comment": ""
        },
        {
            "title": "思岳禅人求赞",
            "content": "两耳卓朔口门窄，两眼皮薄鼻露竅。一生大本谩澜翻，何曾唱得胡家调。",
            "comment": ""
        },
        {
            "title": "颂古一百二十一首",
            "content": "有佛处不得拄，生铁称鎚被虫蛀。无佛处急走过，撞著嵩山破灶堕。三千里外莫错举，两个石人相耳语。恁麽则不去也，此语已行遍天下，摘杨华，摘杨华，唵嚤噠哩吽{左口右发}吒。",
            "comment": ""
        },
        {
            "title": "偈颂一百六十首",
            "content": "冤有头，债有主。偶因失脚倒地，至今怨入骨髓。",
            "comment": ""
        },
        {
            "title": "吴提弄请赞",
            "content": "这个村和尚，少人能近傍。墨漆粗竹篦。佛来也一棒。没秋毫人情，有万千无状。慈悲时观音菩萨之所不如，瞋恚时阿修罗王亦难比况。世上可曾可恶者是这船底阿师，如何，也有人画渠供食。",
            "comment": ""
        },
        {
            "title": "送法轮思藏主化钟",
            "content": "覆为钟，仰为鼎。自是法轮家风，妙喜争取驰骋。思禅人，固相请。援毫临纸忽猛省，一声直透须弥顶。",
            "comment": ""
        },
        {
            "title": "颂古一百二十一首",
            "content": "夫子不识字，达磨不会禅。玄沙无此语，切莫妄流传。",
            "comment": ""
        },
        {
            "title": "布袋和尚赞二首",
            "content": "三千威仪都不修，八万细行全不顾。只因闹市里等人，被人唤作破落户。兜率内院久抛离，纵归忘却来时路。稽首弥勒世尊，得与麽宽肠大肚。",
            "comment": ""
        },
        {
            "title": "偈颂一百六十首",
            "content": "镇州萝蔔从来大，青州布家斤两明。衲子聚头求的旨，却似蚊虻咬铁钉。",
            "comment": ""
        },
        {
            "title": "颂古一百二十一首",
            "content": "先师会里呈真处，临济堂前吃菜时。连此三回露拴萦，咄这缘台盘乞儿。",
            "comment": ""
        },
        {
            "title": "九祖伏驮密多尊者赞",
            "content": "墨坐半百春，无喜亦无瞋。东西行七步，抖擞旧精神。",
            "comment": ""
        },
        {
            "title": "偈颂十四首",
            "content": "女流中有大丈夫，示现其身化其类。以戒定慧解脱法，摄彼贪欲瞋恚痴。虽处於中作佛事，如风行空无所衣。过去未来及现在，尘沙诸佛及菩萨。异口同音发是言，善哉奇特世然有。心源清净无忧喜，不作无喜无忧想。逢场作戏随世缘，而於世缘无所著。六月火云烧碧空，雷声忽震三千界。销降热恼获清凉，是彼丈夫诞时节。我说此偈助光明，普施法界诸女人。",
            "comment": ""
        },
        {
            "title": "颂古一百二十一首",
            "content": "直饶钉得遮一缝，点检将来非好手。可怜两个老禅翁，却向俗人说家丑。",
            "comment": ""
        },
        {
            "title": "偈颂一百六十首",
            "content": "眼不自见，刀不自割。吃饭济饥，饮水定渴。临济德山特地迷，枉费精神施棒喝。除却棒，牛却喝，孟八郎汉，如何止遏。",
            "comment": ""
        },
        {
            "title": "偈颂一百六十首",
            "content": "佛子住此地，则是佛受用。常在於其中，经行及坐卧。",
            "comment": ""
        },
        {
            "title": "颂古一百二十一首",
            "content": "五逆闻雷，曾能颜回。一粒豆子，爆出冷灰。",
            "comment": ""
        },
        {
            "title": "颂古一百二十一首",
            "content": "青州七斤衫，尽力提不起。打破赵州关，总是自家底。",
            "comment": ""
        },
        {
            "title": "颂古一百二十一首",
            "content": "五月五日午时书，赤口毒舌尽消除。更饶急急如律令，不须门上画蜘蛛。",
            "comment": ""
        },
        {
            "title": "颂古一百二十一首",
            "content": "忽尔出门先见路，才方洗脚便登船。神仙秘诀真堪惜，父子虽亲不可传。",
            "comment": ""
        },
        {
            "title": "颂古一百二十一首",
            "content": "燕坐道场经十劫，一一从头俱漏泄。世间多少守株人，掉棒拟打天边月。",
            "comment": ""
        },
        {
            "title": "寂音尊者赞",
            "content": "头如杓，面如楪。口无舌，说无竭。是而非，同而别。种空华，抽暗楔。死木蛇，活如蝎。击涂毒，脑门裂。是阿谁，甘露灭。",
            "comment": ""
        },
        {
            "title": "偈颂一百六十首",
            "content": "文远在驴粪中过夏，面赤不如语直。赵州贫他小利，赢得个糊饼。检点将来，也是普州人送贼。鹅王择乳，素非鸭类。",
            "comment": ""
        },
        {
            "title": "法宝禅入求赞",
            "content": "这无状，世间稀，住佛屋，著佛衣。噇佛饭，说佛非，多忿怒，少慈悲。画似差毫氂，宝禅者应自知。",
            "comment": ""
        },
        {
            "title": "文殊问疾赞",
            "content": "居士何曾病，是病因问有。两眼对两眼，世医咸拱手。",
            "comment": ""
        },
        {
            "title": "御赐真赞师演成四偈",
            "content": "随物现处，廓清军宇。不动神情，气蚕项羽。",
            "comment": ""
        },
        {
            "title": "蔡宣教请赞",
            "content": "手里指东画西，口中胡说乱道。一生惯打葛藤，天真不属做造。有个蔡正卿。时时来著到。水流湿，火就燥，马面团圞随人所好。",
            "comment": ""
        },
        {
            "title": "偈颂一百六十首",
            "content": "月生一，铁轮天子寰中勅。月生二，丰干骑虎入闹市。月生三，蟭螟眼里巨鳌翻。",
            "comment": ""
        },
        {
            "title": "颂古一百二十一首",
            "content": "第七菸菟没尾巴，食牛之气已堪夸。丛林悱悱争唇吻，几个行人得到家。",
            "comment": ""
        },
        {
            "title": "颂古一百二十一首",
            "content": "总道见桃华悟道，此语不知还是无。茫茫宇宙人无数，那个男儿是丈夫。",
            "comment": ""
        },
        {
            "title": "鼎需禅人求赞",
            "content": "身心一如，身外无馀。咄这瞎驴，付与鼎需。",
            "comment": ""
        },
        {
            "title": "偈颂一百六十首",
            "content": "这僧问赵州，赵州答赵州。得人一马，还人一牛。人平不语，水平不流。受恩深处宜先退，得意浓时便好休。",
            "comment": ""
        },
        {
            "title": "颂古一百二十一首",
            "content": "若将此语定网宗，孤负明招独眼龙。笑里忽分泥水路，方知千里共同风。",
            "comment": ""
        },
        {
            "title": "用宣禅人请赞",
            "content": "宣传吾真，吾为宣说。眨上眉毛，大巧若拙。",
            "comment": ""
        },
        {
            "title": "偈颂一百六十首",
            "content": "才方改岁贺新年，今朝又是二月一。入所证处没商量，摩诃船若波罗蜜。",
            "comment": ""
        },
        {
            "title": "颂古一百二十一首",
            "content": "天下禅和说勘破，争知赵州已话堕。引得儿孙不丈夫，人人点过冷地卧。",
            "comment": ""
        },
        {
            "title": "入定观音赞",
            "content": "世间种种音声相，众以耳听非目睹。唯此大士眼能观，瞑目谛观为佛事。於眼境界无所取，耳鼻舌身意亦然。善哉心洞十方空，六根互显如是义。眼色耳声鼻嗅香，身触意思无差别。当以此观如是观，取此为实成妄想。若离妄想取实法，展转惑乱失本心。本心既失随颠倒，不见大士妙色身。无眼耳鼻舌身意，互显之义亦寂灭。亦无大士妙色身，亦无种种音声相。佛子能作如是观，永离世间生死苦。",
            "comment": ""
        },
        {
            "title": "偈颂一百六十首",
            "content": "俱劄普，日轮午。李将军，射石虎。虽然过那边，枉发千钧之弩。",
            "comment": ""
        },
        {
            "title": "偈颂一百六十首",
            "content": "丹霞烧却木佛，翠微供养罗汉。一人左手抬，一人右手按。宾主既历然，吾道一以贯。师子独游行，岂复求侣伴。团圞擘不开，打鼓普请看。虽不直分文，倾国不肯换。",
            "comment": ""
        },
        {
            "title": "傅大士赞",
            "content": "天上无弥勒，地下无弥勒。拍版与门槌，毕竟是何物。",
            "comment": ""
        },
        {
            "title": "偈颂一百六十首",
            "content": "昨朝残腊尽，今日贺新年。虎逐牛方急，东君令已行。瑞雪已铺银世界，大家携手普贤让。",
            "comment": ""
        },
        {
            "title": "颂古一百二十一首",
            "content": "南泉打破闲家具，浩浩诸方作话看。今日为君重举过，明明历历不顢頇。",
            "comment": ""
        },
        {
            "title": "偈颂一百六十首",
            "content": "万里无寸草，出门便是草，各自有公据。有公据，何拘束，清风月下守株人，凉兔渐遥春草绿。",
            "comment": ""
        },
        {
            "title": "杨岐和尚赞",
            "content": "异类中行，拕犁拽耙。栗棘金圈，是何言话。",
            "comment": ""
        },
        {
            "title": "偈颂一百六十首",
            "content": "一个驴鸣两个贼，堪与诸方为轨则。正贼草贼不须论，大施门开无壅塞。",
            "comment": ""
        },
        {
            "title": "颂古一百二十一首",
            "content": "老青原，没缝罅。问佛法，酬米价。差毫釐，成话欛。无面目，得人怕。",
            "comment": ""
        },
        {
            "title": "禅人求赞四首",
            "content": "铁蛇在握，毒气烁烁。拟议不来，劈口便著。",
            "comment": ""
        },
        {
            "title": "颂古一百二十一首",
            "content": "云门举起竹篦，通身带水拕泥。奉报参玄上士，撒手悬崖勿迟。",
            "comment": ""
        },
        {
            "title": "颂古一百二十一首",
            "content": "昧却当阳个一著，牵来拽去互施呈。不知除却王维手，更有何人画得成。",
            "comment": ""
        },
        {
            "title": "偈颂一百六十首",
            "content": "这个川藞苴，自来好打共。闹处便入头，恶静而喜动。前年今日始归家，今日前年咱不差。一回饮水一回噎，一瓣栴檀一碗茶。",
            "comment": ""
        },
        {
            "title": "证冯楫居士会药山问石头见性成佛公案偈",
            "content": "梵语唐言，打成一块。咄哉俗人，得此三昧。",
            "comment": ""
        },
        {
            "title": "颂古一百二十一首",
            "content": "入门便喝，全无巴鼻。引得儿孙，弄粥饭气。",
            "comment": ""
        },
        {
            "title": "偈颂一百六十首",
            "content": "昨日梦说禅，如今禅说梦。梦时如今说底，说时说昨日梦底。昨日合眼梦，如今开眼梦。诸人总在梦中听，云门复说梦中梦。驴唇先生开口笑，阿修罗王打勃跳。海神失却夜明珠，擘破弥卢穿七竅。三人上座请谈禅，平地无风浪拍天。禅禅，不用思量卜度，非干字语言。仰之弥高，鑽之弥坚。岩头划之则曰句非句，临济用之则曰三要三玄。禅禅，吞却栗棘蓬，透出金刚圈。休论赵老汉庭前柏树子，莫问首山新妇骑驴阿家牵。但请一时放下著，当人本体自周圆。梦里明明有六趣，觉后空空无大千。",
            "comment": ""
        },
        {
            "title": "韩司谏乐谷",
            "content": "人言至乐在此谷，孰信乐为谷所移。以乐均施不乐者，方名真乐丈夫儿。",
            "comment": ""
        },
        {
            "title": "颂古一百二十一首",
            "content": "日日日日，时时时时，违时失候，个老古锥。",
            "comment": ""
        },
        {
            "title": "偈颂一百六十首",
            "content": "乾峰洗面摸著鼻，云门吃饭咬著沙。二人蓦地相逢著，元来却是旧雠家。",
            "comment": ""
        },
        {
            "title": "偈颂一百六十首",
            "content": "皎洁一轮，寒光万里。灵利者叶落知秋，傝{鸩鸟换辱}者忠言逆耳。休不休，已不已，小释迦有陷虎之机，老大虫却无牙齿。当时一蹋岂造次，蓦然侄非偶尔。",
            "comment": ""
        },
        {
            "title": "颂古一百二十一首",
            "content": "电光石火尚犹迟，猗死禅和那得知。转面回头拟寻讨，夕阳已过绿榉西。",
            "comment": ""
        },
        {
            "title": "颂古一百二十一首",
            "content": "云门举起生篦，拟议知君乱统。直饮救得眼晴，当下失却鼻孔。",
            "comment": ""
        },
        {
            "title": "偈颂一百六十首",
            "content": "多时不说禅，口边生白醭。大众苦相煎，便登陆曲录木。匪论五家宗，不引传灯录。才开两片皮，业因招薄福。释迦乾屎橛，达麻老自秃。一人曲说直，一人直说曲。彼此大丈夫，肯受尔沸{外尸内豕}。骂佛谤祖师，定入拔舌狱。佛祖生冤家，魔生真眷属。心地黑漫漫。口里水漉漉。似恁出家儿，定灭瞿昙族。腊月三十朝，大笑地成哭。",
            "comment": ""
        },
        {
            "title": "偈颂一百六十首",
            "content": "不用安排，切莫造作。造作安排，无绳自缚。不安排，不造作，善财弹指登楼阁。秘魔放下手中叉，普化入市摇铃铎。",
            "comment": ""
        },
        {
            "title": "偈颂一百六十首",
            "content": "心空及第无阶级，直下忘怀罪性空。一念廓然三际断，千差万别尽圆通。",
            "comment": ""
        },
        {
            "title": "偈颂一百六十首",
            "content": "门外春将半，山房总不知。可怜拄杖子，暗里自抽枝。",
            "comment": ""
        },
        {
            "title": "颂古一百二十一首",
            "content": "两处牢关击不通，纤尘不动自乖宗。忽然业镜百杂碎，黄面矍昙失却踪。",
            "comment": ""
        },
        {
            "title": "偈颂一百六十首",
            "content": "一人只知看雨，一人只知指雨。子细检点将来，大似钉椿摇橹。",
            "comment": ""
        },
        {
            "title": "示祖元禅人",
            "content": "万仞岩头解放知，起来依旧却惺惺。饥餐渴饮浑无事，那论昔人非昔人。",
            "comment": ""
        },
        {
            "title": "偈颂一百六十首",
            "content": "眼空宇宙常无物，大坐当轩孰敢窥。选佛选官俱已了，同途把手不同归。",
            "comment": ""
        },
        {
            "title": "偈颂一百六十首",
            "content": "扑落非他物，纵横不是尘，山河及大地，全露法王身。",
            "comment": ""
        },
        {
            "title": "偈颂一百六十首",
            "content": "庭前柏树子，今日重新举。打破赵州关，特地寻言语。",
            "comment": ""
        },
        {
            "title": "向侍郎无热轩",
            "content": "勇猛精进过量人，号曰芗林大居士。住无变易真实处，而常顺行诸佛法。不作世间颠倒业，成辨出世胜方便。而能於此方便中，幻出难思诸境界。复於难思境界中，而现种种殊胜事。华林宝树咸放光，接影连辉相鉴彻。光色清净如金刚，世间无有能坏者。又如无热大宝池，四面分流入於海。是海广大无边际，不出居士一毛孔。於一毛孔放光明，八万四千同时发。不劳居士转舌相，只以此肖宣妙法。是法即是此肖明，不离是光说此法。大海毛孔亦复尔，上旨芗林无热义。是义如空不可量，一一包罗世间相。我今以此无义语，路为居士出只手。佛子来登无热轩，众宝妙沙开户牖。",
            "comment": ""
        },
        {
            "title": "颂古一百二十一首",
            "content": "崎崎岖岖平坦坦，平坦坦处甚崎岖。蓦地跛驴能蹴蹋，抹过追风天马驹。",
            "comment": ""
        },
        {
            "title": "偈颂一百六十首",
            "content": "针锋头上透天关，著意忘怀两不堪。直下早逾千万劫，即今成佛未同参。",
            "comment": ""
        },
        {
            "title": "偈颂一百六十首",
            "content": "今朝八月十有五，顾兔天边谁不睹。若非东土小释迦，放过长水管老虎。",
            "comment": ""
        },
        {
            "title": "偈颂一百六十首",
            "content": "颠倒想生生死续，颠倒想灭生死绝。生死色处涅槃空，涅槃空处眼中屑。",
            "comment": ""
        },
        {
            "title": "偈颂一百六十首",
            "content": "聊闻举著便承当，好肉无端已剜疮。著眼机轮上头看，方知两两不成双。",
            "comment": ""
        },
        {
            "title": "偈颂一百六十首",
            "content": "彻骨彻髓道一句，三要三玄绝遮护。竺乾四七例皆迷，震旦二三浑未悟。我说是言非正邪，当机觌面休回互。殷勤为报云台公，俊鹰不打篱边兔，",
            "comment": ""
        },
        {
            "title": "文俊禅人求赞",
            "content": "咄这担版汉，从来无所知。曾经一顿饱，忘却累年饥。动便触人讳，拍盲不识时。平生没活计，赤手讨便宜。",
            "comment": ""
        },
        {
            "title": "偈颂一百六十首",
            "content": "今朝二月二十，又是清明寒食。灵云不见桃华，争信曲中有直。是典耶，是真耶，多虚不如少实。",
            "comment": ""
        },
        {
            "title": "偈颂一百六十首",
            "content": "世出世间希有事，显发须凭过量人。只将补衮调羹手，拨转如来正法轮。",
            "comment": ""
        },
        {
            "title": "偈颂一百六十首",
            "content": "今朝正是四月八，净饭王宫生悉达。吐水九龙天外来，捧足七莲从地发。点胸点肋独称尊，大口开张自矜伐。都卢住世七旬馀，四十九年瓷忉怛。赖有云门老破师，一棒当时要打杀。人人尽道报佛恩，将此深心奉尘刹。",
            "comment": ""
        },
        {
            "title": "颂古一百二十一首",
            "content": "后园驴吃草，一老一不老。蓦地撞出来。斩凑得恰好。",
            "comment": ""
        },
        {
            "title": "竹庵珪和尚赞",
            "content": "赞叹竹庵也是妙喜，骂詈竹庵也是妙喜，赞之骂之各有所以。赞之者为渠内衲僧正眼，骂之者为渠浸在醋瓮。或曰如竹庵之为宗师也，不可赞不可骂，精金美玉自有定价，赞之骂之徒增话{左木右覇}。妙喜闻之笑而不答，但拊掌叩齿三下，从教渠鑽龟打瓦。",
            "comment": ""
        },
        {
            "title": "偈颂一百六十首",
            "content": "香严透语渗漏，被语言缚杀。石霜透情漏，被情识使杀。曹山透见渗漏，被见闻觉知或杀。",
            "comment": ""
        },
        {
            "title": "颂古一百二十一首",
            "content": "老汉才生便著忙，周行七步似颠狂。赚他无限痴男女，开眼堂堂入镬汤。",
            "comment": ""
        },
        {
            "title": "送超僧鉴",
            "content": "桶底脱时大地阔，命根断处碧潭清。好将一点红炉雪，散作人间照夜灯。",
            "comment": ""
        },
        {
            "title": "示鼎需祥人",
            "content": "面门竖亚摩醯眼，肘后斜悬夺命符。瞎却眼，解却符，赵州东壁挂葫芦。",
            "comment": ""
        },
        {
            "title": "和本禅人求赞",
            "content": "真兮妄兮两孤，作对待兮偏枯。水凌虚而风静兮月非无，即妄即真兮毒药与醍醐。到此夜班人识得渠。赞上头，要作丛林佳话。",
            "comment": ""
        },
        {
            "title": "云门和尚赞",
            "content": "开雪峰口，出睦州气。袖手俨然，眈眈虎视。我说是言，有语无义。石火电光，咄哉钝滞。伽梨勃窣知是谁，有人续得末后句，许尔亲见渠侬。",
            "comment": ""
        },
        {
            "title": "示用禅人",
            "content": "未点先行不唧{左口右留}，不拨自转已出丑。那堪更鼓两片皮，岂止鉴空开户牖。火中木马空嘶鸣，水底泥牛谩哮吼。用禅用禅听我言，拶到悬崖须放手。",
            "comment": ""
        },
        {
            "title": "颂古一百二十一首",
            "content": "日是祸门，电激雷奔。娑竭出海，震动乾坤。",
            "comment": ""
        },
        {
            "title": "师玿长老求赞",
            "content": "画得百千本，都记祗这是。师玿好阴当，杨岐第七世。",
            "comment": ""
        },
        {
            "title": "偈颂一百六十首",
            "content": "文彩未彰，消息已露。文彩既彰，难为盖覆。",
            "comment": ""
        },
        {
            "title": "天童觉和尚赞",
            "content": "烹佛烹祖大炉韝，煅凡煅圣恶钳鎚。起曹洞於已坠之际，针膏肓於必死之时。善说法要，冈涉离微。不起于座，而变荆棘林为梵释龙天之宫而无作无为。神澄定灵，雪顶庞眉。良工幻出兮，不许僧繇知。虚堂张挂兮，梁宝公犹迷。个是天童老古锥，妙喜知音更有谁。",
            "comment": ""
        },
        {
            "title": "偈颂一百六十首",
            "content": "二尊宿，一人粗似丘山，一人细如米末。虽然粗细不同，称来轻重恰好。径山今日真实告报，汝等诸人切忘鑽龟要瓦。",
            "comment": ""
        },
        {
            "title": "偈颂一百六十首",
            "content": "相逢不拈出，举意便知有。巍巍不动尊，脚不离地走，依稀似曲才堪听，又被风吹别调中。",
            "comment": ""
        },
        {
            "title": "偈颂一百六十首",
            "content": "今朝三月十五，已得如膏之雨。农夫鼓腹歌谣，万象森罗起舞。",
            "comment": ""
        },
        {
            "title": "偈颂一百六十首",
            "content": "元宵佳节同欢乐，处处感然无尽灯。火光烁破胜热面，夜神忽患冷头疼。",
            "comment": ""
        },
        {
            "title": "颂古一百二十一首",
            "content": "九十七种妙相，顾陆笔端难状，赵州眼目精明，觑见心肝五藏。",
            "comment": ""
        },
        {
            "title": "初祖达磨大师赞",
            "content": "来时已没当门齿，去时叭有一只履。葱岭那边逢宋云，十分彰露丑举止。",
            "comment": ""
        },
        {
            "title": "偈颂一百六十首",
            "content": "俊鹞不打篱边兔，猛虎终不食伏肉，毛头星现北斗前，把断天关并地轴。",
            "comment": ""
        },
        {
            "title": "偈颂一百六十首",
            "content": "如人持尽量虚空，复有阴行计其数。虚空边际不可得，吾君寿量亦如是。",
            "comment": ""
        },
        {
            "title": "临济和尚赞",
            "content": "称鎚上捏出汁，枯骨里敲出髓。全无些子蕴藉，一味卖弄口嘴。更说甚麽三要三玄，四种料拣。大似青天白日，十字待头，见神见鬼。咄。",
            "comment": ""
        },
        {
            "title": "李长者赞",
            "content": "以一毛端智，遍量法界空。智空无自性，空智在其中。",
            "comment": ""
        },
        {
            "title": "偈颂一百六十首",
            "content": "三个与四个，七个与八个。数目甚分明，无人数得过。既是数目分明，为甚麽无人数得过。道士著白襕，且非真措大。",
            "comment": ""
        },
        {
            "title": "偈颂十四首",
            "content": "佛之一字尚不喜，有何生死可相关。当机觌面难回互，说甚楞严义入还。",
            "comment": ""
        },
        {
            "title": "偈颂一百六十首",
            "content": "一二三四五，五四三二一。返覆数千回，总不出今日。霜风刮地来，法身赤骨{左骨右歷}。",
            "comment": ""
        },
        {
            "title": "禅人求赞四首",
            "content": "咄哉灭胡种，面目真可恶。过桥便拆桥，得路便塞路。虽欲强柔和，毕竟触人怒。万事类如此，谁敢相亲附。乞儿囊本空，常夸敌因富。闻说阎罗五，未免生怕怖。休更放大言，嫌佛不肯做。",
            "comment": ""
        },
        {
            "title": "船子和尚赞",
            "content": "蓦口一桡玄路绝，药山之道始流传。离鉤三寸无消息，觉海方乘般若船。",
            "comment": ""
        },
        {
            "title": "偈颂一百六十首",
            "content": "今朝腊月二十五，诸方尽唱云门曲。径山随例和一声，莫言楚石不当玉。",
            "comment": ""
        },
        {
            "title": "金华圣者赞",
            "content": "金华圣者谁识，撞著猪头便吃。虽然无爱无憎，其奈有损有益。合得破落僧徒，也道逆行顺行天莫测。若无末后一著，至今有口难分析。",
            "comment": ""
        },
        {
            "title": "偈颂一百六十首",
            "content": "今朝四月初一，衲僧放下概栗。虽然不许默照，须要人人面壁。",
            "comment": ""
        },
        {
            "title": "偈颂一百六十首",
            "content": "德山捧，临济喝，今日为君重牛掇。天何高，地何阔，休向粪扫堆上更添搕{左扌右上大下韭}。换却骨，洗脚肠，径山退身三步，许尔诸人商量。红粉易成端正女，无钱难作好儿郎。",
            "comment": ""
        },
        {
            "title": "颂古一百二十一首",
            "content": "镆铘在握，天魔胆落，明眼衲僧，休更卜度。",
            "comment": ""
        },
        {
            "title": "偈颂一百六十首",
            "content": "善法堂前瑞气新，天书来自九重城。唯凭一句无私语，上祝吾皇亿万春。",
            "comment": ""
        },
        {
            "title": "颂古一百二十一首",
            "content": "入门便棒，郎当不少。依而行这，胡麻厮缴。",
            "comment": ""
        },
        {
            "title": "颂古一百二十一首",
            "content": "有礼有乐，有唱有酬。人平不语，水平不流。",
            "comment": ""
        },
        {
            "title": "颂古一百二十一首",
            "content": "睦州担板，那容眨眼，阔狭短长，不须增减。",
            "comment": ""
        },
        {
            "title": "偈颂一百六十首",
            "content": "即念离念，觉与非觉。有心地心，若善若恶。搅成一块，将错就错。",
            "comment": ""
        },
        {
            "title": "御赐真赞师演成四偈",
            "content": "生灭不灭，如水中月。不可揽触，妙在甄别。",
            "comment": ""
        },
        {
            "title": "颂古一百二十一首",
            "content": "一气转一大藏教，顿渐偏圆权与实。无边妙义炳然彰，元来一字也不识。",
            "comment": ""
        },
        {
            "title": "颂古一百二十一首",
            "content": "眼中无翳休挑刮，镜上无尘不用磨。信脚出门行大路，横担拄杖唱山歌。",
            "comment": ""
        },
        {
            "title": "蔡知县小庵",
            "content": "此庵非小亦非大，堪笑石送空捏怪。不知法界邓此庵，强谓此庵含法界。而今欲识住庵人，万象这中独露身。妙喜为写此庵榜，要与太虚近邻。",
            "comment": ""
        },
        {
            "title": "偈颂一百六十首",
            "content": "无边刹境，自他不隔於毫端。十世古今，始终不离於当念。丈夫自有冲天志，休向如来行处行。",
            "comment": ""
        },
        {
            "title": "遵璞禅人求赞",
            "content": "临济烧黄禅版，香严哭沩山拄杖。云门村叟效颦，也作这般伎俩。作麽生是这船伎俩。咄。传来铁钵盛猫饭，磨衲袈裟入墨盆。祖翁活计都坏了，不知将底付儿孙。",
            "comment": ""
        },
        {
            "title": "示汪居士",
            "content": "一毛头上无边刹，决定识情难测量。直下不生邪险见，壶中日月自然长。",
            "comment": ""
        },
        {
            "title": "佛性泰和尚赞",
            "content": "惯说五家宗派禅，不将玄妙与人传。晚年一处真奇物，食罢长伸两脚眠。",
            "comment": ""
        },
        {
            "title": "白云端和尚赞二首",
            "content": "饥餐渴饮，闲会困眠。赤手杀人，血溅梵天。",
            "comment": ""
        },
        {
            "title": "颂古一百二十一首",
            "content": "杀人须是杀人汉，当下一刀成两段。头臂夼亏剑刃锋。何似秦时{左车右度}轹鑽。",
            "comment": ""
        },
        {
            "title": "江令人请赞",
            "content": "渠本宣州人，生缘在宁国。前不尊释迦，后不敬弥勒。家贫无饭噇，出家去投佛。行脚走诸方，江南遍江北。才参临济禅，便作白拈贼。眼里有瞳人，肚中无点墨。还如破阿师，说得行不得。",
            "comment": ""
        },
        {
            "title": "又六湛堂",
            "content": "非湛非摇此法源，当机莫厌假名存。直须过量英灵汉，方入无边广大门。万境交罗元不二，六窗昼夜未尝昏。翻思庞老事无别，掷剑挥空岂有痕。",
            "comment": ""
        },
        {
            "title": "富枢密妙高堂",
            "content": "妙高堂，随所至。榜未悬，落第二。似猛焰，藏蚊蚋。拟随当，生妄计。德云师，安有作。在别峰，亦宽廓。住佛地，何所吒。我作铭，任图度。",
            "comment": ""
        },
        {
            "title": "颂古一百二十一首",
            "content": "撦破云门一柄扇，拗折乾峰一条棒。二三千处管弦楼，四五百条华柳巷。",
            "comment": ""
        },
        {
            "title": "颂古一百二十一首",
            "content": "古庙里头回避得，纸钱堆畔暗嗟吁。闲神野鬼皆惊怕，只为渠侬识梵书。",
            "comment": ""
        },
        {
            "title": "送了明长老归长芦",
            "content": "人言棒头出孝子，我道怜儿不觉丑。长芦长老恁麽来，妙喜空费一张口。纵教四海妄流传，野干能作师子吼。孰云无物赠伊行，喝下铁围山倒走。",
            "comment": ""
        },
        {
            "title": "观音大士赞",
            "content": "过去正法明，现前观自在。眼观诸音声，耳听众妙色。二义俱寂灭，谁受此说者。是说亦寂灭，谁为此说者。能观及所观，能听洎所听。返观观听者，是亦无所有。大哉观世音，快说如是法。是法不思议，听者亦希有。我今以一毛，遍量法界空。作此如幻言，赞是真实相。",
            "comment": ""
        },
        {
            "title": "偈颂一百六十首",
            "content": "一别二十年，蓦地又相见。如百炼精金，如终色不变。请我转法轮，增长菩提愿。直下绝狐疑，便悟本来面。",
            "comment": ""
        },
        {
            "title": "偈颂一百六十首",
            "content": "荆棘林中善卷舒，更於骊颔探神珠。南山鳖鼻活拈得，乘兴犹来捋虎须。",
            "comment": ""
        },
        {
            "title": "偈颂一百六十首",
            "content": "生是死之生，死是生之死。两路坦然平，无彼复无此。既无生死，又无彼此。明明百草头，明明祖师意。",
            "comment": ""
        },
        {
            "title": "颂古一百二十一首",
            "content": "瑟瑟风松，萧萧雨桧。师子咬人，韩{左犭右卢}逐瑰。",
            "comment": ""
        },
        {
            "title": "颂古一百二十一首",
            "content": "不落不昧，石头土块。蓦路相逢，银山粉碎。拍手呵呵笑一场，明州有个憨布袋。",
            "comment": ""
        },
        {
            "title": "若怀首座求赞归洋屿庵",
            "content": "吾於闽有大因缘，夜梦昼思无间然。他日定归洋屿去，楞伽室内作终焉。",
            "comment": ""
        },
        {
            "title": "普明琳和尚赞",
            "content": "触处无碍，得大自在。达磨脊梁，释迦脑盖。夫是这谓普是老人，敢与诸尘作对者也。",
            "comment": ""
        },
        {
            "title": "颂古一百二十一首",
            "content": "巍巍一座大弥卢，荷负非干气力粗。纵使不随言语会，却来当面受糊涂。",
            "comment": ""
        },
        {
            "title": "偈颂一百六十首",
            "content": "驱耕夫之牛，夺饥人之食。趯翻大海水，拳倒须弥庐。生擒虎兕，活捉弄狞龙，犹未是衲僧本分事。",
            "comment": ""
        },
        {
            "title": "偈颂一百六十首",
            "content": "四月十五这公案，七月十五方结绝。即今这里许多人，人人有理难分雪。",
            "comment": ""
        },
        {
            "title": "颂古一百二十一首",
            "content": "一正一邪，一倒一起。文远赵州，靴里动指。",
            "comment": ""
        },
        {
            "title": "偈颂一百六十首",
            "content": "行不到处说不难，说不到处行不难。行说难到不难到，拈却门前大案山。",
            "comment": ""
        },
        {
            "title": "偈颂一百六十首",
            "content": "正说知见时，知见即是心。当心即知见，知见即如今。",
            "comment": ""
        },
        {
            "title": "偈颂一百六十首",
            "content": "文殊三处安居，志公不是闲和尚。迦叶欲行正令，未免眼前见鬼。",
            "comment": ""
        },
        {
            "title": "偈颂一百六十首",
            "content": "心同虚空界，示等虚空法。证得虚空时，无是无非法。",
            "comment": ""
        },
        {
            "title": "偈颂一百六十首",
            "content": "举头忽睹明星现，因兹眼病见空华。今日还渠旧光彩，碧眸炯炯照尘沙。",
            "comment": ""
        },
        {
            "title": "蔡宣教请赞",
            "content": "咄哉无知，半憨半痴。墨豆换人眼睛，十分爱讨便宜。一朝死入地狱，定堕镬汤泥犁。佛也救尔不得，任尔凤林吒之。",
            "comment": ""
        },
        {
            "title": "答刘安抚",
            "content": "毛锥子上通消息，争似亡言绝见知。后夜一轮空界月，清光千里共依依。",
            "comment": ""
        },
        {
            "title": "偈颂一百六十首",
            "content": "丹霞烧木佛，院主眉须落。鸟飞毛坠，鱼行水浊，要识真麒麟，只有一只角。",
            "comment": ""
        },
        {
            "title": "方数文请升堂举那吒太子因缘",
            "content": "骨肉都还父母了，不知那个是那吒。一毛头上翻身转，一一毛头浑不差。",
            "comment": ""
        },
        {
            "title": "颂古一百二十一首",
            "content": "使得十二时辰，呼来却教且去。倚官挟势欺人，茫茫无本可据。",
            "comment": ""
        },
        {
            "title": "圜悟和尚赞三首",
            "content": "这老汉无置锥之地而不贫，有无价这宝而不富。睹从善而不欣，遇诸恶而不怖。一著当阳全提，要且秋毫不露。有时石火里藏身，却向电影中回互。塞却临济三玄门，截断岩头末后句。",
            "comment": ""
        },
        {
            "title": "偈颂一百六十首",
            "content": "山前一片闲田地，元来记得在。叉手叮咛问祖翁，只为契券不分明。几度卖来还自买，难为牙保人，为怜松竹引清风。",
            "comment": ""
        },
        {
            "title": "赞法海真",
            "content": "廓圆通门，续云门派。燕坐胡床，虎视百怪。佩毗卢印，推伏魔外。一句当阳，电光非快。不动道场，而入三昧。赞之毁之，俱遭白癞。",
            "comment": ""
        },
        {
            "title": "言法华赞",
            "content": "旋陀罗尼三昧，语默元无罣碍。揽衣著屐走街，刚被时人笑怪。问伊住止何处，向道我侬弗会。进前拟议思量，咄哉漆桶不快。",
            "comment": ""
        },
        {
            "title": "偈颂一百六十首",
            "content": "如天普盖，似地普擎。一念相应，一时清净。",
            "comment": ""
        },
        {
            "title": "偈颂一百六十首",
            "content": "法是常法，道是常道。拶破面门，点即不到。",
            "comment": ""
        },
        {
            "title": "偈颂一百六十首",
            "content": "今朝又是端午节，文殊善财忙不彻，杀人活人药不灵，自添脑后三斤铁。观音妙智力，能救世间苦。是甚麽，铁蛇鑽入土。",
            "comment": ""
        },
        {
            "title": "寄无垢居士",
            "content": "上苑玉池方解冻，人间杨柳又垂春。山堂尽日焚香坐，长忆毗耶多口人。",
            "comment": ""
        },
        {
            "title": "颂古一百二十一首",
            "content": "觅心无处更何安，嚼啐通红铁一团。从使眼开张意气，争如不受老胡谩。",
            "comment": ""
        },
        {
            "title": "偈颂一百六十首",
            "content": "诸法本来绝待，触目且无拘碍。只因断臂觅心。便有人求忏罪。无文印子既成，付法传衣厮赖。致令卢老黄梅，坠石腰间舂碓。将谓有法与人，问著却言不会。引得后代儿孙，尽作韩{左犭右卢}逐块。虽欲扶竖宗乘，奈何东倒西累。子细检点将来，直是令人叵耐。若也尽令而行，一击须教粉碎。有进静坐思量，就中也有可爱。深沙共修罗结亲，金刚与土指背。",
            "comment": ""
        },
        {
            "title": "偈颂一百六十首",
            "content": "夷门昔日呈家丑，拈出无边栗棘蓬。今日瓯峰孤顶替，幸然无事又相逢。",
            "comment": ""
        },
        {
            "title": "五祖演和尚赞二首",
            "content": "赤骨力地，有{左龠右虎}无袴。敢与海神，争先斩富。说大脱空，荷担佛祖。七八圆全，不成三五。村歌社舞可怜生，引得儿孙弄泥土。",
            "comment": ""
        },
        {
            "title": "谢紫岩居士",
            "content": "紫岩分惠建溪茗，妙喜答以青州衫。得人一牛还一马，前三三与后三三。",
            "comment": ""
        },
        {
            "title": "颂古一百二十一首",
            "content": "利刃有蜜不须舐，虫毒之家水莫尝。不舐不尝俱不犯，端然衣锦自还乡。",
            "comment": ""
        },
        {
            "title": "偈颂一百六十首",
            "content": "转山河大地归自己则易，转自己归山河大地则难。有人道得不难不易句，却来径山手里请棒吃。",
            "comment": ""
        },
        {
            "title": "赵通判请赞",
            "content": "谓汝是善人耶，嫉恶之太甚。谓汝是恶人耶，好贤而乐善。而於善恶两涂之间了无遗恨。咦，好个自是汉，高谈无畔岸，成佛作祖且缓缓。这一则公案，分付赵通判。",
            "comment": ""
        },
        {
            "title": "慧日雅和尚赞",
            "content": "嵌嵌枯枯，磊磊落落。暗呜叱咤，万人气索。宴坐胡床，倾湫倒岳。秉杀活剑，解生死缚。不堕尘缘，宁居寂寞。豁开济北，三要三玄。提持关西，末后一著。慧日之影沈姑溪，泥牛触折祥麟角。",
            "comment": ""
        },
        {
            "title": "偈颂一百六十首",
            "content": "三十年来弄马骑，今朝却被驴儿攧。就地拾得丽水金，牛起却是新罗铁。报诸人，别不别，夜来雪压云门，冻得乌龟成鳖。",
            "comment": ""
        },
        {
            "title": "偈颂一百六十首",
            "content": "久雨不晴，才晴又雨。天道变化，万物得所。云门老汉，不在里许。",
            "comment": ""
        },
        {
            "title": "御赐真赞师演成四偈",
            "content": "常住不住，是真实义。一幅丹青，辉天鉴地。",
            "comment": ""
        },
        {
            "title": "颂古一百二十一首",
            "content": "钟声披起郁多罗，碧眼胡儿不奈何。一箭双雕随手落，拈来元是栅中鹅。",
            "comment": ""
        },
        {
            "title": "颂古一百二十一首",
            "content": "华阴山前百尺井，中有寒泉彻骨冷。谁家女子来照影，不照其馀照斜领。",
            "comment": ""
        },
        {
            "title": "超宗道人请赞",
            "content": "一条白棒，佛祖俱打。超宗禅人，大胆不怕。画我来乞赞，鬼门上帖卦。三十年后此话大行，任一切人鑽龟打瓦。",
            "comment": ""
        },
        {
            "title": "颂古一百二十一首",
            "content": "拈起一枝华，风流出当家。若言付心法，天下事如麻。",
            "comment": ""
        },
        {
            "title": "颂古一百二十一首",
            "content": "剔开金殿锁，撞动玉楼钟。泣露千般草，吟风一样松。",
            "comment": ""
        },
        {
            "title": "偈颂一百六十首",
            "content": "二月仲春，久雨不晴。云门一劄，德非有邻。",
            "comment": ""
        },
        {
            "title": "西余端和尚赞",
            "content": "被底礼寅朝，去住随风扫。名呼章相公，侮嫚圆照老。不托和尚，两拳打翻。回头妖僧，一句骂倒。只看几著子，不必问他禅道。个是金毛师子儿，狐狸野干徒叫噪。",
            "comment": ""
        },
        {
            "title": "颂古一百二十一首",
            "content": "雨散云收后，崔嵬数十峰。倚栏频顾望，回首与谁同。",
            "comment": ""
        },
        {
            "title": "偈颂一百六十首",
            "content": "达磨不来东土，二祖不住西天。人人常光现前，个个壁立万仞。",
            "comment": ""
        },
        {
            "title": "寄福胜长老",
            "content": "真人十八界元空，三十一人同姓吕。分散游山各占山，三十一人又同处。",
            "comment": ""
        },
        {
            "title": "偈颂十四首",
            "content": "青毡本是吾家物，今日重还旧日僧。珍重圣恩何以报，万年松上一枝藤。",
            "comment": ""
        },
        {
            "title": "喻郎中观我庵",
            "content": "万物备於我，我观卒未休。智者返观我，纵横得自由。",
            "comment": ""
        },
        {
            "title": "偈颂一百六十首",
            "content": "今朝七月五，打鼓普请看。万里无片云，犹欠一大半。",
            "comment": ""
        },
        {
            "title": "偈颂十四首",
            "content": "瞎驴灭却正法眼，临济宗风始大张。可怜裨贩如来者，尽将盖覆错商量。",
            "comment": ""
        },
        {
            "title": "颂古一百二十一首",
            "content": "参见南泉王老师，镇州萝蔔更无私。拈来塞断是非口，雪曲阳春非楚词。",
            "comment": ""
        },
        {
            "title": "颂古一百二十一首",
            "content": "对从全提摩竭令，岂是闲开两片皮。喝下瞎驴成队走，梦中推倒五须弥。",
            "comment": ""
        },
        {
            "title": "示尊璞禅人",
            "content": "一口吞尽三世佛，正是吾家客作儿。争似璞禅无用处，一毛头上便忘机。",
            "comment": ""
        },
        {
            "title": "偈颂一百六十首",
            "content": "差之毫釐，失之千里。孟春犹寒，终而复始。释迦老子是击驴橛，一大藏教是破故纸。如我按指，海印发光。汝暂兴心，尘劳先起。",
            "comment": ""
        },
        {
            "title": "廖知县请赞",
            "content": "我赞我真，孰能委悉。火风煗动，地水坚湿。俱属现量，拟心则失。就而明之，是妄非实。背而捐之，土木瓦石。吾说是言，如箭射的。离此别求，幻惑无识。",
            "comment": ""
        },
        {
            "title": "偈颂一百六十首",
            "content": "正朝把笔，万事皆吉。应时纳祜，庆无不宜。若作世谛，流布平地，吃交更在佛法，商量眉须随落。",
            "comment": ""
        },
        {
            "title": "偈颂一百六十首",
            "content": "今朝又风起，闹处莫插觜。触著阎罗王，带累阴司鬼。",
            "comment": ""
        },
        {
            "title": "示大悲长老",
            "content": "一棒打破生死窟，当时凡圣绝行踪。返笑赵州心不歇，老来犹自走西东。",
            "comment": ""
        },
        {
            "title": "郑学士请赞",
            "content": "参得圜悟禅，担起睦州版。透过祖师关，瞎却顶门眼。肚里黑漫漫，心中平坦坦。性气得人憎，发时浑不管。巩县茶瓶吃一槌，击碎饶州白瓷碗。",
            "comment": ""
        },
        {
            "title": "画髑髅颂",
            "content": "即此形骸，便是其人。一灵皮袋，皮袋一灵。",
            "comment": ""
        },
        {
            "title": "颂古一百二十一首",
            "content": "小鱼吞大鱼，直路太萦纡。古帆休更问，处处得逢渠。",
            "comment": ""
        },
        {
            "title": "颂古一百二十一首",
            "content": "禾黍不阳艳，竞栽桃李春。翻令力耕者，半作卖华人。",
            "comment": ""
        },
        {
            "title": "阅藏后题智证庵壁",
            "content": "柏子拈来香满庐，蒲团静里结跏呋。三年过眼千千卷，此际分明一字无。",
            "comment": ""
        },
        {
            "title": "偈颂一百六十首",
            "content": "普贤身相无有二，八万四千毛孔刹。一一毛孔一如来，一一如来一塔庙。舍利坚固金刚身，虚空可坏此不朽。女子陈氏报劬劳，一一塔庙一瞻礼。满卟八万四千拜，尽诸毛孔无有遗。所获功德不可量，正与普贤行愿等。用严慈父及慈母，遍及法界诸有情。永离苦海证菩提，悉得心空趣彼岸。",
            "comment": ""
        },
        {
            "title": "偈颂一百六十首",
            "content": "黄龙此语盖天地，从来缜密不通风。后昆随例承其响，总道猫儿解捉虫。",
            "comment": ""
        },
        {
            "title": "偈颂一百六十首",
            "content": "百杂碎，没缝罅。明眼衲僧，盲聋瘖哑，金刚水际藏知，非非想天走马。",
            "comment": ""
        },
        {
            "title": "德光禅人求赞",
            "content": "有德和有光，其光无间隔。名实要相称，非青黄赤白。参彻佛祖顶{左宁右页}禅，不是和等闲相诳哧。我所参得底只是要湿槃堂里用，且不听杜撰禅师三千八百画。吾为作证明，他年将轨格。",
            "comment": ""
        },
        {
            "title": "长灵旧和尚赞",
            "content": "厚重如山，严冷似铁。破毗卢印，坐衲僧舌。泊出灵源，源清流彻。指矅灵寒，呼顾兔热。谓此是长灵眼中重著屑，谓此非长灵知君犹未瞥。是耶非耶，俱为剩说。真耶，水中捉月。而今要见这老人，剔起眉毛须辨别。嘉州在像吃一槌，陕府铁牛流出血。",
            "comment": ""
        },
        {
            "title": "偈颂一百六十首",
            "content": "休夸棒下无生忍，拨置当阳掣电机。未屙已前蓦提得，一击自然亡所知。",
            "comment": ""
        },
        {
            "title": "妙道禅人求赞",
            "content": "这村僧，无明大。少柔和，多褊隘。爱骂人，舌头快。受佛荫，破佛戒。不精时，常懈怠。谤船若，弥天罪。入地狱，永不悔。闻者憎，见者怪。搅拌丛林，尤叵耐。虚销信施三十年，异世出头偿夙债。就中只有一处长，解道鸡屿洋盖。",
            "comment": ""
        },
        {
            "title": "颂古一百二十一首",
            "content": "金鳌一掣沧溟竭，徒自悠悠泛小舟。今日烟波无可钓，不须新月更为鉤。",
            "comment": ""
        },
        {
            "title": "颂古一百二十一首",
            "content": "云门鉴咦，少有人知。咄，无孔铁鎚。",
            "comment": ""
        },
        {
            "title": "偈颂一百六十首",
            "content": "观音妙智力，能救世间苦。百华开烂漫，觑见没可睹。",
            "comment": ""
        },
        {
            "title": "偈颂一百六十首",
            "content": "金佛不度炉。木佛不度火。泥佛不度不，真佛屋里坐。",
            "comment": ""
        },
        {
            "title": "偈颂一百六十首",
            "content": "大家泼一杓恶水，洗涤如来净边垢。垢尽众生烦恼除，狐狸便作师子吼。",
            "comment": ""
        },
        {
            "title": "禅人求赞四首",
            "content": "上无片瓦盖头，下无旧锥之地。赤骨{左骨右歷}个浑身，与人争甚闲气。些子无明奈何，说甚祖师西来意。",
            "comment": ""
        },
        {
            "title": "颂古一百二十一首",
            "content": "好一殿功德，总是过去佛。百福相严身，不使栴檀刻，日日香烟夜夜灯，看来当甚乾萝葡。",
            "comment": ""
        },
        {
            "title": "偈颂一百六十首",
            "content": "一年三百六十日，今朝又是从头起。人人有个主人公。水牛衔却老鼠尾。深沙欢，那吒喜。佛殿走出门去，僧堂撞入库里。",
            "comment": ""
        },
        {
            "title": "颂古一百二十一首",
            "content": "有问狗佛性，赵州答曰无。言下灭胡族，犹为不丈夫。",
            "comment": ""
        },
        {
            "title": "颂古一百二十一首",
            "content": "境话会来虽未是，却问如今作麽生。清凉元本鼻头直，夹山依旧两眉横。",
            "comment": ""
        },
        {
            "title": "颂古一百二十一首",
            "content": "望州乌石与僧堂，丛识茫茫不可当。提起衲僧拄杖子，五湖四海沸如汤。",
            "comment": ""
        },
        {
            "title": "偈颂一百六十首",
            "content": "南泉放倒，云门扶起。放倒扶起，有宾有主。明眼衲僧商量，切忌别作道理。",
            "comment": ""
        },
        {
            "title": "偈颂一百六十首",
            "content": "南泉无过，口能招祝。赵州礼拜，草贼大败。径山不管，结案据款。文殊普贤，且过一边。",
            "comment": ""
        },
        {
            "title": "偈颂一百六十首",
            "content": "一百二十日禁足，三十五日在外走。熨斗煎茶铫不同。泥牛解作师子吼。今朝法岁已周圆，拈得鼻孔失脚口。以大圆觉为伽蓝，七七依前四二九。",
            "comment": ""
        },
        {
            "title": "偈颂一百六十首",
            "content": "今朝又是五月五，大鬼拍手小鬼舞。蓦然撞著桃符神，两手椎胸叫冤苦。艾人云，休叫苦，只有一处堪回互。回互不回互，回而更相涉，不尔依位住。",
            "comment": ""
        },
        {
            "title": "偈颂一百六十首",
            "content": "四月二十五，久晴忽尔雨。竺士大仙心，东西密相付。这个犹是时节因缘，未是衲僧门下消息。北山老大虫，咬杀南山虎。",
            "comment": ""
        },
        {
            "title": "偈颂一百六十首",
            "content": "径山无寸土庄田，今夏随宜结众缘。慵论道，嫩谈禅，拄杖桃来个个圆。不用息心除妄想。大家吃饭了瞳眠。",
            "comment": ""
        },
        {
            "title": "偈颂一百六十首",
            "content": "出队半个月，眼不见鼻孔。失却祖师禅，识得个骨董。",
            "comment": ""
        },
        {
            "title": "寄归宗华倒禅师",
            "content": "坐断金轮第一峰，千妖百怪自潜踪。年来又得真消息，说道杨岐正脉通。",
            "comment": ""
        },
        {
            "title": "颂古一百二十一首",
            "content": "劝君不用苦劳神，唤作平常转不亲。冷淡全然没滋味，一回举起一回新。",
            "comment": ""
        },
        {
            "title": "悟本禅人求赞",
            "content": "一千七百痴衲子，围绕这个无明叟。细腻常没一星儿，粗糙却有七八斗。未尝寂寂入禅定，终日波波廊下走，为人巴鼻亦好笑，更不容人谩开口。盲枷瞎棒当慈悲，是与不是劈脊娄。如斯主法作宗师，枉续牟尼子孙后。本禅千万晨学伊，学伊和尔不唧{左口右留}。",
            "comment": ""
        },
        {
            "title": "偈颂一百六十首",
            "content": "这僧有头无尾，明如有尾无头。若人道得头尾圆全句，云门与尔拄杖了。",
            "comment": ""
        },
        {
            "title": "偈颂一百六十首",
            "content": "腊月十五天降雪，为瑞为祥无空阙。文殊露出广长舌，普贤大士得一橛。",
            "comment": ""
        },
        {
            "title": "偈颂一百六十首",
            "content": "福城东有大长者，居福城东海屿上。於不思议尘劫中，承事供养无数佛。善哉长者世希有，如优昙华时一现。发启广大真实心，创无佛处阿兰若。若昔智人建梵刹，折草插地即成就。此心坚固等须弥，或赞或毁不扔动。魔王军众数甚多，睹兹殊胜自摧伏。长者视身如浮云，变灭须臾不长久。当生佛国时节来。撒手便行不回顾。有子遵义起其家，志愿身心俱及第。仁者则寿语不诬，当知今亦未尝死。我来居是阿兰若，不见长者生遗恨。故说此偈聊发扬，同住如来寂灭海。",
            "comment": ""
        },
        {
            "title": "许司理请赞",
            "content": "湛不摇处，正好著力。欲识吾真，出阴办入。一毛端头，师子返掷。赤肉团上，万仞壁立。冲密湛然知不知，铁牛生得玉猫儿。",
            "comment": ""
        },
        {
            "title": "颂古一百二十一首",
            "content": "打破鬼门关，日轮正当午。一箭中红心，大地无寸土。",
            "comment": ""
        },
        {
            "title": "偈颂十四首",
            "content": "荒田无人耕，耕著有人争。无风荷叶动，决定有鱼行。",
            "comment": ""
        },
        {
            "title": "李参政请赞",
            "content": "这汉没量罪过，不合引惹措大。被渠笑时藏刀，杀却吾祖达磨，不知有底冤雠，一向兴灾作祸，杲上府诺，惺惺著，莫教话堕。",
            "comment": ""
        },
        {
            "title": "颂古一百二十一首",
            "content": "文远修行不落空，时时瞻礼紫金容。赵州拄杖虽然短，脑后圆光又一重。",
            "comment": ""
        },
        {
            "title": "颂古一百二十一首",
            "content": "阳焰何曾能止渴，画饼几时充得饥。劝君不用栽荆棘，后代儿孙惹著衣。",
            "comment": ""
        },
        {
            "title": "颂古一百二十一首",
            "content": "同门握手话分携，古路迢迢去莫追。却笑波心遗剑者，区区空记刻舟时。",
            "comment": ""
        },
        {
            "title": "颂古一百二十一首",
            "content": "痴人面前休说梦，生铁团上须寻缝。明明说与却佯聋，只管外边闲打共。",
            "comment": ""
        },
        {
            "title": "示弥光禅人",
            "content": "龟毛牛得笑咍咍，一击万重关锁开。庆快平生在今日，孰云吉里赚吾来。",
            "comment": ""
        },
        {
            "title": "偈颂一百六十首",
            "content": "妄心颠倒造诸业，回趣真乘即忏摩。真妄两头俱透脱，海南东畔是新罗。",
            "comment": ""
        },
        {
            "title": "颂古一百二十一首",
            "content": "丹山生鸑鷟，师子产狻猊。棒下摩醯眼，徒夸第一机。",
            "comment": ""
        },
        {
            "title": "魏侍郎净心阁",
            "content": "伟哉广大寂灭心，譬如虚空不分别。拟心求净即染污，况复比伦诸佛土。又如梦中所见物，所见是有不可取。如是通达无有疑，净心之义炳然现。是义现矣难测量，超诸色相离言说。过去未来现在世，佛及菩萨与声闻。一切含识有情类，平等於义如实了。善哉奇特过量人，只以此阁演是义。演已便息随所缘，亦与梦中无差别。我以父母所生口，说此无上妙伽陀。庄严广大寂灭心，为诸来者作饶益。",
            "comment": ""
        },
        {
            "title": "颂古一百二十一首",
            "content": "见得分明识得亲，举来犹自涉涂程。真饶不犯毫芒者，也是拈{左食右追}舐指人。",
            "comment": ""
        },
        {
            "title": "偈颂一百六十首",
            "content": "处处真，处处真，尘尘尽是本来人。真实说时声不现，正体堂堂没却身。",
            "comment": ""
        },
        {
            "title": "偈颂十四首",
            "content": "觉空空，觉空空。觉觉觉空，空空亦空。欲识无穷好消息，都卢只在此轩中。",
            "comment": ""
        },
        {
            "title": "颂古一百二十一首",
            "content": "涂路波吒数十州，传言送语当风流。不知脚下泥生刺，蹋著锥人脚指头。",
            "comment": ""
        },
        {
            "title": "偈颂一百六十首",
            "content": "三转法轮於大千，其轮本来常清净。天人得道此为证，三宝於是现世间。",
            "comment": ""
        },
        {
            "title": "偈颂一百六十首",
            "content": "拆去东篱，补起西壁。径山门下，人无准的。有准的，谁委悉。僧堂觑破香积厨，鸱吻咬杀佛殿脊。",
            "comment": ""
        },
        {
            "title": "偈颂一百六十首",
            "content": "稽首能度诸世间，无量殊胜福德聚。金轮统御四天下，普施群生安隐乐。",
            "comment": ""
        },
        {
            "title": "偈颂一百六十首",
            "content": "买铁得真金，求雨得瑞雪。五峰玉琢成，千树银华结。龙王张吉祥，普贤呈丑拙。三世如来秘密门，今日一时都漏汇。",
            "comment": ""
        },
        {
            "title": "汪状元燕坐轩",
            "content": "不於三界现身意，棹举何如愦愦时。寄语轩中燕坐者，好看新月下前溪。",
            "comment": ""
        },
        {
            "title": "布袋和尚赞二首",
            "content": "肩担一条吉撩棒，棒头挂双破木履。尽力撮却布袋口，不知里许有甚底。落落魄魄闹市行，藞藞苴苴没羞耻。龙华会上若逢渠，定与椎落当门齿。",
            "comment": ""
        },
        {
            "title": "偈颂一百六十首",
            "content": "超然居士设粥，供养一堂龙象。吃了挂起钵盂，好个西来榜样。",
            "comment": ""
        },
        {
            "title": "偈颂一百六十首",
            "content": "毗蓝园里不曾生，双林树下何曾灭。不生不灭见瞿昙，眼中又是重添屑。",
            "comment": ""
        },
        {
            "title": "颂古一百二十一首",
            "content": "一堆红焰亘晴空，不问金鍮铁锡铜。入里心教成水去，那容蚊蚋泊基中。",
            "comment": ""
        }
    ]
}