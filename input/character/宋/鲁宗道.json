{
    "dynasty": "宋",
    "author": "鲁宗道",
    "poems": [
        {
            "title": "题汤泉院壁",
            "content": "黄山胜地烟霞明，朱砂泉暖肌肤醒。鸟声不断山不坏，今人古人徒营营。暂来谁更辞硗确，抖擞尘缨聊澣濯。灵泉去病功绩深，无人复创为高阁。",
            "comment": ""
        },
        {
            "title": "洗药源",
            "content": "采得千年药，临流净洗藏。至今源里水，犹带旧时香。",
            "comment": ""
        },
        {
            "title": "莲花源",
            "content": "花开十丈照峰头，露褪红衣烂不收。太乙真人多逸兴，稳眠一叶泛中流。",
            "comment": ""
        },
        {
            "title": "送僧归护国寺",
            "content": "倏来倏去本无心，旧国王家念正深。犹喜大缘逢景运，不辞千里答嘉音。人间话道经三伏，岛外栖禅指二林。留别皇都有新偈，苦将泡幻喻升沈。",
            "comment": ""
        },
        {
            "title": "登黄山",
            "content": "三十六峰凝翠霭，数千馀仞锁岚烟。轩皇去后无消息，白鹿青牛何处眠。",
            "comment": ""
        }
    ]
}