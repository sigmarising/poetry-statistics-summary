{
    "dynasty": "宋",
    "author": "曾子良",
    "poems": [
        {
            "title": "挽知临安府兼浙西制置使曾公",
            "content": "返輤荣归寝，帷堂哭设衣。神情如梦叶，沧海怅心违。百世功言立，千年城郭非。任安犹未死，哀泪不堪挥。",
            "comment": ""
        },
        {
            "title": "挽知临安府兼浙西制置使曾公",
            "content": "德佑思良弼，江西出大臣。报忠昭汉议，靖献有殷仁。皦日五朝老，清风百世人。几时归衮绣，秋草卧麒麟。",
            "comment": ""
        },
        {
            "title": "挽知临安府兼浙西制置使曾公",
            "content": "永绍传贤启，慈元拱女尧。鳌山犹贔屭，鹏海极扶摇。宫殿春旗晓，帘帷社饭朝。龙髯攀不及，鸾驭去何遥。",
            "comment": ""
        },
        {
            "title": "题高远楼",
            "content": "独行三十六峰头，飞过东华百尺楼。今日中原前日梦，天人极乐世人愁。后千载续后千载，外九州环外九州。此处名烦君著眼，区区复记又何求。",
            "comment": ""
        },
        {
            "title": "题章明叔春雨庵",
            "content": "春雨生草木，雨去作流水。流水不顾返，草木生未已。愿随流水去，一日行万里。",
            "comment": ""
        },
        {
            "title": "挽知临安府兼浙西制置使曾公",
            "content": "立海终风黑，洗光双日红。余波溅渤解，仙仗岌崆峒。宗庙神灵在，公师礼数崇。平生精履屐，尚觉小臣忠。",
            "comment": ""
        }
    ]
}