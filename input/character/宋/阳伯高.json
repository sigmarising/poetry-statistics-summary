{
    "dynasty": "宋",
    "author": "阳伯高",
    "poems": [
        {
            "title": "梦宗氏子来兄舍寄生九月初七果生侄子",
            "content": "昔年曾梦宗家郎，受生所自言其详。髼忪有发重覆顶，梦里恍然如发旁。大人占之兆惟吉，惟熊惟罴男之祥。今朝筵庆果如梦，始生三日逢重阳。啼声已觉是英物，一门四子诚生光。小鱼嬉戏已成队，雏雁飞腾终作行。晓来搔首搜句喜，奋笔仓惶书弄麞。端由乃祖积德厚，诗礼有传应异常。新醅喜醱蒲萄绿，开樽共对篱花黄。揿髯一笑共引满，拜贺箕裘过派长。",
            "comment": ""
        }
    ]
}