{
    "dynasty": "宋",
    "author": "詹无咎",
    "poems": [
        {
            "title": "贺新郎",
            "content": "梅子黄时雨。对幽窗、依依抱独，几多愁绪。润逼琴丝无雅韵，难续文园旧诣。头白尽、相如谁顾。燕子楼空尘又锁，望天涯、不寄红丝缕。嗟往事，且休语。伤情当日班衣舞。更宫衣、香罗乍带，九天繁露。一寸草心迎永日，更把葵心自许。怎料有、风推雨如。惹起灵均千古恨，转凄凉、更不成端午。拼小醉，读骚句。",
            "comment": ""
        },
        {
            "title": "鹊桥仙",
            "content": "龟儿吐火，鹤儿衔火。药线上、轮儿走火。十胜一斗七星毯，一架上、有许多包裹。梨花数朵。杏花数朵。又开放、牡丹数朵。便当场好手路歧人，也须教、点头咽唾。",
            "comment": ""
        }
    ]
}