{
    "dynasty": "宋",
    "author": "罗禧",
    "poems": [
        {
            "title": "云岩次朱晦庵韵",
            "content": "陟彼中和山，无人不感仰。庭中檀麝盈，洞里珍珠满。两腋清风生，一腔春意爽。焚香祝圣回，袖带炉烟暖。",
            "comment": ""
        },
        {
            "title": "咏雪岩",
            "content": "山回百折路难跻，远望楼台烟树迷。满地白云封洞口，一轮红日照天梯。龟蛇伏气时难老，鸾鹤归来夜倦飞。万壑千岩游不尽，且将祠句壁头题。",
            "comment": ""
        },
        {
            "title": "咏宗统",
            "content": "豫章谱系派流长，积德贻谋百世昌。子孝臣忠昭史册，人文士义著名邦。根源有自支流盛，辞赋无穷翰墨香。一阅此书一兴叹，令人千古仰馀光。",
            "comment": ""
        }
    ]
}