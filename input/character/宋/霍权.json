{
    "dynasty": "宋",
    "author": "霍权",
    "poems": [
        {
            "title": "题景吕堂",
            "content": "佞人巧求售，富贵一息顷。千古名不磨，雨心犹耿耿。伟哉正惠孙，疾恶何勇猛。平生历宦余，南台与东省。初著獬豸冠，排击首权倖。奸雄始萌蘖，忠愤已骨鲠。一片忠义心，皦皦从簿领。涵养老益壮，大节兼晚景，若人久云亡，冰魂嗟已冷，羡莫徒驰神，反身盍三省。",
            "comment": ""
        }
    ]
}