{
    "dynasty": "宋",
    "author": "芹庵",
    "poems": [
        {
            "title": "寿运使",
            "content": "庞眉相对讲英猷，尽说当年气食牛。六十重新开甲子，八千从此富春秋。",
            "comment": ""
        },
        {
            "title": "寿运使",
            "content": "总计宁专借远方，高勋盟府要深藏。明年今日扫清禁，天语传宣劝寿觞。",
            "comment": ""
        },
        {
            "title": "寿运使",
            "content": "白叟黄童喜色开，诞辰喜遇福星来。满城牵挽问衙探，祝寿明晨荐几杯。",
            "comment": ""
        },
        {
            "title": "寿运使",
            "content": "鹏程九万翼方展，桃实三千花正开。再拜愿伸难老颂，仙风定合继蓬莱。",
            "comment": ""
        },
        {
            "title": "寿运使",
            "content": "炎蒸忽逐火云敛，爽气俄随玉露瀼。不是真贤生间世，争教烦暑变清凉。",
            "comment": ""
        },
        {
            "title": "寿运使",
            "content": "父老偏怜最小官，晚来争借寿诗看。般门尽说难挥斧，句法丁宁子细安。",
            "comment": ""
        },
        {
            "title": "寿运使",
            "content": "玉节煌煌拥使星，泉流地上富全闽。光华动业知何自，咸咏崧高降甫申。",
            "comment": ""
        },
        {
            "title": "寿运使",
            "content": "发釉由换翟}转沟蒙厚德，葬枯横野荷深恩。当知仁者从来寿，鹤算龟龄不足论。",
            "comment": ""
        }
    ]
}