{
    "dynasty": "宋",
    "author": "何坦",
    "poems": [
        {
            "title": "蜂儿榧",
            "content": "味甘宣郡蜂雏蜜，韵胜雍城骆乳酥。一点生春流齿颊，十年飞梦绕江湖。",
            "comment": ""
        },
        {
            "title": "蜂儿榧",
            "content": "银甲弹开香粉坠，金盘堆起乳花圆。乞君东阁长生供，寿我北堂难老仙。",
            "comment": ""
        },
        {
            "title": "次张友使吴令君游石洞韵",
            "content": "二隽行阡得胜游，清诗传播气横秋。定知余子漫千首，竟使老夫低一头。山是玉壶天里到，水从银汉罅中流。被渠吟作惊人句，压倒乾坤日夜浮。",
            "comment": ""
        },
        {
            "title": "非雪",
            "content": "邹子当年吹玉律，解令寒谷暖生春。岂知此有冯夷宅，六月飞花冷扑人。",
            "comment": ""
        },
        {
            "title": "乞酿于郭伯瞻",
            "content": "洗醆试邀从事醵，卧罍忽报步兵厨。良辰不与清樽共，今夜偿羞明日无。未论一缸分雪乳，已{左扌右弃}千日醉云腴。宜黄漫尉今狂甚，听我酣歌入五湖。",
            "comment": ""
        }
    ]
}