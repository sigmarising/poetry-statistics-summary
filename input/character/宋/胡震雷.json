{
    "dynasty": "宋",
    "author": "胡震雷",
    "poems": [
        {
            "title": "追和叔祖自术韵",
            "content": "伯祖刚简公榕阴图，先君肯堂翁常欲鑱石，因循至今。一日震雷从家弟震载观，则名公巨笔联编盈轴，益知我公大节起敬慕於易世之未歇者如此。虽名光史册，而图不多见，不得无余恨，迺追和自述并名笔勒之石。侄孙震雷顿首。霅川疑狱独承当，敬远炎炎即馆凉。帝子几曾谋不道，相臣自弗肯包荒。李猫初劾犹全命，梁犬重评竟断肠。甘死如饴行素志，岂知流入杀青香。",
            "comment": ""
        }
    ]
}