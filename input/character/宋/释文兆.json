{
    "dynasty": "宋",
    "author": "释文兆",
    "poems": [
        {
            "title": "送惟凤师之终南",
            "content": "终南关内见，寒翠叠空虚。明代谁招隐，深秋自卜居。宵晴吟洞月，日晓饭溪蔬。此后嫌名出，应无入阙书。",
            "comment": ""
        },
        {
            "title": "诗一首",
            "content": "河分岗势司空曙，春入烧痕刘长卿。不是师兄偷古句，古人诗句犯师兄。",
            "comment": ""
        },
        {
            "title": "巴峡闻猿",
            "content": "倚棹望云际，寥寥出峡清。心如无一事，愁不在三声。带露诸峰迥，悬空片月明。何人同此听，彻晓得诗成。",
            "comment": ""
        },
        {
            "title": "寄保暹师",
            "content": "近闻高静趣，犹寄广陵居。夜会听琴阻。秋期看月疏。几成归越梦，久绝入梁书。四释分题处，年来一榻虚。",
            "comment": ""
        },
        {
            "title": "送简长师之洛",
            "content": "动静非常态，超然西去心。水期经洛听，云约到嵩吟。斋访烟村远，禅依竹寺深。祇应风雅道，相府是知音。",
            "comment": ""
        },
        {
            "title": "送史馆李学士任和州",
            "content": "事主惟公直，承恩赴历阳。舟浮淮水远，路绕楚山长。馆谒僧侵月，郊迎吏蹋霜。下车难久滞，飞诏即徵黄。",
            "comment": ""
        },
        {
            "title": "送宇昭师",
            "content": "相见又相别，无言感倍兴。诸峰微下雪，一路独行僧。午饭烟村磬，宵吟石屋灯。他方人请住，又得继南能。",
            "comment": ""
        },
        {
            "title": "宿西山精舍",
            "content": "西山乘兴宿，静称寂寥心。一径杉松老，三更雨雪深。草堂僧语息，云阁磬声沈。未遂长栖此，双峰晓街寻。",
            "comment": ""
        },
        {
            "title": "莎庭",
            "content": "苒苒從莎长，凄凉雨乍晴。穷秋间客步，落日乱蛩鸣。近接苔阶迥，遥连竹径平。杖痕兼鹤迹，来往自從横。",
            "comment": ""
        },
        {
            "title": "幽圃",
            "content": "远与村桥接，深春积雨时。兰芳人未采，花发蝶先知。草密封间径，林疏露短篱。别来锄久废，身老恨归迟。",
            "comment": ""
        },
        {
            "title": "吊屈原呈王内翰",
            "content": "抱清谁可群，委质在湘濆。今日不同楚，无人更似君。沧波沈夜魄，古庙聚寒云。吊罢踟蹰处，渔歌忍独闻。",
            "comment": ""
        },
        {
            "title": "江上书怀寄希昼",
            "content": "扁舟宿江上，眽眽兴何穷。吴楚十年客，蒹葭一夜风。东林秋信断，南越石房空。向此都忘寐，君应与我同。",
            "comment": ""
        },
        {
            "title": "赠天柱山昕禅老",
            "content": "几年天柱居，韬光外浮世。禅心混沌先，诗思云霞际。山雪涤茶鐺，谿泉濯祖毳。富德鄙利徒，贵道轻权势。竹牖晴长开，松扉夜不闭。霜严庭树萎，雨暴龛灯翳。红叶遇寒烧，白头逢暖剃。终期为近邻，清话素相契。",
            "comment": ""
        },
        {
            "title": "寄行肇上人",
            "content": "诗禅同所尚，邂逅在长安。为客间相似，趋时懒一般。分题秋阁迥，对坐夜堂寒。未遂归山计,流年鬓已干。",
            "comment": ""
        }
    ]
}