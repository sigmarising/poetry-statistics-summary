{
    "dynasty": "宋",
    "author": "王溥",
    "poems": [
        {
            "title": "诗一首",
            "content": "挥毫文战偶搴旗，待诏金华亦偶为。白社遂当宗伯选，赤心旋遇以圣人知。九霄是路荣虽极，三接承恩出每迟。职在台司多少暇，亲师不及舞雩时。",
            "comment": ""
        },
        {
            "title": "谢进士张翼投诗两轴",
            "content": "清河诗客本贤良，惠我新吟六十章。格调宛同罗给事，功夫深似贾司仓。登山始觉天高广，到海方知浪渺茫。好去蟾宫是归路，明年应折桂枝香。",
            "comment": ""
        },
        {
            "title": "寄邓洵美",
            "content": "衡阳归雁别重湖，衔到同人一纸书。忽见姓名双泪落，不知消息十年余。彩衣我已登黄阁，白社君犹葺旧居。南望荆门千里外，暮云重叠满晴虚。",
            "comment": ""
        },
        {
            "title": "句",
            "content": "两制只官三十客，自怜荣耀老莱衣。又向灵台饮福杯。",
            "comment": ""
        }
    ]
}