{
    "dynasty": "宋",
    "author": "史弥忠",
    "poems": [
        {
            "title": "西湖",
            "content": "碧波青嶂对红楼，千古西湖乐未休。试把腰缠卖春色，不知世上有扬州。",
            "comment": ""
        },
        {
            "title": "元旦望阕叩头而作",
            "content": "青帝初傅令，山河万象新。圣恩宽似海，世态乐同春。拜阙难辞老，居官岂为贫。京华望不远，感激切微臣。",
            "comment": ""
        },
        {
            "title": "秋桂",
            "content": "庭前高挺碧玉树，秋日奈兹风露何。两度开花君莫问，为渠天近得香多。",
            "comment": ""
        },
        {
            "title": "送安抚使袁彦淳之任",
            "content": "雄心中夜岂难平，一队旌旗万里行。为国许身增慷慨，逢人说剑转平明。尊前白发怀南浦，马上青山过楚城。从此海邦多治略，好听歌诵快舆情。",
            "comment": ""
        }
    ]
}