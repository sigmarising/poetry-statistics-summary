{
    "dynasty": "宋",
    "author": "朱台符",
    "poems": [
        {
            "title": "咏华林书院",
            "content": "白云深处旧生涯，东指名都百里赊。万卷诗书惟曲槛，四方宾客到儒家。峰峦卓立多奇石，草木丛芳半异花。胜概无由一寻访，只凭幽梦绕烟霞。",
            "comment": ""
        },
        {
            "title": "赠淳于公归养",
            "content": "通籍悬车不待车，彩衣归去奉晨昏。倚门且慰慈亲望，恋阙空衔圣主恩。天上芝泥新诰敕，海边芜没旧田园。会须引退追高躅，宦路悠悠岂足论。",
            "comment": ""
        }
    ]
}