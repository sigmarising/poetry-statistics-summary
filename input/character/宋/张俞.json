{
    "dynasty": "宋",
    "author": "张俞",
    "poems": [
        {
            "title": "句",
            "content": "万顷碧波看不尽，一拳孤岫望中月。",
            "comment": ""
        },
        {
            "title": "朱槿花二首",
            "content": "朝菌一生迷晦朔，灵蓂千岁换春秋。如何槿艳无终日，独倚栏干为尔羞。",
            "comment": ""
        },
        {
            "title": "句",
            "content": "独得万古意。",
            "comment": ""
        },
        {
            "title": "题汉州妓项帊罗",
            "content": "蜀国佳人号细腰，东台御史惜妖娆。从今唤作杨台柳，舞尽春风万万条。",
            "comment": ""
        },
        {
            "title": "句",
            "content": "与谁天末分青髻，长向人间画翠峨。",
            "comment": ""
        },
        {
            "title": "郴州道",
            "content": "南土殊风气，冬林叶尽丹。越天无雁度，楚泽有龙蟠。",
            "comment": ""
        },
        {
            "title": "句",
            "content": "欲作外臣谁是友，白云孤鹤在岩扉。",
            "comment": ""
        },
        {
            "title": "句",
            "content": "生涯自笑惟诗在，旋种芭蕉听雨听。",
            "comment": ""
        },
        {
            "title": "翠微寺",
            "content": "翠微寺本翠微宫，楼阁亭台数十重。天子不来僧又死，樵夫时倒一株松。",
            "comment": ""
        },
        {
            "title": "陪孙之翰太傅登成都楼",
            "content": "龊龊古之人，伤心广陵废。遂弦芜城歌，半夜一挥涕。蕙纨随草衰，藻黼归尘翳。魂石敛邱封，歌堂从水逝。薰光杳沈灭，吞根徒千岁。我怀吴蜀国，祸乱若符契。目览台城墟，心感君王世。干戈日驰逐，狼虎争吞噬。山河实天堑，城阙巍地肺。霸力不久炎，倏忽如焚薙。空余万雉城，岌倚寒云际。麋鹿玩苹阴，狐狸栖棘卫。江汉含呜咽，岷峨抱迢递。荒村烟花遥，落日寒风厉。因知市朝人，自古悲兴替。",
            "comment": ""
        },
        {
            "title": "游骊山二首",
            "content": "玉帝楼前锁碧霞，终年培养牡丹芽。不防野鹿踰垣入，衔出宫中第一花。",
            "comment": ""
        },
        {
            "title": "蚕妇",
            "content": "昨日到城廓，归来泪满巾，遍身罗绮者，不是养蚕人。",
            "comment": ""
        },
        {
            "title": "岁穷雨夜独卧山斋",
            "content": "岁晏云深谁与游，喦房终夜雨如秋。不知海上三山梦，何似人间万户侯。",
            "comment": ""
        },
        {
            "title": "韩信坛",
            "content": "汉用亡臣策，登坛授銊时。须知数仞土，曾立太平基。",
            "comment": ""
        },
        {
            "title": "蚕妇",
            "content": "昨日入城市，归来泪满巾。遍身罗绮者，不是养蚕人。",
            "comment": ""
        },
        {
            "title": "题温汤驿三首",
            "content": "昨夜过温汤，梦与杨妃浴。敢将豫让炭，却对卞和玉。",
            "comment": ""
        },
        {
            "title": "车湖",
            "content": "忆昔车公居此地，遗墟缭绕临清渊。惜哉断石文尚在，野老不识投波澜。",
            "comment": ""
        },
        {
            "title": "句",
            "content": "昔乃荆棘荒，今为蕙兰袭。",
            "comment": ""
        },
        {
            "title": "谒白帝庙",
            "content": "孤山扞江口，上有白帝祠。横视天下险，万流皆俯窥。古殿锁神物，悲风出阴帷。天昏瓦栋折，狐鼠亦生威。优巫日鼓舞，鬼怪生奔驰。雷霆卷蛟窟，雹火烧松枝。入户精鬼动，有如阴兵随。吁哉汉盗乱，海内遂崩离。赤龙始潜跃，逐鹿过秦时。公孙奋神剑，定蜀图安危。陇坻开北户，荆门启东陲。长驱百万众，日斗天下师。群豪插羽翼，与汉争雄雌。两帝不并立，兴亡良可悲。天运虽有在，圣贤岂无为。昭皇揽英杰，袭轨奄垂基。风云共浩荡，千古余寒碑。威神竟不没，万里震南夷。",
            "comment": ""
        },
        {
            "title": "句",
            "content": "高光如有嗣，吴魏岂胜诛。",
            "comment": ""
        },
        {
            "title": "邛州青霞嶂",
            "content": "雾山环合自云川，户有清溪种玉田。万本桃花不知处，几人曾得问秦年。",
            "comment": ""
        },
        {
            "title": "博望侯墓",
            "content": "九译使车通，君王悦战锋。争残四夷国，只在一枝筇。",
            "comment": ""
        },
        {
            "title": "嘉州",
            "content": "城分二江急，树入九峰开。地隔犍牂绕，人从楚蜀来。",
            "comment": ""
        },
        {
            "title": "除夜宿黄沙馆书怀",
            "content": "穷年抚剑独无眠，世路危疑倦往还。夜半无人残月白，狐鸣枭啸满空山。",
            "comment": ""
        },
        {
            "title": "题温汤驿三首",
            "content": "同欢一宵间，平生万事足。想得唐明皇。畅哉畅哉福。",
            "comment": ""
        },
        {
            "title": "游灵岩",
            "content": "玉文山后灵岩寺，四百年来选佛场。满地白云关不住，石泉流出落花香。",
            "comment": ""
        },
        {
            "title": "楚中作",
            "content": "渺渺洞庭野，萧萧黄鹤楼。水通云梦浦，人渡沔阳舟。广泽侵吴壤，孤城接郢丘。山分三楚断，溪入九江流。寂寞休兵月，纷纭战国秋。吴生来赤壁，魏武定荆州。六代凭形势，群雄死寇仇。凄凉帝子宅，浩荡{右衤右爾}衡洲。万里浮云暮，千年故国愁。武昌宫不见，麋鹿自群游。",
            "comment": ""
        },
        {
            "title": "除日万州临江亭",
            "content": "南浦逢除日，天涯有去舟。蛮城和雨闭，峡水带春流。",
            "comment": ""
        },
        {
            "title": "丈人观",
            "content": "精气腾井络，下临群岳尊。元真戴天坐，执印朝轩辕。",
            "comment": ""
        },
        {
            "title": "题隐真谷",
            "content": "绵绵褒斜路，窈窈郑真谷。斯人已千载，高谊犹在目。",
            "comment": ""
        },
        {
            "title": "白云楼",
            "content": "城上新开百尺楼，白云人伴白云留。山川半倚三吴胜，江汉常吞七泽流。",
            "comment": ""
        },
        {
            "title": "句",
            "content": "可胜亡国恨，独有爱山心。",
            "comment": ""
        },
        {
            "title": "题温汤驿三首",
            "content": "梦魂飞入瑶台路，九霞宫里曾相遇。壶天好景自愁人，春水泛花何处去。",
            "comment": ""
        },
        {
            "title": "朱槿花二首",
            "content": "风雨无人弄晚芳，野桥千树斗红房。朝荣暮落成何事，可笑纷华不久长。",
            "comment": ""
        },
        {
            "title": "句",
            "content": "真人自有龙蹻术，可笑长生事战争。",
            "comment": ""
        },
        {
            "title": "题西山临江亭",
            "content": "南北逢除日，天涯有去舟。蛮城和雨闭，峡水带春流。不负新年感，惟多故国愁。宁无贺新酒，徒此事羁囚。",
            "comment": ""
        },
        {
            "title": "游骊山二首",
            "content": "金玉楼台插碧空，笙歌递响入天风。当时国色并春色，尽在君五顾盼中。",
            "comment": ""
        },
        {
            "title": "句",
            "content": "康乐有情遥寄想，青谿句在十三峰。",
            "comment": ""
        },
        {
            "title": "句",
            "content": "千年黄鹤无消息，满自空寒万里秋。",
            "comment": ""
        },
        {
            "title": "岑公岩",
            "content": "池光复涵澈，万象皆镜入。亭观出浮云，彤彤映邦域。左右浮屠宫，岿然争{上山下業}岌。孰云南浦陋，今始逢藻饰。",
            "comment": ""
        },
        {
            "title": "广州",
            "content": "越地春生草，春城瞰渺茫。朔风惊瘴海，雾雨破南荒。巨舶通蕃国，孤云远帝乡。",
            "comment": ""
        }
    ]
}