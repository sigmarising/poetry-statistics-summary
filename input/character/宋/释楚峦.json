{
    "dynasty": "宋",
    "author": "释楚峦",
    "poems": [
        {
            "title": "青城山观",
            "content": "静见门庭紫气生，前山岚霭入楼青。玉坛醮罢鬼神喜，金鼎药成鸡犬灵。岩下水光分五色，壶中人寿过千龄。何当一日抛凡骨，骑取苍龙上杳冥。",
            "comment": ""
        },
        {
            "title": "隐逸",
            "content": "杖屦独游栽药圃，琴樽多在钓鱼船。晚来花下敲门者，不是神仙即酒仙。",
            "comment": ""
        },
        {
            "title": "春",
            "content": "滩漱金沙过枕前，雨丝斜织曲尘烟。绿杨红杏宜寒食，紫燕黄鹂聒昼眠。",
            "comment": ""
        },
        {
            "title": "句",
            "content": "临水鹤窥行道影，隔云僧认读书声。",
            "comment": ""
        }
    ]
}