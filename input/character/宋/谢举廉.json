{
    "dynasty": "宋",
    "author": "谢举廉",
    "poems": [
        {
            "title": "戏题指纹斗牛图",
            "content": "左者前其角，右者后其足，浼君双指螺，战此两觳觫。草长水远日悠悠，不向桑间自在休。蜗头尚可屠蛮触，壁上从今斗二牛。",
            "comment": ""
        },
        {
            "title": "浴日亭",
            "content": "粕粕太阳精，浴以沧溟水。光润无纤滓，畏爱从此始。",
            "comment": ""
        },
        {
            "title": "句",
            "content": "万时一时开骥足，百年今始破天荒。",
            "comment": ""
        },
        {
            "title": "西捷口号",
            "content": "圣明陛下如先帝，斗国谋臣似召公。不遗毛嫱嫔漠北，只将魏尚守云中。百年境土逡巡复，万里窠巢指顾空。今日版图非昔日，玉关西有岭名葱。",
            "comment": ""
        }
    ]
}