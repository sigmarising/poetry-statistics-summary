{
    "dynasty": "宋",
    "author": "陈杰",
    "poems": [
        {
            "title": "笃志斋前新竹",
            "content": "晕消旧习风前箨，怒长新功雨后竿。头角崭然真小友，雪霜岁晚更相观。",
            "comment": ""
        },
        {
            "title": "贾鹿泉屡约一出小诗代行十首",
            "content": "兵前创建教条亲，鞍马丛中玉雪身。揭起先牌一廉字，十州草木亦回春。",
            "comment": ""
        },
        {
            "title": "狮子寨小港軃风、",
            "content": "惊涛拍岸临无地，远壑藏舟别有天。风举酒旗黄帽舞，雨抛鱼网绿蓑眠。机心起灭浮沤外，世事昏明返照边。安得杖拿相印可，碧芦深处小延缘。",
            "comment": ""
        },
        {
            "title": "和后林寄以梦中不知天尽头之韵",
            "content": "老子卧林丘，忧时雪满头。诗筒自江社，句律到夔州。把菊青山晚，看云白日流。至人安有梦，八极偶神游。",
            "comment": ""
        },
        {
            "title": "上元果",
            "content": "晴讌张山下漏迟。万国灯宵臣卜昼，三军乐舞客歌诗。抃鳌东极遥觞寿，飞雹南风活著棋，不为清谈恐妨要，胡床儘到月来时。",
            "comment": ""
        },
        {
            "title": "和韵归张通父诗卷",
            "content": "当年握手谈何事，此日相观一卷诗。湘竹恨深听雨夜，洛英梦继看花时。杜陵春好工添泪，宋玉秋清只益悲。犹有堪论千载上，由来不倩俗间知。",
            "comment": ""
        },
        {
            "title": "清坐",
            "content": "晨兴绝无思，清坐还复佳。夜气不啻存，俗氛殊未来。居然类禅定，正尔悟心斋。明发谢西爽，故山先梦回。",
            "comment": ""
        },
        {
            "title": "和诸公琼花二首",
            "content": "艳不山礬瘦不梅，全身夺得八仙胎。扬州怕有归来鹤，曾见无双槛里开。",
            "comment": ""
        },
        {
            "title": "请代",
            "content": "郡小凋残最，兵余旱疫仍。不能无狱讼，但见可哀矜。卿自别利器，吾犹冶乱绳。新林有孳尾，珍重莫呼鹰。",
            "comment": ""
        },
        {
            "title": "杨子桥送客浮湘",
            "content": "客里还分袂，樽前小系舟。笛声杨子晓，帆色洞庭秋。万里身为本，中年别作愁。乾坤多事在，何日谷林丘。",
            "comment": ""
        },
        {
            "title": "乌西北流寓士舟赴南省",
            "content": "天马从西极，云鹏起北溟。黍离怀故国，风景过新亭。文物衣冠会，山河庙神灵。独无中上策，一耸汉臣听。",
            "comment": ""
        },
        {
            "title": "司马懿",
            "content": "本祖贼为媒，聊同汉报仇。机深螳后雀，祸隐马中牛。夷甫毋专罪，江生足远猷。谁开千古恨，落日淡神州。",
            "comment": ""
        },
        {
            "title": "题汤隽溪留远法师莲社图",
            "content": "无复斯人过虎溪，溪上朝朝新虎蹄。江左风流却回首，几曾极乐在天西。",
            "comment": ""
        },
        {
            "title": "天命",
            "content": "至狂而圣至愚神，天命何私与物均。万水各涵全体月，千花同受十分春。一家路透家家路，一性仁通性性仁。秦汉以还无讲学，几多轻充不赀身。",
            "comment": ""
        },
        {
            "title": "曩从玉泉道人见寿亭侯印大可方二寸并解池龙",
            "content": "玉泉寺中三钮铜，十年解池讨业龙。当时何不佐取流马出，火德重开两都日。玄潭观中半圭铁，千年龙沙拟蛟孽。当时何不唤取泉阿归，汛洒河洛风雷飞。白衣摇櫓天难料，鸡犬云中帝亲召。汉陵无树兮晋国成丘，待侯不来兮仙又竟去而莫留，徒使我百世而下生閒愁。荆州看印心尚烈，洪州看剑头如雪。",
            "comment": "【注释】【原题】：曩从玉泉道人见寿亭侯印大可方二寸并解池龙骨一枚云侯所下讨者今从玄潭道人见旌阳令剑长不过五六寸云令留以镇水妖者皆微物远不可考道人请予赋剑因并及印以起兴焉"
        },
        {
            "title": "五日江亭即事",
            "content": "五日江城因辽望，画桡不动美哉洋。人间昌歜谁同嗜，地下离骚只自香。折得玉蕖冰照坐，飞来鸥鸟雪为裳。一番节物忙收拾，客舍题诗生晚凉。",
            "comment": ""
        },
        {
            "title": "和天民寄笔",
            "content": "眼光如电气如虹，少白词场互长雄。几度忆君风月社，十年坐我簿书丛。痴儿了事未易了，老兔中书今不中。次第买山归隐去，不嫌苦淡幸来同。",
            "comment": ""
        },
        {
            "title": "永穆陵复土随龙除官甚盛",
            "content": "故王沉愤九重泉，先帝焦劳四十年。已有含桃存新庙，独无麦饭洒荒阡。挽回天怒当初政，扶植人伦在众贤。此邸最关宗社计，加恩莫放代来先。",
            "comment": ""
        },
        {
            "title": "食客",
            "content": "巾履鲜明意气洋，高门悬箔走如狂。惯曾携筹从崔赡，可但驱车造辟疆。合五侯鲭为一馔，染公鼎指要先尝。寄声穷巷长饥士，今代何人饷子桑。",
            "comment": ""
        },
        {
            "title": "大窖齧旃",
            "content": "伸脚踏胡地，开口吃汉天。见天不见雪，况辨雪与旃。胡人不敢杀，谓是不死仙。汉庭方求不死诀，方士取露和玉屑，何如老臣旃夹雪。",
            "comment": ""
        },
        {
            "title": "东湖",
            "content": "重游如隔世，露雨暗池台。蓬岛又浅水，昆明几劫灰。苍鹅飞底去，白雁集何来。万古南州土，荒祠一造哀。",
            "comment": ""
        },
        {
            "title": "题濂溪画像",
            "content": "睟盎真元会，扬休沕穆宣。定非三代下，自得六经先。翠草红莲地，光风霁月天。几神千载悟，纸上更须圈。",
            "comment": ""
        },
        {
            "title": "重过西湖感事",
            "content": "衣如飞鹑马如狗，二尺锦囊香宇宙。车如流水马如龙，濯龙桥边吹断蓬。诸公南渡亦不恶，百年西湖最行乐。师王园地号山望，戚畹洞天标水乐。铜铺珠箔锦为茵，玉箫金管歌遏云。曲江三月势绝伦，此古四时长作春。岁月无情留不诠，园上送官洞更主。当时一聚冶游尘，雨打风飘去安所。三间古屋余老梅，千年放鹤归来暮。",
            "comment": ""
        },
        {
            "title": "东湖晚步洪恩桥海棠洞三首",
            "content": "百花洲前万柳堤，一川红绿醉春时。楼台忽断见西爽，莺燕正深闻子规。",
            "comment": ""
        },
        {
            "title": "和曾平山见贻蚤自温荣挹艳香韵",
            "content": "梦事曾陈一瓣香，清愁两地鬓眉苍。少陵空复诗劘垒，王湛聊须易在床。古有忘言行畏垒，今无书法可柴桑，提君四印各安稳，正使同群不乱行。",
            "comment": ""
        },
        {
            "title": "山村",
            "content": "乔木藏村古，枯藤取迳微。落红随蜡屐，空翠近荷衣。抱翁云间出，吹箫月下归。桃源吾酷慕，何必此间非。",
            "comment": ""
        },
        {
            "title": "郊行遇乡人",
            "content": "乱后江滨路，跫然客里声。依稀认维梓，邂逅共班荆。邑里今安否，亲交半死生。松楸十年泪，和酒对君倾。",
            "comment": ""
        },
        {
            "title": "宣檄随府初程得风",
            "content": "泝楚三千里，离淮第一程。海潮随意送，江月打头迎。西事端无恙，东风故有情。篙师浑未解，挂席亦欢声。",
            "comment": ""
        },
        {
            "title": "贾鹿泉屡约一出小诗代行十首",
            "content": "南北风殊久未谙，乱离更值旱如惔。斗升试酌西江水，应有汤年一溉甘。",
            "comment": ""
        },
        {
            "title": "博弈观人二首",
            "content": "西军严驾后，北府捷书前。胜负岂人与，两公天已全。",
            "comment": ""
        },
        {
            "title": "昭君怨",
            "content": "玉筹晕深宫领巾，金槽夜琤出塞新。风沙陇上岁摇碧，一掬犹残长乐春。六奇计丑书来慢，曾是控弦三十万。沼仇无术遣蛾眉，此日天骄更须豢。黄鹄传歌天为悲，边笳按拍鹊南飞。琵琶远恨无人省，灼面东家晓妆影。",
            "comment": ""
        },
        {
            "title": "和敖教谕",
            "content": "又迟东南缉落毛，儿衣折尽海纹涛。静看机事枭群奕，醉倚西风蠃二豪。黄菊篱间三引满，夕阳楼上一凭高。故人经乱浑无恙，赢得新吟可拟骚。",
            "comment": ""
        },
        {
            "title": "登钟山憩定林",
            "content": "禾黍古离宫，荒畦屈曲通。语音京洛近，王气海潮东。山色余萧寺，松声尚晋风。兴亡不可诘，太息定林翁。",
            "comment": ""
        },
        {
            "title": "索隐张君风鉴兼人未尝衣帛食肉自谓数短故勉",
            "content": "布衣蔬食百无营，底用江湖更有声。正尔多才忧管辂，何如一肆老君平。逢人足可谈忠孝，对鬼无劳语爽精。问鹊占珠还动否，亲年喜惧室{女睘}{女睘}。",
            "comment": "【注释】【原题】：索隐张君风鉴兼人未尝衣帛食肉自谓数短故勉之归就肆焉"
        },
        {
            "title": "送朱靖州",
            "content": "渠水咨良牧，金台辍上宾。山川今后户，蛮獠亦吾人。保障一方寄，袴襦千里春。西师足家问，吉语寄邮频。",
            "comment": ""
        },
        {
            "title": "权贵人",
            "content": "权贵人，多怒嗔，颐批所向四海奔。小忤其意中如焚，发上指冠两目瞋，投袂而起剑及门。当时使气廉将军，君视孰与秦王尊。气力到头同一尽，牧儿持炬上丘坟。",
            "comment": ""
        },
        {
            "title": "赠蔡俊民挟雷法妆眼科北行",
            "content": "乖龙卷雨焦土山，妖蟆蚀晴长夜漫。安得霹雳鞭龙起，取光还天磔蟆死。寥落风霆道术空，坐看短世入盲聋。南人巫医尚方满，一试两长君恨晚。",
            "comment": ""
        },
        {
            "title": "古道",
            "content": "杀鸡季伟蔬留客，列鼎孙弘外一肴。古道无存几夫子，今人何限不全交。",
            "comment": ""
        },
        {
            "title": "熊校尉挟名画来兴得官辞归",
            "content": "同是饮玻人，均为骑鹤身。我无钱使鬼，君有画通神。客梦黄粱熟，边愁白发新。归帆过鸥社，为拂钓蓑尘。",
            "comment": ""
        },
        {
            "title": "挽周溪园国史三首",
            "content": "钜笔曾编两大藩，江山如画朔风酸。如何地下修文手，还要南朝旧史官。",
            "comment": ""
        },
        {
            "title": "赠玉壶相士",
            "content": "黄金取印斗来大，白玉作壶冰样寒。子号甚清堪自照，吾诗愈淡欲谁看。",
            "comment": ""
        },
        {
            "title": "题子胥庙",
            "content": "吴以让长国，让亡吴亦随。属镂天讨贼，鱼剑祸阶谁。",
            "comment": ""
        },
        {
            "title": "懋勋挽辞",
            "content": "即墨当交困，金城请自行。剑方及蒲外，星遽陨中营。遗恨羊碑沔，忠魂晋柩声。成谋授宿将，稳为了残枰。",
            "comment": ""
        },
        {
            "title": "题思妇",
            "content": "碧天无过雁，芳草静游人。深院绿云晓，满阶红雨春。钗鸾慷照影，箫凤暗栖尘。邻女焉知事，终朝学美矉。",
            "comment": ""
        },
        {
            "title": "读史",
            "content": "口体乃累人，过时饿事亦细。拥篲何为者，妨我雪中睡。先生死非令尹辱，彼四百家无罪哭。粟三钟，薪十束，天留先生雪楚狱。",
            "comment": ""
        },
        {
            "title": "冬晴散步",
            "content": "入夜朔风烈，出门黄叶深。霜曦开畅月，雪蘤动阳林。冬暖儿童色，时和父老心。百年吾此日，乘健数经寻。",
            "comment": ""
        },
        {
            "title": "和邓中斋至日舟中七言",
            "content": "又报微阳九地回，堂堂心在鬓颜摧。乡愁云物有诗写，驿讯春枝无使来。燕谷可能生出黍，漆无但爱死如灰。相从导引学仙去，吴市不知人姓梅。",
            "comment": ""
        },
        {
            "title": "和州秋阳",
            "content": "雨风睡过一年春，破闷无茶可策勋。失笑起来闻玉笛，懒晴吹涨满空云。",
            "comment": ""
        },
        {
            "title": "劝农同幕皆预即事四绝",
            "content": "妥帖轻舆我自便，更施小帐暖如毡。前山一阵东风雨，马上诸郎陛楯然。",
            "comment": ""
        },
        {
            "title": "读书三首",
            "content": "书初说包贡，礼有献民虏。末流尚忍闻，作俑叫千古。",
            "comment": ""
        },
        {
            "title": "感怀",
            "content": "一箭乾风射眼酸，几棱远碧压眉攒。芙蓉开彻徐娘老，杨柳疏来范叔寒。何处素商调绿绮，谁家翠袖倚琅玕。无情九辩浑抛得，却被天公画出看。",
            "comment": ""
        },
        {
            "title": "和张岳州雪夜弹琴",
            "content": "冻云留云消较迟，乾风飕飕时一吹。原野惨淡看不宜，饥乌愁绝噤寒鸱。饱死帐下羊羔儿，灞桥寂历久无诗。谁欤凝香清梦回，玉山半侧瘦藤支。意行仿佛鹤氅披，画堂五丈閒朱旗。胡床冷月浸元规，膝上素弦呵手挥。木声正与丝声比，避君三舍高渐离。忽然曲终雪满衣，洞庭水涌鱼龙知。急麾颓魄鞭倾曦，吾声岂与肃杀期。不然持此将安之，折胶无续指无医。我亦从君妄听奚，雪中作操终何为，古有履霜思伯奇。",
            "comment": ""
        },
        {
            "title": "杨州城楼",
            "content": "东南赋甲天下所，万里西风生黍禾。禹贡九州今见一，晋军三役古无多。水包楚蜀虽朝海，山引终嵩只隔河。巡得六飞时此驻，棘间咫尺望铜驼。",
            "comment": ""
        },
        {
            "title": "送林一甫试浙漕二首",
            "content": "偶题熟纸光浮桂，漫遣生绡色染蓝。入手功名如此耳，人间看北会成南。",
            "comment": ""
        },
        {
            "title": "挽龚竹卿",
            "content": "同朝尚忆当时事，我去明朝公入台。岳柱摧边忽英簜，海尘扬处又蓬莱。梦阑杞国忧天痛，世换辽东避地回。似尔全归亦巡憾，贞元遗曲自生哀。",
            "comment": ""
        },
        {
            "title": "寄黄思梅就别祖德",
            "content": "间阔长回首，侠来忽嗣音。故人今有子，吾辈数论心。岁晏怀甘旨，年衰毖枕衾。殷勤各强健，春在北枝深。",
            "comment": ""
        },
        {
            "title": "晓登吴山二首",
            "content": "海水朝天白，宫云捧日红。衣冠四方极，正朔九夷通。矢射狼星北，旗迎太乙东。侧闻南渡意，暂与去邠同。",
            "comment": ""
        },
        {
            "title": "元宵",
            "content": "老去何心说看灯，一年还要此宵晴。暖风忽断檐间溜，繁吹初过枕上声。谁变惨凄成笑语，定回离乱作清平。不应淡薄梅花月，偏照诗人白发生。",
            "comment": ""
        },
        {
            "title": "题王氏先垅寿松亭",
            "content": "兵前万事举头非，风太无情宰木悲。马鬣未随陵欲变，龙髯还长子孙枝。会看高表鹤归日，毋忘新栽鹿触时。雨露百年思不极，深心更有岁寒知。",
            "comment": ""
        },
        {
            "title": "登岳阳楼",
            "content": "扁舟小系画栏西，万里清光一拄颐。湖面欲包天外去，峤鬟疑割海中来。高空自泻轩皇乐，元气长涵老杜诗。庆历残碑重回首，此生何限退忧时。",
            "comment": ""
        },
        {
            "title": "客谈矩山大资近事近诗及新盯麻云欲浮海以安",
            "content": "客有云自矩山来，急欲问公起虚左。能言近履殊快活，更育新篇极精妥。奚奴添个富锦囊，樊子遣余疏药裹。田租不及胡椒斛，寿数行多念珠颗。江涛恼杀浮海翁，野水白鸥閒似我。",
            "comment": "【注释】【原题】：客谈矩山大资近事近诗及新盯麻云欲浮海以安归走笔附讯"
        },
        {
            "title": "沙头点视城池",
            "content": "酸风射眼旧沙头，我亦从来两鬓秋。万里客心惊塞雁，五更归梦化江鸥。山川信美坐成晚，风景不殊看总愁。征筑百年无了日，老天亦自厌兵休。",
            "comment": ""
        },
        {
            "title": "过衢阻潦宿民家",
            "content": "暮程闻潦涨，投宿取村斜。凉借保方雨，香来隔浦花。翁分区种粒，妇进圃抽芽。官驿应无此，通宵梦亦佳。",
            "comment": ""
        },
        {
            "title": "把茅",
            "content": "广武醉后呵竖子，稷下谈锋避少年。未知更蜡阮屐几，惟恐有著祖鞭先。鬻技百金或封地，著书五车无入玄。人间事多特未定，把茅去老白云边。",
            "comment": ""
        },
        {
            "title": "和落梅",
            "content": "离离玉立已无多，颜色相於冷不阿。一种东风自根极，铜鞮最后谪仙歌。",
            "comment": ""
        },
        {
            "title": "望庐山",
            "content": "去年山中行，未了庐山意。今年江上望，始尽庐山势。只道山中行，未识庐山面。那知江上望，已失庐山愿。人生出处前料难，向来窗下有此山。一行作吏事便废，十年读书早已悔。五老招人笑举头，三老催船不自由。柔櫓一声天似水，无情飞起两沙鸥。",
            "comment": ""
        },
        {
            "title": "春日",
            "content": "春日迟迟，春风载时，春服有晖。念我蚕女，勚于桑畴。",
            "comment": ""
        },
        {
            "title": "和诸君野舟之作",
            "content": "当年亦自一蓑閒，百丈孤牵夜泝滩。乘海安归如此险，临河不济美哉澜。五湖月暗收纶卧，七泽云移倚柁看。岂是沦胥惜援手，瞿塘回首上天难。",
            "comment": ""
        },
        {
            "title": "诵诗",
            "content": "盛气劘骚垒，长歌历杜藩。二南四字始，万古一解难。",
            "comment": ""
        },
        {
            "title": "贾鹿泉屡约一出小诗代行十首",
            "content": "上都仁问远如天，人望公来望岁然。正有郇模三十字，含毫欲愬复难宣。",
            "comment": ""
        },
        {
            "title": "陈梅境恩科晚遇广而江帅幕留司索赋",
            "content": "昔年锄梅岭头月，今年看梅江路雪。月还在江雪在岭，两处开花一般境。道人两眼冰霜寒，道人一襟湖海宽。梦回纸帐北窗晓，眼前肯作南枝看。月夜雪天花一色，未怕孤山分破得。",
            "comment": ""
        },
        {
            "title": "携碧香酒赏红白桃因观江涨",
            "content": "江光万顷碧香酒，春事一年红白桃。不饮其如胸磊磈，欲簪还愧鬓萧骚。言之浅矣乾坤大，逝者如斯昼夜滔。多谢江亭好风日，颇哀老子得游遨。",
            "comment": ""
        },
        {
            "title": "赠张慈宝五行精到奇中",
            "content": "大慈寺里谈天宝，蜀产凋零此亦奇。借我干支作正鹄，验渠祸福似蓍龟。李虚中术曾无失，绛老人年漫不知。大运茫茫君自扣，故乡归去定何时。",
            "comment": ""
        },
        {
            "title": "和友人生香四和",
            "content": "水仙盆间瑞香盆，着一枝梅一干荪。个是山中生四和，麝沈枣甲更须论。",
            "comment": ""
        },
        {
            "title": "清明日新霁",
            "content": "昨夜风雨声，今朝鸟弄晴。光阴殊变态，天地本清明。世事观亲火，年华怯冷饧。棠梨溪上冢，诸老得无情。",
            "comment": ""
        },
        {
            "title": "送张教授赴广阙",
            "content": "远戍不辞难，书生本色官。炎埃五岭热，夜雨一毡寒。乡信无鸿到，梅花当雪看。风云忽谐偶，击海起鹏抟。",
            "comment": ""
        },
        {
            "title": "题老杜巡檐索笑图",
            "content": "茫端寒燠关生物，一粲疏花可得禁。香影天机行世浅，风骚古思不言深。",
            "comment": ""
        },
        {
            "title": "题驿壁",
            "content": "骅骝捕鼠不如狸，镆干缀履不如锥。过都历块成何事，剸虎裁蛟彼一时。",
            "comment": ""
        },
        {
            "title": "伯文送海红柑及橄榄",
            "content": "微苦何妨著舌尖，就中永味已相兼。平生冰檗东坡老，直为群儿说蜜甜。",
            "comment": ""
        },
        {
            "title": "归梦",
            "content": "人事扰多智，天机行不言。庭榴华就实，梁燕子生孙。西岭千家月，南湖百丈潭。晚风吹{禾罢}稏，归梦绕江村。",
            "comment": ""
        },
        {
            "title": "与伯文同作生朝林母在闽",
            "content": "翠竹西江我屋，白云南粤君家。当日设陈弧矢，今朝相对天涯。",
            "comment": ""
        },
        {
            "title": "徐祠曾碑久仆前山长胡端逸与士友共竖之邀予",
            "content": "短世人间厦几颠，高风湖上榻犹悬。荒凉士竖残碑日，辽邈官修废祀年。万古南州人似玉，千秋曾子笔如椽。斯文未丧神犹在，会见冠裳拥坏阡。",
            "comment": "【注释】【原题】：徐祠曾碑久仆前山长胡端逸与士友共竖之邀予赋"
        },
        {
            "title": "送安常簿",
            "content": "怪来留滞久，世尚识斯人。雨露元深厚，龙蛇互屈伸。定无绵蕞习，富有治安陈。华要方从始，青云自立身。",
            "comment": ""
        },
        {
            "title": "书生旧梦二解皆因榜过作",
            "content": "长忆西风翠袖单，暮檐修玉倚初寒。一回得嫁平生足，更用花枝插白着。",
            "comment": ""
        },
        {
            "title": "维扬之役浩堂拨赐钜舟愿易小者",
            "content": "美哉不济如此水，巨川有楫春万里。空贻魏瓠拙用大，谁谓河广航一苇。",
            "comment": ""
        },
        {
            "title": "柴桑图",
            "content": "消磨甲子门前柳，傲睨羲皇膝上桐。晋宋一杯无认处，先生万古此山中。",
            "comment": ""
        },
        {
            "title": "明月",
            "content": "载脂我车，载秣我马。煌煌于征，明月在下。",
            "comment": ""
        },
        {
            "title": "客来",
            "content": "院静尘嚣隔，閒看砌长苔。新晴农乍急，旧雨客能来。适报提壶劝，还惊布谷催。穷居有行狎，一笑且持杯。",
            "comment": ""
        },
        {
            "title": "送客",
            "content": "信屐倦仍还，诗生暮霭间。塘蒲身共晚，野鹤意俱閒。送客度流水，见云归别山。一声长啸远，吾亦掩柴关。",
            "comment": ""
        },
        {
            "title": "和陈别魁元吉",
            "content": "穷有诗劘垒，愁无酒盪城。艰虞开口笑，邂逅倒衣迎。朔雪残榆柳，东风拂燕鸾。一樽何日醁，重论不嫌精。",
            "comment": ""
        },
        {
            "title": "苏东坡西山诗前后和者五十余篇暇日登览怆然",
            "content": "槛外春江如醱醅，槛前松株逐番栽。西门巡得陶氏柳，西岭并无坡老梅。惟余荒磎入烟雾，曾载辙迹行崔嵬。洼樽其多一卷石，清风千丈严濑台。人间此事固不朽，山高唐业澌成埃。干戈五季乱离瘼，帝命封之白云堆。余三百年付迁客，眼底盆盎得古罍。每登胜绝不忍去，往往拂枕眠其隈。毁书灭迹坐再闰，枝筇双屐印藓苔。无端玉堂牵清梦，九虎乍放天门开。武昌旧令偶同直，得句一粲金莲摧。那知白头不同趋，首介绍述蚊成雷。凭高为吊千古恨，魂兮可招傥一来。并持公案徵漫叟，立尽落日山灵哀。",
            "comment": "【注释】【原题】：苏东坡西山诗前后和者五十余篇暇日登览怆然有感於元佑绍圣之事僭亦用韵"
        },
        {
            "title": "挽雷尚书丧归二首",
            "content": "安装闻难及庐山老，晚见丧归南海翁。犹被卹章虽弗逮，竟成全节略相同。事惟有死仲连子，貌乃如生颜鲁公。不尽哀荣千载下，爽鸠墟垅几秋风。",
            "comment": ""
        },
        {
            "title": "闻须溪坐午谢客用所寄绝句韵叶宋英先容",
            "content": "日晏到门三斗尘，隔帘午暝托朝真。乘肩鼻涕关何事，试看斤风向郢人。",
            "comment": ""
        },
        {
            "title": "书孙州判澹翁再擒寇事迹",
            "content": "古丰怪事未前闻，谁遣盗起纷如云。民无掩骭盗乘马，民无寸铁盗铸冶。英英别乘紫髯风，万甲兵藏学古胸。前年借才从伯府，今年驾车就熟路。直指贼巢冞入阻，谈笑双收卞庄虎。十年养痈破一朝，溪山深处复渔樵。由来禁暴非智力，廉为先声义为的。苍生何进苏息在，安得邦伯皆结辈。",
            "comment": ""
        },
        {
            "title": "出郊",
            "content": "残红满地绿平池，趁得晴天一日嬉。曲径间行逃酒处，小楼閒坐口箫时。俗间礼节疏来久，客里光阴去不知。一笑主人还指似，墙东忽自有酴醾。",
            "comment": ""
        },
        {
            "title": "送淮漕洪监移节江东暂回天目",
            "content": "冷云初雁水明霞，遥见星躔动汉槎。咫尺江淮分表里，一番礼乐又光华。水通建业宁迂道，天近城南且过家。忙处得閒应更好，故园秋色上黄花。",
            "comment": ""
        },
        {
            "title": "黄孟博辞往鄂渚赠别",
            "content": "与君生共一雌辰，枌社相违整十春。肯为江山轻万里，不嫌风雨住兼旬。携书又作鹦洲客，有弟能娱鹤发亲。岂不劝君归去好，回头我自愧鲈莼。",
            "comment": ""
        },
        {
            "title": "读邸报",
            "content": "战骨如山血未乾，补疮遮眼肉都剜。向来手诏真哀痛，间者人言已治安。夜访宰臣忧卧榻，昼延学士论危竿。祖宗全盛犹如此，半壁江风面面寒。鑽刺逢迎状似妈，是非羞恶一毫无。盖间老犬曾共嗾，韝上新鹰正待呼。递趱庸回联鼎食，长排耆俊在泥途。一朝政事渠何算，可惜倾人好国都。",
            "comment": ""
        },
        {
            "title": "守岁",
            "content": "阶前爆竹作惊雷，从俗何妨进酒杯。微醉偶便深阁坐，好春先入小瓶梅。焚香静阅年光转，不寐频闻夜漏催。明日买臣当五十，却思上印故乡回。",
            "comment": ""
        },
        {
            "title": "书生旧梦二解皆因榜过作",
            "content": "一著当机已百全，落枰忽误岂非天。空函堕甑都休惋，赤壁淮淝本偶然。",
            "comment": ""
        },
        {
            "title": "答李道士",
            "content": "老子废吟恐妨道，道人学诗如学仟。探藏不惜藏诸密，试换黄庭内景篇。",
            "comment": ""
        },
        {
            "title": "至日拜赐",
            "content": "千官万负讲朝仪，黄繖高张簇仗齐。清晓山窗频扣首，虬须隆准伴宸奎。",
            "comment": ""
        },
        {
            "title": "和彭教谕论诗",
            "content": "平生於二南，百过在芣莒。不知孰舞蹈，但觉乌可已。煌煌古人心，民与不死传。天和本发中，世味或食耳。全明凋靡后，未造放荡始。折杨纷皇荂，败素正堪紫。斯文吾衰久，安得力任鄙。天河傥可挽，举俗快一洗。不且尊杜黄，卿言尚予起。",
            "comment": ""
        },
        {
            "title": "中兴事迹",
            "content": "瑶编每读愤填膺，始末权奸托罢兵。初渡已诛双烈士，小吏更坏一长城。齧毡大老投荒死，借剑孤忠窜岛生。长与东南羞汗简，更堪西北望神京。",
            "comment": ""
        },
        {
            "title": "读书三首",
            "content": "画前光弧马，井法开赋役。圣人本仁民，何意重利跖。",
            "comment": ""
        },
        {
            "title": "出郭晚回",
            "content": "昧谷含凉景，环涂进晚程。角声呼月出，鞭影御风行。云树故多思，暗泉偏有情。临关不得下，回首愧尘缨。",
            "comment": ""
        },
        {
            "title": "中斋生朝",
            "content": "当家勋阀旧巍煌，天女裁云为制裳。胸饱治朝周典礼，箧余内苑汉词章。经行禾黍关河远，指点蓬莱日月长。故国风流一回首，不妨鸾玉小徜徉。",
            "comment": ""
        },
        {
            "title": "男竹枝歌",
            "content": "东园一株千叶茶，阿翁手栽红锦花。今年团栾且同看，明年大哥天一涯。",
            "comment": ""
        },
        {
            "title": "御风行送武夷道人谢叠山",
            "content": "武夷山中有伏龙，鬣卷云雨深重重，化为白须一老翁。疾雷破山六丁取，置卫铜环森守虎，云是健将雨下土。老翁一笑百不能，山中所读皆仟经，吾亦冷然御风行。洪崖道上逢老友，手举无何指翁口，翁已辟谷安事酒。青牛紫气关河咫，大鹏风斯九万里，回首蓬莱浅清水。",
            "comment": ""
        },
        {
            "title": "春日",
            "content": "翩翩黄鸟，载好其羽。鲜鲜游子，式歌且舞。",
            "comment": ""
        },
        {
            "title": "寄题兴国倅厅湖山伟观楼",
            "content": "华表归威可手攀，新亭风景落眉间。千年宇宙千年事，万里湖山万里天。庭蠡水来仍水落，衡庐云起复云閒。古今只在斜阳外，安得凭高一破颜。",
            "comment": ""
        },
        {
            "title": "无题",
            "content": "大地生灵异暵乾，纸田不饱腐儒餐。闲将博士虀盐味，试上先生苜蓿盘。",
            "comment": ""
        },
        {
            "title": "和张纯父霜月三首",
            "content": "茅店板桥天落趣，素娥青女洗长新。昔人已与不传死，千古谁怜老斲轮。",
            "comment": ""
        },
        {
            "title": "送中斋过家入燕",
            "content": "江浙相望半月程，燕云万里重行行。向多临水登山赋，不尽还家去国情。三入换来金印大，三归赢得彩衣明。东湖何似西湖好，且对梅花捧寿觥。",
            "comment": ""
        },
        {
            "title": "贾鹿泉屡约一出小诗代行十首",
            "content": "故园三亩淡生涯，雨横风狂缩似蜗。从此亦称萧相客，合无稳种邵平瓜。",
            "comment": ""
        },
        {
            "title": "岁晏大风",
            "content": "羌管横吹万点梅，汉葭微透半铢灰。从知急景彫年驶，更著惊飚截道催。掠野已空征鸟厉，叫云欲曙泽鸿哀。布食小作须臾忍，多少无眠待暖回。",
            "comment": ""
        },
        {
            "title": "贾鹿泉屡约一出小诗代行十首",
            "content": "诏旨丁宁画一颁，尽驱黠吏革贪官。若行两事无他事，民命那无一线宽。",
            "comment": ""
        },
        {
            "title": "重宿城头驿",
            "content": "天地秋声早，山河夜色深。市荒余冷锉，村迥落孤砧。纸帐三生梦，蒲团万古心。漫漫独无旦，微步数看参。",
            "comment": ""
        },
        {
            "title": "题寄傲轩",
            "content": "富贵骄人拥庐儿，寒士不逊原壤夷。傲称凶德无逢宜，长者寄尔渠得知。使袜聊为廷尉重，命履乃有帝师用，苟非其人千仞凤。鹦鹉洲前吊月明，归来痛饮师刘伶。",
            "comment": ""
        },
        {
            "title": "仲宣楼",
            "content": "地大中原接，天低七泽浮。山川元用武，离乱一登楼。平远难为画，高寒易得秋。无言双野鹜，相对抱清愁。",
            "comment": ""
        },
        {
            "title": "追哭泉谷徐侍郎墓",
            "content": "更化公初召，将行我赋诗。呼儿同肃客，谓子亦忧时。不尽相於意，而无再见期。些章惭拱木，亦复叹吾衰。",
            "comment": ""
        },
        {
            "title": "扶惫效死清事久废奏院郭公应酉以旧翘馆客自",
            "content": "决汉排淮二十春，玉班步武乍骎骎。紧官为饵刚摇手，退处如饴肯动心。宝剑夜鸣犹斗近，貂裘晚出已寒深。当初若听苞桑计，未必江涛许浸淫。",
            "comment": "【注释】【原题】：扶惫效死清事久废奏院郭公应酉以旧翘馆客自杭来谈江上师溃及京城非才误著极为不平且辱惠书明日以为岭海之行勉强用韵"
        },
        {
            "title": "题梅坛毛庆甫道士云悦楼",
            "content": "白衣苍狗无情物，翻手悲欢变古今。输与道人长快活，看渠起灭不关心。",
            "comment": ""
        },
        {
            "title": "破屋",
            "content": "江头风雨连年恶，破屋惊秋复惜春。天上金瓯足时栋，人间白发是閒身。",
            "comment": ""
        },
        {
            "title": "挽周溪园国史三首",
            "content": "一瞬风云宇宙新，一家中外几朱轮。归来却就千钟养，赢得深衣处士身。",
            "comment": ""
        },
        {
            "title": "送陈知录赴班改秩",
            "content": "相看同味少，又送可人行。晓日朝天旆，春江下水程。方将有民社，何患不公卿。还忆南楼夜，论心霜月明。",
            "comment": ""
        },
        {
            "title": "东湖夜坐松间",
            "content": "夜深仍露坐，湖贡小迷藏。松月半身影，藕花三面香。虽忘入城府，终拟卜林塘。何日清逋贼，妖星渐不芒。",
            "comment": ""
        },
        {
            "title": "挽念斋陈郎中",
            "content": "少学真华国，郎潜劣晚逢。几看新贵驶，独抱古文终。梦事一丘尽，遗编千载公。空余细论恨，裳锦玉楼东。",
            "comment": ""
        },
        {
            "title": "探梅",
            "content": "要识梅孤绝，花於未叶时。玲珑寒玉片，点缀古铜枝。初雪落旄节，始删无传诗。东风一吹绿，万卉更能奇。",
            "comment": ""
        },
        {
            "title": "立春久渴雨大阃正月八日祷遄应",
            "content": "农祥见正久当雨，元日至人还要晴。长旦始和开岁事，一番既渥起春耕。瓣香及物何神速，咫拜瞻天只备诚。小待为霖三日足，灯宵又放十分明。",
            "comment": ""
        },
        {
            "title": "寻苏云卿隐处",
            "content": "书幣保因识灌园，等閒夜度北山云。明朝难觅苏仙鹤，邻舍空余孺子坟。不世大功关气数，故人高义足知闻。看来只是谈恢复，已隐无堪佐万分。",
            "comment": ""
        },
        {
            "title": "题江山烟水图",
            "content": "叠叠云山过尽，茫茫烟水安归。还君此画三叹，閒镣江南钓矶。",
            "comment": ""
        },
        {
            "title": "试问",
            "content": "试问屋藏书，何如斛贮珠。奄奄投阁老，凛凛坠楼姝。",
            "comment": ""
        },
        {
            "title": "赠艾校尉",
            "content": "相逢莫说乱离苦，江北江南皆战场。何限忠肝膏草野，几多徒手化侯王。方当羽檄驰千里，信有缨冠卫一乡。事已论功殊未已，何如相贺返屠羊。",
            "comment": ""
        },
        {
            "title": "富州花朝用诸老韵",
            "content": "郑重传河尹，殷勤舍盖公。今安裨议政，昔已坐谈空。乡饮干戈诟，花朝雨雪中。明当移棹去，啼鸟绿匆匆。",
            "comment": ""
        },
        {
            "title": "先主",
            "content": "扶义风云急，投难岁月长。犹怀置嗣了，岂要负刘璋。讨贼吾谁逊，违天有并亡。春秋复雠方，万古烜炎光。",
            "comment": ""
        },
        {
            "title": "又登南楼",
            "content": "缥渺层峦出画阑，半空长锁白云閒。一弓斜折蜀江水，八字平分汉渚山。眼入中原鸿去迥，手摩华表鹤飞还。好天谁遣成南北，遗限悠悠落照间。",
            "comment": ""
        },
        {
            "title": "冶城清谈",
            "content": "西周固羸国，东辙几孱王。信有亲亲弱，科无善善亡。精详隋五教，韧略汉三章。始悟清谈相，嘉言味最长。",
            "comment": ""
        },
        {
            "title": "灯夕解嘲和同官二首",
            "content": "同上南楼看月去，莫嫌官舍冷如僧。一株西北平安火，万里东南无尽灯。",
            "comment": ""
        },
        {
            "title": "六朝",
            "content": "正朔奄奄一脉垂，不多文物迭兴衰。菰芦等是偏方士，尔尚生逢六季时。",
            "comment": ""
        },
        {
            "title": "寿康堂为吴氏题",
            "content": "人莫不欲寿，文子之祈省非矫。人莫不欲康，文公之步者非狂。震风不贷蜗牛庐，堂中老人方晏知，笑我闭门生白须。安得八荒开寿域，却随童子咏康衢。",
            "comment": ""
        },
        {
            "title": "题王书史百雁图",
            "content": "黄芦落木寒飕飗，平水咎断江天来。嗷嗷累百来未休，宛颈相乐飞相求。其中各有稻粱谋，落旄海上霜满裘，不肯为渠作书邮。南去云峰有尽头，北归矰弋正多忧。冥鸿高哉犹无俦，祁连将军生暮愁。",
            "comment": ""
        },
        {
            "title": "挽张提点自创玄都观归故山羽化",
            "content": "年时初峻道官班，紫气随师亦度关。赐号竞欢新宇宙，藏身独忆旧云山。玄都聊复栽桃去，辽海何当化鹤远。见说高人无宠辱，乘除翻手一沤间。",
            "comment": ""
        },
        {
            "title": "淮南看雪歌",
            "content": "出门看雪一万里，闭门读书一万年。读书只读三皇后，看雪还太始前。洪蒙汉还初纪异，鍊石补天灰渗地，人虫森然盗元气。介鳞日深蹄迹多，阃抉垠开奈若何。千山忽绝万迳灭，宇宙鹘仑无璺裂。夜灯太极强披图，清晓长淮初见雪。丁宁莫遣风日分，暂时大地皆瑶琨，我尔一醉琼花樽。明朝山河各异色，独在书生头上白。",
            "comment": ""
        },
        {
            "title": "天基节特晴",
            "content": "王春又数五尧蓂，先自春来半月赢。天上圣功调玉烛，云部暖律写茎英。苍生正赖吾君福，每岁长占此日晴。三祝莫嫌言语朴，时和年熟早休兵。",
            "comment": ""
        },
        {
            "title": "滕王阁",
            "content": "稍觉阑干远水漪，枉持钱贯去安之。湖山千户庭内，帘栋几番鸾玉时。记好儘堪邕辍翰，序工且放颢题诗。西风何限凭高事，铁笛吹愁酒一卮。",
            "comment": ""
        },
        {
            "title": "即事二首",
            "content": "庆历残碑倦复看，斯文岂是为游观。一番栋宇开荒礎，万古青螺点玉盘。鸟度云移人事换，天高地大客愁宽。六丝小驻询遗俗，尚忆重华舞羽干。",
            "comment": ""
        },
        {
            "title": "和徐子苍扬州梦梅",
            "content": "林昏月落淮南夜，还忆江清水见沙。冰雪为魂玉在侧，了知不是梦梨花。",
            "comment": ""
        },
        {
            "title": "酬别孙道人存心归上饶二首",
            "content": "短些几回无寄处，一声归鹤落江东。两行老泪千年恨，问讯骑鲸太白翁。",
            "comment": ""
        },
        {
            "title": "感兴",
            "content": "满目尘沙万里还，客来相对旧儒酸。秋风惯识茅茨屋，朝日仍登苜蓿盘。云鹤性情閒去好，山林面目本来看。今年少缓梅花约，敝尽貂裘未可寒。",
            "comment": ""
        },
        {
            "title": "孔明",
            "content": "千载生诸葛，余才了十丕。百年巴蜀佐，三代渭滨师。礼乐无兴日，乾坤有闰时。空留文字在，不愧说兼伊。",
            "comment": ""
        },
        {
            "title": "咏涂璋家屏风上题宣和壬寅季夏",
            "content": "玉芝随手燕堂空，翠幰宸游黍满宫。一片宣和残岁月，百年田舍古屏风。",
            "comment": ""
        },
        {
            "title": "江头閒行送去客",
            "content": "正有寻梅约，今朝此见梅。小停剡溪棹，更尽渭城杯。人物良堪惜，山川会复来。前村风雪夜，归意莫生埃。",
            "comment": ""
        },
        {
            "title": "和韵归赵宗圣诗卷",
            "content": "宇宙诗愁海未深，有情何必句铿金。蹇驴桥上长寒眼，短笠山头独苦心。各载暗中扪沈谢，几人灰里拨何阴。濯缨自取沧浪去，好在三闾泽畔吟。",
            "comment": ""
        },
        {
            "title": "寒梦",
            "content": "寒梦初回斗帐深，清辉忽破小窗阴。若为推上松萝月，展尽梅花一寸心。",
            "comment": ""
        },
        {
            "title": "十二月二十六日蔡叔庸至剪烛听雨",
            "content": "水气昏昏接海边，清江狂客系吴船。天风十日河冰碎，夜雨三更瀑布悬。寂寂春光归柳上，匆匆离色在花前。故人著屐能相过，剪烛西窗话昔年。",
            "comment": ""
        },
        {
            "title": "小惠",
            "content": "初持小惠钓声华，禄厚官高誉转加。过客厨丰路碑炫，中朝赂重里言夸。黄金何但买身贵，多粟尤堪作传佳。百世倘无公论在，邪人浑指正人邪。",
            "comment": ""
        },
        {
            "title": "咏物",
            "content": "天成不挫节根完，底是园工出相端。花面索回银凤舞，苔身宛转翠虬蟠。由来疏散林壑性，稍就规绳廊庙看。至竟负流无改度，雾窗玉立雪篱寒。",
            "comment": ""
        },
        {
            "title": "程簿能静袖诗来访次韵",
            "content": "高吟鼎脔屡经尝，群噪纷纷子贡墙。雪曲我应惭郢下，笛声公自感山阳。堪嗟绛老泥涂役，孤负春官桃李场。斗大康山盛儒者，凭谁推此叩循良。",
            "comment": ""
        },
        {
            "title": "得菊花绝黄",
            "content": "谁与凛秋料理悲，木樨香冷未格时。直疑天上金茎露，全付篱间黄菊枝。佳色足陪陶令醉，落英还慰屈原饥。东风试问千红紫，曾有西风此段奇。",
            "comment": ""
        },
        {
            "title": "和王守城山",
            "content": "宦游落拓成前梦，乱瘼摧藏各幸民。岁晚来门今雨旧，人间倾盖白头新。斯文不厌重论细，吾味何关数面新。海内凄然成二老，玻瓈更共一江滨。",
            "comment": ""
        },
        {
            "title": "明月",
            "content": "悠悠明月，载盈载缺，我酒在室。",
            "comment": ""
        },
        {
            "title": "恶讲义不逊者",
            "content": "全人未可一偏论，盛德真堪百代尊。房魏其逢犹愧礼，荀陈之道不知文。我朝正有二三老，地位向妨八九分。近日后生谈理学，直将闻百掩前闻。",
            "comment": ""
        },
        {
            "title": "乙丑元日寿昌拜表",
            "content": "盛服黎明起，瞻天咫尺东。舒迟寅出日，清淑艮来风。阴尽恰亭午，景长疑再中。初元调玉烛，勉勉圣神功。",
            "comment": ""
        },
        {
            "title": "挽云屋徐侍郎",
            "content": "回首前台谏，寒心事阽危。著高棋败后，力尽厦颠时。国论家无稿，民庸路有碑。絮觞成阻绝，洒泪对倾曦。",
            "comment": ""
        },
        {
            "title": "贵要之客来",
            "content": "幽居日对野人多，满耳桑麻不及他。惊怪朝来富新事，径容贵客偶相过。",
            "comment": ""
        },
        {
            "title": "年华",
            "content": "年华机事息，世故妄心空。一笑播糠眯，多生闻蚁聪。体中痴黠半，酒外醉醒同。天运端如此，聊师五柳翁。",
            "comment": ""
        },
        {
            "title": "题李生烟江万里图",
            "content": "白瓯飞来类从汝，寒雁瞥起几导吾。未觉咫间能万里，曲肱残梦落东湖。",
            "comment": ""
        },
        {
            "title": "送七侄游学",
            "content": "迅甚风鹏翮，萧然野鹤深。一经教子旧，万里出门新。天下师传道，方来友辅仁。异时吾悔杀，虚负空中春。",
            "comment": ""
        },
        {
            "title": "无题",
            "content": "闻道江边起柁楼，欲将吾道付沧洲。三年恶瞰卢仝屋，一日轻装范蠡舟。蹈海高怀欣独往，济川好手蹇难留。樯阴舸下能容我，雨笠蓑傲白鸥。",
            "comment": ""
        },
        {
            "title": "王仪仲名其读书之所曰松林愿印一言",
            "content": "昔人读书松竹林，今之书林乃无竹。有松无竹何不可，松亦元同借邻烛。十年人事桑田变，隔舍丁丁斧斤蹙。归来窗下一灯青，夜半林空山鬼哭。乃知艺木印岁寒，不似闭门繙故牍。客来若问子孙枝，窗间正有声吾伊。",
            "comment": ""
        },
        {
            "title": "病起",
            "content": "苦炎未了又悲秋，如此相催老即休。病里有时乌可帝，梦中奚翅蚁能侯。屈平正不争鸡鹜，老子真堪谓马牛。兹理卧来尤透彻，飒然毛孔散千忧。",
            "comment": ""
        },
        {
            "title": "武甯道间遇故旧於负贩中",
            "content": "拍天富贵有危机，屠钓逃名未觉非。许靖何尝羞马磨，王章安用泣牛衣。班荆道旧身俱晚，折柳临分意重违。且复斯须相劳苦，明年我亦荷锄归。",
            "comment": ""
        },
        {
            "title": "归舟发南浦",
            "content": "旧游触景不无情，已办牵江复小停。好在夕阳红叶树，依然新月白沙汀。舟回剡曲潮空落，笛起山阳酒乍醒。当日择袪谈底事，独挥老泪下旗亭。",
            "comment": ""
        },
        {
            "title": "题菊乡亭",
            "content": "晋朝徵士种菊处，满地苍云无古今。漫喜孤亭初结构，每怀高节此登临。南山日入输佳气，北阙天长驰寸心。瞻眺徘徊徒感慨，清风帘底坐鸣琴。",
            "comment": ""
        },
        {
            "title": "东湖晚步洪恩桥海棠洞三首",
            "content": "城里北风连夜号，平湖卷绿上枯壕。不知江水长多少，樯尾过城三丈高。",
            "comment": ""
        },
        {
            "title": "山居",
            "content": "深僻山居自在身，似僧有发俗无尘。读残贝叶都忘世，看足梅花不要春。啧啧树间黄口小，悠悠道上白头新。足非何与先生事，閒倚枯藤一欠伸。",
            "comment": ""
        },
        {
            "title": "晓登吴山二首",
            "content": "汉鼎犹分二，梁瓯未阙全。宸居本无外，王业偶成偏。艺祖肇各祀，嫡孙方四传。会将新雨露，遍洒旧山川。",
            "comment": ""
        },
        {
            "title": "闻履斋丞相再论贬",
            "content": "江涛如此得离难，祸本萧墙两巨奸。仲举能无推席起，茂弘正有角巾还。救时岂料兔三窟，去国才知虎九关。卖论取官方翕翕，吾诗未敢落人间。",
            "comment": ""
        },
        {
            "title": "除夕",
            "content": "忆曾守岁荆州夜，多少艰虞共济人。一纪重来仍作客，百年谁是自由身。干戈满地今犹昨，日月行天故复新。愿及春回再清晏，绿蓑永换黑貂尘。",
            "comment": ""
        },
        {
            "title": "京口閒行逢李编绞谓尝共蒱戏於长安酒家殊惘",
            "content": "万人如海长安市，歌酒相逢底处楼。容有门间曾半面，可堪尘际重回头。我非卖药伯休那，君岂呼卢彦道不。归过旧题梅柳处，寄声为谢少年游。",
            "comment": "【注释】【原题】：京口閒行逢李编绞谓尝共蒱戏於长安酒家殊惘然也"
        },
        {
            "title": "赠徐先辈星命课",
            "content": "三命横铺下点星，风雷歘起斗牛灵。正堪持献云霄士，不中山间倦客听。",
            "comment": ""
        },
        {
            "title": "三朝书窗",
            "content": "爆声唤醒鼻中雷，宿溜初停晓色开。云落小须新日上，雪消剩放好春回。老人自写题门帖，稚子先尝得岁杯。明暖一窗聊引笔，东风折尽胆瓶梅。",
            "comment": ""
        },
        {
            "title": "东湖晚步洪恩桥海棠洞三首",
            "content": "雪前一枝玉出墙，独立小桥风信香。烂霞晴日炙蔫锦，十里輭红人若狂。",
            "comment": ""
        },
        {
            "title": "赠高眼相士",
            "content": "遍阅穹华了，还来寂寞滨。山林枉高眼，宇宙著低人。关月吟魂冷，吴霜鬓影新。相逢欲开说，笑指腊醅醇。",
            "comment": ""
        },
        {
            "title": "荆州雪",
            "content": "荆州寒气盛，一尺雪花围。赏觉心犹在，餐怜齿寝非。蔡功裴度入，剡兴子猷归。岂不俱奇事，微醺讯玉妃。",
            "comment": ""
        },
        {
            "title": "讯给事徐尚书自除知制诰归",
            "content": "书生稽古力，词苑久虚名。聊远三台逼，非贪一佛荣。乃身自本末，岂果有亏成。不尽明时报，归来颂太平。",
            "comment": ""
        },
        {
            "title": "赠熊易课",
            "content": "宿雨初收水满村，断桥千事不相闻。隔篱试写流年影，手种山田熟几分。",
            "comment": ""
        },
        {
            "title": "贾鹿泉屡约一出小诗代行十首",
            "content": "世变峥嵘可奈何，鱼龙杂袭故应多。风休云定须臾事，惟有高贤炯不磨。",
            "comment": ""
        },
        {
            "title": "龙湾野店同军校举杯",
            "content": "饮边聊复得元子，坐上安非类蔡邕。袖取清谈铁如意，茫茫世事正蛇龙。",
            "comment": ""
        },
        {
            "title": "郊行小憩",
            "content": "岚气深笼屋，机声细出林。落花流水迳，芳草短墙阴。啼鸟招人处，斜阳过客心。明朝坐曹去，拄颊盼遥岑。",
            "comment": ""
        },
        {
            "title": "昭君",
            "content": "千古和戎恨，冢青今尚闻。汉朝三尺草，埋没几昭君。",
            "comment": ""
        },
        {
            "title": "挽李司谏",
            "content": "论建关时大，几微犯怨深。功名归厚福，岁月老初心。自以无前剑，那知不鼓琴。空留忠愤在，斜月暮云阴。",
            "comment": ""
        },
        {
            "title": "和叶宋英三绝句",
            "content": "大范寄诗题八十，龙韬照夜白虹寒。重纡剡雪归时棹，问讯磻璜约处滩。",
            "comment": ""
        },
        {
            "title": "冬至报献于郊",
            "content": "夙轻恭深诏，圆坛俨博临。献班公位亚，册捧帝书钦。星象开明曜，神灵毕顾歆。极知祈永命，犹愿戒难谌。",
            "comment": ""
        },
        {
            "title": "迓古心观相师长沙",
            "content": "夹道欢呼百吏恭，微垣上相邻藩雄。一星文采低南斗，十乘先驱走祝融。孔子犹须晚封楚，周公只合早归东。林深近亦闻时事，小驻油幛请下风。",
            "comment": ""
        },
        {
            "title": "空第",
            "content": "潭潭居府美哉轮，歌舞回头迹已陈。东阁早知为马厩，西曹正可认车茵。高明易瞰多招鬼，富贵无常忽易人。看取田文何意气，雍门未鼓泪盈市。",
            "comment": ""
        },
        {
            "title": "江亭秋思",
            "content": "江阔初寒雨，天高欲委秋。轻阴明远巘，晚色澹平畴。桂树幽人屋，芦花钓叟舟。人生足清事，长遣意悠悠。",
            "comment": ""
        },
        {
            "title": "挽刘实斋尚书",
            "content": "玉节江湖晚，油幢岭海春。一朝晋遗老，千古汉名臣。清白冰壶操，尊光紫府身。全归公不憾，愁绝奠刍人。",
            "comment": ""
        },
        {
            "title": "挽洛阳李教授丧北归",
            "content": "华阀晃科峻，寒毡洛学开。燕子庭五桂，晋国手三槐。风幕南烹养，涂车北首哀。读书终不憾，九秩过江来。",
            "comment": ""
        },
        {
            "title": "大享先玄酒",
            "content": "大享先玄酒，嘉宾贵食蒿。不无笾豆实，正有涧溪毛。岁未登三鬴，家安取百牢。充庭君试数，一一是民膏。",
            "comment": ""
        },
        {
            "title": "和雷侍郎贺雪赐燕",
            "content": "万个瑶姬拥御筵，千官玉立寿卮前。丰年三度雪平地，需燕一番云上天。鹭序卷班元老后，龙颜瞻喜侍臣先。向多夜访筹边事，更愿毋安一枕眠。",
            "comment": ""
        },
        {
            "title": "送林一甫试浙漕二首",
            "content": "关防秋暑双蕉叶，商略时宜十兔毫。赠别不须嗔语浅，如君正复坐名高。",
            "comment": ""
        },
        {
            "title": "见邸报",
            "content": "正徯朝阳听凤鸣，忽传鹈鴃作秋声。百年事会纷成毁，一日光阴屡晦明。张霸安能识时务，翟公久自风交情。人间快意真难待，茅屋看山了此生。",
            "comment": ""
        },
        {
            "title": "猛虎行",
            "content": "北平山头羽穿石，将军醉眼横夜色。高堂白昼坐眈眈，想见负嵎俱辟易。铜环锁深双古槐，霍地啸舞含风雷。三生得非故人积，变化为我腾空来。目光射庭威百步，童奴近前初不怒。再三未敢尺箠麾，生绡张罗红打围。头如可编须可捋，约莫留皮是浑脱。世上丹青得许神，向来叶公龙乃真。笑渠槛中直摇尾，不动齿牙犹咀尔。乾坤意气空峥嵘，饥鼠倒齧云母屏，论功有不如狸狌。人间猛者何暇像，韩公歌行最知状。",
            "comment": ""
        },
        {
            "title": "老米暮景",
            "content": "承平米家船，遗我独凄然。此岂有愁地，不能无暝天。",
            "comment": ""
        },
        {
            "title": "赠孙仙辈",
            "content": "株峰紫翟边，仙已住三年。手有屠龙枝，腰无跨鹤钱。地图藏尚秘，山屐着多穿。笑指青囊道，人家要福田。",
            "comment": ""
        },
        {
            "title": "题石泉渔歌",
            "content": "渭咱其钓莫钓，濠上知鱼非鱼。几曲清冷寄耳，一声欸乃归欤。",
            "comment": ""
        },
        {
            "title": "述往二首",
            "content": "贞惠文子升士，睿圣武公好贤。晏平仲狐裘一，齐景公驷马千。",
            "comment": ""
        },
        {
            "title": "除夕对梅花烛花二首",
            "content": "花与先生共岁寒，坐来不管漏声残。移瓶更转横枝影，贴在窗扉作画看。",
            "comment": ""
        },
        {
            "title": "为农",
            "content": "去国已为农，忧时但愿丰。目光牛背上，世呈草庐中。绝异炰羔恽，聊如艺黍通。新来诗亦变，稍稍近豳风。",
            "comment": ""
        },
        {
            "title": "林告院伯文送菊大如盖予谓惟黄繖两字可极形",
            "content": "碧玉琢干如拇大，黄金缕花三万个。下如弗胜下如帱，疾风过前不少挠。园丁结束无余枝，诗翁打量四十围。放渠疏散得自性，十本奚啻专百畦。人间篱落殊短浅，曷不归来上林苑。两螭侍臣惯在眼，朝旭亭亭照黄繖。厥封黑土大斗盛，阶南尺五喘两黥。避堂以舍虚左迎，画梁素壁生晶荧。百匝环之三太息，生物何私培植力。输囷正色根极香，桃李争春笑人寂。三葩五蕊好事家，问渠曾识如许花。相逢白眼花无恙，千载无人识元亮。",
            "comment": "【注释】【原题】：林告院伯文送菊大如盖予谓惟黄繖两字可极形容遂赋"
        },
        {
            "title": "金谷客",
            "content": "脱旧著新金谷客，力能除蛟并白额。家养飞飞角傅翼，天下风尘儿亦得。调才疾足长叹息，御卿无权挽无力。可人可人与游辟，出门实繁九千跖。",
            "comment": ""
        },
        {
            "title": "书徐经坂先志",
            "content": "青霞余绚皆成章，虎变龙匿超故常。异时欣然读奇崛，触眼惨淡令人伤。矢心为词血为笔，沈恨欲拆天茫茫。波澜收卷见至性，星斗隐翳回幽光。题将片石寄冥漠，意与万古生凄凉。山灵护持夜半泣，悲风著木春无芳。伯庸罔极白日短，龙舒归梦青山长。万钟不解羊枣痛，一死傥补南陔亡。载之实录非虚誉，斯文知心地下郎。檀弓孝经不浪许，椽笔足徵老玉堂。",
            "comment": ""
        },
        {
            "title": "阃下忽动归兴",
            "content": "无端佩玉更长裾，衔袖人疑表饵疏。塞路连云痡仆马，辕门似海叹车鱼。那无定远封侯相，正有南涯种树书。久客土思吾亦动，明朝满意听骊驹。",
            "comment": ""
        },
        {
            "title": "春日",
            "content": "春日悠悠，春风载条，春酒思柔。",
            "comment": ""
        },
        {
            "title": "和林一佼自温陵寄诗由信上再忤时贵归本贯",
            "content": "几度思君欲白头，人间富贵曲如钩。细论谁可一樽酒，高卧惟应百尽楼。工力忽从诗句见，锋铓渐向笔端收。海鸥不骇渔争席，自此宽閒任钓游。",
            "comment": ""
        },
        {
            "title": "夜发吴城渡",
            "content": "秋风江上生，秋月渡头明。人地籁俱寂，水天心共清。一双斜阁櫓，二百顺流程。已泊还佳寐，城头劣四更。",
            "comment": ""
        },
        {
            "title": "徐子苍自金陵遣诗来用韵送鱼腊",
            "content": "寄诗曾自日边邮，眼底江枫几换秋。颇忆故人当富贵，又传新句写穷愁。人生不会长弹铗，心事何知各倚楼。閒把武昌鱼送似，试参风味帝王州。",
            "comment": ""
        },
        {
            "title": "江永",
            "content": "江之永兮，朝宗于海。匪江永兮，洛水攸会。",
            "comment": ""
        },
        {
            "title": "沙头送客和伯文",
            "content": "报答春光两鬓华，荆南二月苦无花。津亭折柳清江驶，野寺观棋白日斜。赋客不来楼背隰，霸功安在戟沉沙。归途却异匆匆过，一径深红卖酒家。",
            "comment": ""
        },
        {
            "title": "萱径携筇",
            "content": "松下无喝道，言树聊蠲忧。谁知赤籐杖，独倚万古愁。",
            "comment": ""
        },
        {
            "title": "题和靖祠",
            "content": "欲将心事梅边说，放鹤经年去不还。寒日碧云无限意，却成喑哑对湖山。",
            "comment": ""
        },
        {
            "title": "题点易窗道人苏门遗啸",
            "content": "书来草木吾臭味，诗有胆气非黄冠。清溪研露一双鹤，苏门啸空千仞鸾。愁连青燐引触醉，愤入白虹提剑看。谁识道人心最苦，半坛霜月夜漫漫。",
            "comment": ""
        },
        {
            "title": "出郊",
            "content": "飞盖笼晴昼，行厨帐远林。柳塘风度絮，花迳日移阴。翠袖穿红迥，清歌绕绿深。独将衰晚意，危坐数云岑。",
            "comment": ""
        },
        {
            "title": "人日立春极寒",
            "content": "彩鞭点雨斧如雷，头上顽云打不开。冬序方随人日尽，春愁却载土牛来。几多漕运留冰解，何限耕桑要暖回。惟有上林花自早，天公羯鼓更频催。",
            "comment": ""
        },
        {
            "title": "咏归晚步",
            "content": "风流顿尽万花浦，俛仰已陈双桂亭。黄鞠华差强人意，红拒霜犹有典刑。",
            "comment": ""
        },
        {
            "title": "春风",
            "content": "著柳成新绿，吹花作故红。衰颜与华发，不敢怨春风。",
            "comment": ""
        },
        {
            "title": "劝农同幕皆预即事四绝",
            "content": "铁骑琱戈夹道驰，元戎小队出郊时。白袍容与其音得，莫是参谋老拾遗。",
            "comment": ""
        },
        {
            "title": "南山青",
            "content": "天公研黛朝染山，天女戏手双娥弯，挼丝试青坠人间。年时春山未著色，十万野条先弄碧。天公一笑不汝争，白华吹尽秋风生。肤寸长含八分雨，南山与天青万古。",
            "comment": ""
        },
        {
            "title": "酬别孙道人存心归上饶二首",
            "content": "消得刚风三日夜，吹开正色泬寥笑。苏门月明朗君长啸，太华云高我昼眠。",
            "comment": ""
        },
        {
            "title": "天人",
            "content": "天上分明暗，人间涩喜嗔。及鱼殃本妄，得马福非真。酒薄还围赵，渠成适利秦。圣贤惟任道，两不系天人。",
            "comment": ""
        },
        {
            "title": "江亭小憩",
            "content": "远树依山瘦，空江抱郭斜。水云涵雁影，晴雪落梅花。经岁长为客，方春最忆家。又持五字律，草草答年华。",
            "comment": ""
        },
        {
            "title": "贾鹿泉屡约一出小诗代行十首",
            "content": "故家文献世公台，直为遗黎万里来。应念颠崖最辛苦，更移鄂省近南开。",
            "comment": ""
        },
        {
            "title": "端午命童采药",
            "content": "清薰一枕暑初炎，彩索年符懒重拈。天上赐衣无媚骨，山中采药有长髯。扶衰底要三年艾，用拙何嗟六日蟾。惟有昌阳堪引寿，一杯泛玉不妨添。",
            "comment": ""
        },
        {
            "title": "和张纯父霜月三首",
            "content": "天公戏剧高寒上，岂识人间有凛秋。八万四千挥斧手，閒抛玉屑下琼楼。",
            "comment": ""
        },
        {
            "title": "和钦第读予孙吴之作",
            "content": "少狂拂剑指天山，中岁驱驰万险艰。射虎将军频出塞，堕茑老子晚征蛮。莫夸兵法来圯上，但爱拿音出苇间。风后大鸿三引首，一波长乞白鸥閒。",
            "comment": ""
        },
        {
            "title": "胡端逸结庵於清江之草鞋甲岁晏言别始知犹有",
            "content": "千羊濈濈拥初平，有抵封人反哺羹。自说老来行欲倦，忽闻亲在座皆惊。白云飞动能无思，寒雀啁啾故有声。回首送君双泪落，松楸霜露正关情。",
            "comment": "【注释】【原题】：胡端逸结庵於清江之草鞋甲岁晏言别始知犹有九袠母在敬和韵"
        },
        {
            "title": "题宣和御画芦禽",
            "content": "芦边晚吹冷飕飕，背立孤禽有许愁。可是殿庭无事笔，已含原野十分秋。",
            "comment": ""
        },
        {
            "title": "理考挽词",
            "content": "艺祖的孙传，仁皇享国年。思文重揭日，皇武再中天。多难扶三正，弥留痛八埏。乾坤理最大，高益帝王前。",
            "comment": ""
        },
        {
            "title": "闭门",
            "content": "闭门风雨九十日，生物趋新曾未休。适见桃枝暗明月，渐闻柳絮逐江流。",
            "comment": ""
        },
        {
            "title": "寿昌元夕建醮",
            "content": "炉穟无风直，灯莲有月娇。我常占乐岁，人自看元宵。印信烽烟息，光辉玉烛调。平生笑徼福，今夕为民徼。",
            "comment": ""
        },
        {
            "title": "答龚帅干楚清",
            "content": "一水相望汝与丰，乱来如隔万山重。清名昔已香三楚，晚节今真继两龚。正自南山深雾豹，何时东野快云龙。唾珠满纸悭琼报，聊写相於磊磈胸。",
            "comment": ""
        },
        {
            "title": "和雷侍郎省身湖上遇雪",
            "content": "回舟望见雪来时，此兴山队不与知。天上白衣殊变化，人间臭腐正神奇。",
            "comment": ""
        },
        {
            "title": "初出大江移泊别浦",
            "content": "水宿乍移浦，客程初望乡。江涵鸥梦阔，天入雁愁长。汉月关山白，淮云草树苍。东游何限意，搔首听鸣榔。",
            "comment": ""
        },
        {
            "title": "曹操",
            "content": "鹿去卯金刀，当涂未敢高。争荣犹在弈，食马已同槽。身后三分闰，生前百诈劳。就如题墓上，盗豹亦焉逃。",
            "comment": ""
        },
        {
            "title": "天基节特晴",
            "content": "东风特地奇，阁雨放朝曦。历数归仁寿，乾坤青诞弥。愿敷皇极福，重立太平基。忠爱无疏贱，新年第一诗。",
            "comment": ""
        },
        {
            "title": "除日始雪遄霁",
            "content": "去年冬孟朔朝雪，今岁腊三十日来。酿久直疑包地尽，飞狂忽作舞风回。盈虚有数天已定，气候不齐人得猜。流转春光又明发，一樽且送息如雷。",
            "comment": ""
        },
        {
            "title": "仲宣楼",
            "content": "一雨真成五月秋，十年重上仲宣楼。峥嵘岁月欺人事，浩荡乾坤入客愁。孙刘气力三分尽，蜀汉山川百战收。可是登临无限意，閒看西日下城头。",
            "comment": ""
        },
        {
            "title": "醉乡",
            "content": "酒亦有何好，离人而趣天。乾坤拨醅翁，世界拍浮船。鲁赵移兵隙，淮渑互霸权。醉乡知许事，蜾蠃过吾前。",
            "comment": ""
        },
        {
            "title": "和成修堂见寄吟稿韵二首",
            "content": "吟屋青山万垒间，割来风月少陵坛。可怜云树相望地，今作江东渭北看。",
            "comment": ""
        },
        {
            "title": "秋热抵信上一歌馆壁张芦雁寒林",
            "content": "老火张成伞，柔金伏在炉。正遮西日手，忽坐北风图。霜叶条嗷雁，冰枝有噤乌。摩挲怀美献，短策济时无。",
            "comment": ""
        },
        {
            "title": "送万平野余秋山被荐北行",
            "content": "朔云垂天野四平，疠笛叫月山秋清。金台此日燕万里，绵蕞当年鲁两生。衢路屏营诗少味，江关萧瑟赋多情。西风瞥眼鲈鱼鱠，一夜相思闻雁声。",
            "comment": ""
        },
        {
            "title": "太上务德",
            "content": "太上务为德，后来纷立言。谁非托邹鲁，甯复得羲轩。吾爱黄叔度，人称李仲元。典弄如可作，庶用约文烦。",
            "comment": ""
        },
        {
            "title": "过小孤顺风纵帆瞬息数里",
            "content": "顺水风吹顺水船，全家水上作飞仙。犹疑五老瞠居后，不觉九华参在前。萧飒自怜双鬓发，应酬不暇许山川。腐儒易动还多事，三老齁齁倚柁眠。",
            "comment": ""
        },
        {
            "title": "和姚山长一甫",
            "content": "潭影悠悠白日閒，千年如画此江山。高人徐孺死已朽，上疏梅仙去不还。底是忧堪埋地下，谁能远不在人间。相逢正有论诗乐，且透西江句上关。",
            "comment": ""
        },
        {
            "title": "博弈观人二首",
            "content": "等閒移作塞，郑重喝成卢。莫看文怀瘦，胸吞几寄奴。",
            "comment": ""
        },
        {
            "title": "挽陶县令叔元",
            "content": "千载同归两陶令，故园相望一青山。怪来强健休官早，赢得艰虞阅世閒。差乐输君已天上，不堪愧我尚人间。斯文回首游从日，泪尽重华叫不还。",
            "comment": ""
        },
        {
            "title": "用同官南楼韵尾联以慰李倅子发",
            "content": "年时歌管萦云处，閒倚栏干水拍空。万古胡床自明月，几行官柳又西风。鬅鬙那复梳千下，磊磈聊须酒一中。更忆翘材人独自，夜灯寒雁耳偏聪。",
            "comment": ""
        },
        {
            "title": "与节东归和同幕送行之作",
            "content": "来参军事久无功，宜黜而升愧在中。揽辔登车宁有是，过家祭灶略相同。送人万里鸥波白，回首千山骑火红。待得故园高卧日，诸君剑佩一时东。",
            "comment": ""
        },
        {
            "title": "宪使魏青崖惠拄杖坚多节而色尚黄惟额用白立",
            "content": "三尺青蛇冷剑铓，百跗委蜕像生黄。分来上界金神节，坚起平生铁脊梁。千步已穿萝迳月，一棱犹带柏台霜。小烦拄到王码坛了，归化为龙亦未量。",
            "comment": "【注释】【原题】：宪使魏青崖惠拄杖坚多节而色尚黄惟额用白立秋后十日声诗"
        },
        {
            "title": "劝农同幕皆预即事四绝",
            "content": "风卷冈头似怒雷，晓来驱我上崔嵬。斗牛尽是登临处，到得清明却不来。",
            "comment": ""
        },
        {
            "title": "移居戍将衙",
            "content": "细柳连营地，高风昨夜秋。叟兵擐甲叹，中妇寄衣愁。白骨闺犹梦，黄丁籍已收。江南穷巷士，抵掌说封侯。",
            "comment": ""
        },
        {
            "title": "充善堂为吴氏题",
            "content": "厥初生人，禀性受中。不患不善，患不能充。血气既刚，物我交战。不患不充，又患不善。充而善者，可鸾可凰。匪善而充，化为豺狼。其充为何，勿助勿害。鸡鸣而偿，善与利对。申严界限，审察毫釐。诚内伪外，理公欲私。充无穿窬，义不胜用。彼充孔扬，傲庭是从。故得其正，泉达火然。一有弗协，履冰临渊。呜呼道微，志远瞻卓。子如充之，明善守约。",
            "comment": ""
        },
        {
            "title": "酬西山龚学谕",
            "content": "畏人兼惮暑，息影正逃空。忽讶衣冠古，还欣臭味同。带来西岭雪，睡起北窗风。双璧无嘉报，怀斤愧郢工。",
            "comment": ""
        },
        {
            "title": "题信州月岩",
            "content": "冈路阴阴忽半规，无盈万古亦无亏。凿开空洞地有眼，劈下广寒天不知。小著山河偏影处，平分蟾桂上弦时。游人莫讶清光少，照见江东几盛衰。",
            "comment": ""
        },
        {
            "title": "和陈郎中时举清夜不寐",
            "content": "四檐残溜杂风铃，长夜遥空候启明。绿鬓望郎犹不寐，白头遗老得无情。几时画角吹愁彻，何处黄粱做梦成。一笑诗来扶杖起，满湖烟霁晓寒轻。",
            "comment": ""
        },
        {
            "title": "送彭莱山谈星",
            "content": "颍川贤人聚无聚，德行何裨理乱数。吴中高士死不死，少微何与兴亡事。古来观星观用星，閒剧灾祥一羽轻。浑仪图上无人会，两曜五行四余外。有福星力关世大，一夕烦君十起年。未免芒看取十端，百千万亿苍生命，由来都在上头安。",
            "comment": ""
        },
        {
            "title": "和张纯父霜月三首",
            "content": "洞庭高秋乃无事，洞庭主人独多才。满天如水乌啼夜，写出寒蝉湿兔来。",
            "comment": ""
        },
        {
            "title": "和成修堂见寄吟稿韵二首",
            "content": "犹忆朝天晓漏迟，龙蛇暖日动旌旗。此生那复赓酬乐，风雪天涯各锻诗。",
            "comment": ""
        },
        {
            "title": "和大阃芍药讌韵",
            "content": "云霞一片从天坠，谁为淮南种好春。挥羽本调金鼎手，对花未老玉关人。万红清洛无前谱，四瑞平山旷后尘。坐上魏公甯用赞，倚风商略秩筵宾。",
            "comment": ""
        },
        {
            "title": "和萧太秀中秋月言内事",
            "content": "每番昏见甲，兹夕兑中天。金水光初满，山河影正全。娥曾分大药，兔敢笑华颠。还见乘槎使，重来犯斗年。",
            "comment": ""
        },
        {
            "title": "寸禄",
            "content": "同游鼎贵佩鸣珂，寸禄中年不啻过。方朔犹须设非有，爰丝正可饮无何。山前华表书官大，江上邮亭送使多。草草百年勋业梦，插天浯石未曾磨。",
            "comment": ""
        },
        {
            "title": "正月三日甲子题",
            "content": "柳边梅外试阴晴，清晓谁来鹊满庭。春似久痿才得沾，天如熟醉骤难醒。窗含西岭千秋白，笔转东皇万古青。又与新年书甲子，阶前尧历第三蓂。",
            "comment": ""
        },
        {
            "title": "小春枫李俱花",
            "content": "阳林小春醉风日，老面得酒须臾欢。不妨桃李妍冬谷，正要松篁用岁寒。",
            "comment": ""
        },
        {
            "title": "淮南听雨歌",
            "content": "前檐看雨如银竹，后檐听雨如泻瀑。九衢对面起波涛，昨日黄埃一丈高。书生生无快意事，天公覆手为办此。邂逅一惬吾已多，千家万家丰年歌。三更不寐凉如水，清愁宛转秋风起。壮士天河更洗兵，皇威海贷一时清。幅巾归去江南好，长卧东皋听雨声。",
            "comment": ""
        },
        {
            "title": "和叶宋英三绝句",
            "content": "昌谷鲸蛇供诞幻，玉川騄駬玩虚空。独无桃实三千岁，更有鹏扶九万风。",
            "comment": ""
        },
        {
            "title": "苏湖道间",
            "content": "风物瞻天咫，林塘占地幽。夹墙楼荫术，跨岸屋藏舟。湖近家皆给，田腴岁再秋。幸生无事日，更隶浙西州。",
            "comment": ""
        },
        {
            "title": "春事",
            "content": "阳坡春事已全动，阴谷余寒容未收。花雨一番成蝶梦，柳风十日看莺流。",
            "comment": ""
        },
        {
            "title": "予以甲寅冬过弋阳石桥戊辰正月重过",
            "content": "周行淮汉万山川，重此经过十五年。野老眉间新世事，蹇驴背上旧吟鞭。几分春色梅花后，一片归心杜宇前。深谷有人难问信，石桥倚遍晚晴天。",
            "comment": ""
        },
        {
            "title": "和山长胡端逸辞归",
            "content": "汉滨人物谁耆旧，湖上古松吾老友。入郭人民半是非，升堂丝竹真乌有。烦君楚舞吾楚歌，街头小儿笑阿婆。明年湖水还绿波，携诗来看田田荷。",
            "comment": ""
        },
        {
            "title": "腊月中旬立春快雪遄晴",
            "content": "夜光吟屋炯无卢，晓色梅檐重粲然。芒端残腊洗晴雪，花底好春回隔年。田畴膏脉占时早，禽鸟和声得气先。多少趋生寰宇望，紫皇更斡大钧旋。",
            "comment": ""
        },
        {
            "title": "读书三首",
            "content": "汝以为多学，吾犹及阙文。忧端已秦誓，糟粕尚三坟。",
            "comment": ""
        },
        {
            "title": "灯夕解嘲和同官二首",
            "content": "年光冉冉东流水，客恨匆匆旦过僧。门插一枝荆楚柳，梦回十里广陵灯。",
            "comment": ""
        },
        {
            "title": "江永",
            "content": "江之永兮，我瞻禹迹。微江之兮，三正几息。",
            "comment": ""
        },
        {
            "title": "故人家",
            "content": "蓬头历齿王霸子，葛帔练裙任昉儿。世绪何妨有凋落，若敖羊舌正堪悲。",
            "comment": ""
        },
        {
            "title": "黄茶陵死寇吴荆溪作碑祭文云斥彼懦夫提此英",
            "content": "十年三令尹，王事厄还期。只为生人重，非贪死节奇。冷云回雁处，妖雨泣鹃时。提得英魂在，邦侯一片碑。",
            "comment": "【注释】【原题】：黄茶陵死寇吴荆溪作碑祭文云斥彼懦夫提此英魄为赋诗以挽之"
        },
        {
            "title": "小家住深村",
            "content": "小家住深村，独犬应门户。招麾不去来，进止有常处。从田仍司盗，奔走亦御侮。常恐下生氂，八方啸狐兔。",
            "comment": ""
        },
        {
            "title": "穷居",
            "content": "穷居省事亦欣然，老屋中间易一篇。安步当车蔬当肉，笔耕为砂纸为田。幸生朱陆相鸣后，犹忆羲文未露前。三益不来山月白，卧听涧水说真诠。",
            "comment": ""
        },
        {
            "title": "泛西湖",
            "content": "百年岁月此池台，十里云霞镜面开。青鸟惯含红旆去，小娃频采白莲回。玉箫吹拂玻瓈国，绣谷穿交金碧堆。好是太平人自乐，宫车咫尺不曾来。",
            "comment": ""
        },
        {
            "title": "送程楚翁归歙用其韵",
            "content": "木落见江空，星回属纪穷。畏途兵杂盗，急景雪妆风。问学嗟游子，论交愧老翁。归来富千古，此理此心同。",
            "comment": ""
        },
        {
            "title": "罗寿可再如旧都作归来窗以为亲悦劝之归者皆",
            "content": "玉门关冷风低草，浪泊水西看飞鸟。柴桑松菊坐来荒，杜曲桑麻随分有。封侯作梦嗟晚岁，吟诗无功成白首。蓦波一叶故都怀，短世閒身发方黝。未省匡山几卷书，能胜平乐千金酒。白云舍下绮疏新，行止随时悦亲。君家所有吾犹赠，已负东洋北海身。",
            "comment": "【注释】【原题】：罗寿可再如旧都作归来窗以为亲悦劝之归者皆是予特下转语焉"
        },
        {
            "title": "小桂二首",
            "content": "树小都来三尺长，撩人那得许生香。隔窗只道花如簇，才是梢头一粟黄。",
            "comment": ""
        },
        {
            "title": "题傅道士鹤鸣泉",
            "content": "梦回华表千年远，思入庐山三叠寒。绿发道人知许事，山中自写鹤泉看。",
            "comment": ""
        },
        {
            "title": "旧爱灵溪渡风物之美归途由浙而江即目成咏",
            "content": "黄竹弄口雨初晴，灵溪渡头水渐生。两岸桑麻人著本，一川鸥鹭我同盟。风环摇日浣纱影，云杵打波舂稻声。少日经行浑草草，暮年归路不胜情。",
            "comment": ""
        },
        {
            "title": "无题",
            "content": "口语甘时心犹异，中边甜处味方宜。诗情合荐东坡老，惭愧当年蜜荔枝。",
            "comment": ""
        },
        {
            "title": "述往二首",
            "content": "阿六生活大可，滕叔经纪自能。申生死为恭子，宁哥墓曰惠陵。",
            "comment": ""
        },
        {
            "title": "除夕对梅花烛花二首",
            "content": "顷刻开花剪复成，大如菡萏小朱樱。一年岁事占来日，知为先生报晓晴。",
            "comment": ""
        },
        {
            "title": "贾鹿泉屡约一出小诗代行十首",
            "content": "释老新来各有宗，西民最惜一民穷。挽回世道能无在，主张斯文尽属公。",
            "comment": ""
        },
        {
            "title": "挽雷尚书丧归二首",
            "content": "班朝曾共多艰日，草疏相过太息时。扶起斁伦千古痛，唤醒忠魄九原悲。我逃微责去汶远，公坐高名出昼迟。危急一朝还并命，举头颠厦欲安之。",
            "comment": ""
        },
        {
            "title": "吴真州屡交诗而不及见告去送别",
            "content": "论心曾未面，惜别重相於。此复失交臂，何当逢下车。倚风三弄笛，搔首十年书。吟卷歌壶暇，春江足鲤鱼。",
            "comment": ""
        },
        {
            "title": "月窗相士",
            "content": "明月谁令作鉴寒，纸窗何日透蝇鑽。人间万事秋毫细，跳出须弥顶上看。",
            "comment": ""
        },
        {
            "title": "贾鹿泉屡约一出小诗代行十首",
            "content": "悃愊无华忧世深，十诗直写古人心。也教穷谷敲推士，一识中原正大音。",
            "comment": ""
        },
        {
            "title": "小桂二首",
            "content": "甲第人家万木犀，著忙曾看盛天时。日长小院差深静，时遣轻风破一枝。",
            "comment": ""
        },
        {
            "title": "劝农同幕皆预即事四绝",
            "content": "乌帽持觞鬓似银，近前不怕相公嗔。未知此日殷勤意，曾到深村作苦人。",
            "comment": ""
        },
        {
            "title": "尤物",
            "content": "隋珠和璧碎一斧，尤物在鎔堪万古。王阳巾{巾冓}卷握多，顾家之穴董家坞。天生五材贵民用，饥不可糜寒不缕。愿天一拔好爱本，与世潜消祸乱祖。神奇淮南北为宝，谈笑萧齐价同土。尽收地力作阴产，剩长桑麻富禾黍。货无难得平斗量，行或不齎扣门与。辽东献豕易厌欲，昆山抵鹊谁争所。建德老死不往来，蛮触长辞血流杵。",
            "comment": ""
        },
        {
            "title": "赠雪篷相士",
            "content": "寒江独钓焉往，剡溪高兴久空。欲识梅花自色，小须雪霁开篷。",
            "comment": ""
        },
        {
            "title": "宿东林寺",
            "content": "远公招隐处，宿我上方云。夜永地只出，谷虚天籁闻。挑灯过雁尽，得句晓窗分。不寐关何事，幽栖意自欣。",
            "comment": ""
        },
        {
            "title": "诗客有叹不遇者作诗人傲以慰之",
            "content": "世间最有诗人傲，龙马行天不爱鞿。钟鼎何如白木才，轩裳得似绿蓑衣。舍人锦好宜遭卷，谏议茶清亦取讥。近代后翁尤卓绝，客来无语袖金归。",
            "comment": ""
        },
        {
            "title": "和叶宋英",
            "content": "风叶静千林，归根深复深。江山皆本色，天地见初心。苓少和冰斸，梅残带雪吟。人间正彫落，春在二阳临。",
            "comment": ""
        },
        {
            "title": "女竹枝歌",
            "content": "南园一株雨前茶，阿婆手种黄玉芽。今年团栾且同摘，明年大姊阿谁家。",
            "comment": ""
        },
        {
            "title": "和叶宋英三绝句",
            "content": "千里论诗半语无，出门濠上子知鱼。寒潭潦尽水归壑，落日山明人荷锄。",
            "comment": ""
        },
        {
            "title": "贾鹿泉屡约一出小诗代行十首",
            "content": "河洛声名莽旧墟，百年消息孕真儒。南方只道足文史，今见北方行秘书。",
            "comment": ""
        },
        {
            "title": "西湖",
            "content": "小春好风日，湖上足池台。彼美少年子，适从何处来。恩光被鞍马，艳丽照樽罍。今者不自乐，后人谁尔哀。",
            "comment": ""
        },
        {
            "title": "风沙",
            "content": "清野风水觉更长，谪仙此日尚能狂。一株残柳专春事，两箔颓篱共夕阳。过鷁去空江浪白，归鸿没尽塞云黄。酒醒何处吹羌笛，示省吴儿有石肠。",
            "comment": ""
        },
        {
            "title": "浙江潮",
            "content": "只道潮声落，潮来复有声。何当机事息，暂遣海门平。",
            "comment": ""
        },
        {
            "title": "和夏南麓绣斧曾驱当道狼及答尹存吾喻仁山携",
            "content": "金石论交半化狼，竹桐吾味暂栖凤。陶篱三亩新荒迳，孔壁千秋未坏堂。彩凤题门人洒落，骊珠照夜笔淋浪。惜无北海盈樽酒，与赋东湖五月凉。",
            "comment": "【注释】【原题】：和夏南麓绣斧曾驱当道狼及答尹存吾喻仁山携诗相过值出"
        },
        {
            "title": "元旦南郊庆成",
            "content": "熙朝政化谨三元，有事郊南典礼全。嗣圣万年初见帝，小臣十起夜瞻天。想回玉略红云晓，更揭金鸡暖雨前。但愿庆成天下福，赋诗岂必从甘泉。",
            "comment": ""
        },
        {
            "title": "寓舍琼花一株盛开",
            "content": "疑是瑶林种，分从后土家。暂来为地主，相伴住天涯。胜日更携酒，明年谁看花。此生均一寄，杜曲有桑麻。",
            "comment": ""
        },
        {
            "title": "咏史",
            "content": "蜀相犹雄懿已王，江东逮见魏先亡。山旭更在江东后，如此三分未用伤。",
            "comment": ""
        },
        {
            "title": "见诸君感事之作",
            "content": "鼎湖不挟宇宙去，骊墓曾包山海来。教儿倒育阿房赋，一与张阳洗七哀。",
            "comment": ""
        },
        {
            "title": "景陵湖中宿人村",
            "content": "孤撑出丛苇，小泊得疏林。两岸桑麻地，一川杨柳阴。鹭拳沙碛远，人语竹篱深。惟有波间月，照予行役心。",
            "comment": ""
        },
        {
            "title": "春昼睡起",
            "content": "柳影年华度，莺声午梦回。空床静看刎，满席澹凝埃。隐几野花落，闭门山雨来。无人见愁绪，欢伯一樽开。",
            "comment": ""
        },
        {
            "title": "红梅",
            "content": "千树江头雪作裳，一枝故欲犯时妆。分明莹薄裁琼玉，不比臙脂抹海棠。",
            "comment": ""
        },
        {
            "title": "还家父老见迓境上",
            "content": "出塞功名薄，还家父老怜。尚迟一饭报，又愧五浆先。手本平分社，诗堪助种田。从今数来往，东陌与西阡。",
            "comment": ""
        },
        {
            "title": "挽黄思梅",
            "content": "梦回残月堕觚棱，归棹沧浪自濯缨。城郭重来嗟隔世，江山如画忆初盟。当年阮瑀谁争长，千载相如凛若生。空复满襟余老沔，临风三叫君倾。",
            "comment": ""
        },
        {
            "title": "元和",
            "content": "元和天子圣，玉烛万方同。乾坤一澄霁，草木皆春融。臣度再稽首，臣愬三鞠躬。一雪洗蔡州，敢有贪天功。",
            "comment": ""
        },
        {
            "title": "南楼登高",
            "content": "九日阴阴怯远遨，南楼平压骑台豪。轻颸吹帽何妨落，嚣市登山易得高。烽火太平州送酒，檄书余暇客题糕。归来不尽良夺意，更折黄花照鬓毛。",
            "comment": ""
        },
        {
            "title": "雪禁体",
            "content": "南风导前北风续，仁气潜随杀机伏。初疑惨淡八表昏，忽变光明大千足。上天之载德如毛，帝力不知封比屋。垢污过眼俱衣被，枯朽何心亦膏沐。调治竹君折节下，表显梅兄受命独。於至严凝风见温，有大包容分类族。是空非空色非色，在坑满坑谷满谷。铺张元化有许奇，收敛神功又何速。欲搜好句极形容，回首千章成浅俗。夜深兽红妓打围，雪消雪落何用知。",
            "comment": ""
        },
        {
            "title": "和诸公琼花二首",
            "content": "淡日微云燕麦斜，江思笋蕨客思家。是非欲共东风语，一曲栏干眼自花。",
            "comment": ""
        },
        {
            "title": "寄赠",
            "content": "客里萧萧两鬓秋，此身何止二宜休。礼文疏似嵇中散，疾病多於沈隐侯。愧我空餐有悬特，看君迎刃解全牛。夜来一炬平安火，賸喜先宽玉食忧。",
            "comment": ""
        },
        {
            "title": "赠冰月相士",
            "content": "十年已往如冰冷，千载方来似月明。唐许何尝关世事，人间正有一书生。",
            "comment": ""
        },
        {
            "title": "和伯文送丁校尉往维扬伯文尝教之避祸不从",
            "content": "闻道机心不下鸥，丈夫乃不为身谋。人间信有城门犬，江浒非无夜半舟。塞上马来还反掌，扬州鹤去又从头。茫茫世事谁能料，未尽棺前卒未休。",
            "comment": ""
        },
        {
            "title": "伯文觅鸡雏赋送",
            "content": "雌雄在壳众雏分，养手当年纪渻君。饱履雪霜方出距，浅含风雾未成文。徐行肯与鹜争食，小立还如鹤在群。待放一噜天下白，秦关下客敢论勋。",
            "comment": ""
        },
        {
            "title": "琴窗夜雪",
            "content": "寒更洞书幌，几上明素弦。满意宇宙曙，霏霏正漫天。",
            "comment": ""
        },
        {
            "title": "挽周溪园国史三首",
            "content": "壮岁高科晚一麾，江涛如此幅巾归。书生何限经纶意，曾共危阑送落晖。",
            "comment": ""
        },
        {
            "title": "大阃拨醅于园亭坐上文武各半恰西师捷至用同",
            "content": "花气深迷院，湖光曲抱城。浅春烽火暇，细雨笑谈清。舁翁看浮蚁，飞书报斩鲸。渔阳回席处，半著鲁诸生。",
            "comment": "【注释】【原题】：大阃拨醅于园亭坐上文武各半恰西师捷至用同官韵"
        },
        {
            "title": "出关和雷侍郎送行无魔不成佛观过始知仁之句",
            "content": "事来思烂熟，罪去得深循。天壤嗟微义，风霜本至仁。十年江社梦，一道雪梅春。回首无他嘱，当言莫爱身。",
            "comment": ""
        },
        {
            "title": "送别",
            "content": "晓色澹长路，微霜乍沾巾。彗妖如撒沙，下覆秋江濆。送君万里船，黯然及兹晨。岂无阳关叠，亦有酒盈樽。忧端塞宇宙，壮怀浩风云。丈夫瞩千载，薄细安足陈。欲语重回首，天高水无津。",
            "comment": ""
        },
        {
            "title": "挽范安仲死寇",
            "content": "十载纷纷死乱离，如君清苦独堪悲。医余书眼犹评史，瘦尽吟肩正琢诗。李涉空哦绿林夜，阿先竟厄白波时。还胜罹难天涯者，荒冢无人酹一卮。",
            "comment": ""
        },
        {
            "title": "明月",
            "content": "皎皎明月，载缺载盈，我酒在庭。",
            "comment": ""
        },
        {
            "title": "伯文送海红柑及橄榄",
            "content": "外大如壶内不粗，闽山风物楚山无。后皇等是栽培力，消得千头与作奴。",
            "comment": ""
        },
        {
            "title": "江天",
            "content": "凉意萧萧起白蘋，凭高小扇一障尘。西风可是生华发，秋水偏能隔美人。巴曲数声乌散后，楚骚满目雁来新。江天只属渔翁管，那得閒愁上钓纶。",
            "comment": ""
        },
        {
            "title": "菊畹秋香",
            "content": "金茎余孤标，青女满杀气。随地堪百畦，流芳亦千岁。",
            "comment": ""
        },
        {
            "title": "冬至前七日青崖分送新历",
            "content": "嫩黄裹册印如斗，传教打六惊昼眠。又见朔平新改岁，独怜绛老不知年。绣衣春立层霄上，黍律阳回七日前。更愿时和戢豺虎，一犁归种久荒田。",
            "comment": ""
        },
        {
            "title": "武冈向权叔家有陈魏祠堂合祀简斋鹤山惟两公",
            "content": "简斋以诗冠两都，鹤山以文擅江东。兹溪僻在万山底，辽绝安能来两公。或撞天关忤九虎，或走穷海随六龙。畏途迂车一笑粲，远谪信杖双音跫。谁其主者林下叟，又谁嗣之大雅翁。诗题田家足浑朴，帖送石刻何舂容。百年向氏两奇遇，千载江山真发蒙。到今窗户有佳色，尚想林壑生清风。恭惟人物一代几，伊洛既竭岷峨空。艰虞各行天下半，名数况复参枢崇。高吟大册照寰宇，如此过化良亦匆。泥上指爪东西鸿，精神如水行地中。偶然流落亦安计，牵合扒引惊盲聋。二公德业吾岂敢，浅陋最识诗文工。平生此两大家数，秤较力量能无同，创闻合祀适有契，一瓣聊借歌词通。",
            "comment": "【注释】【原题】：武冈向权叔家有陈魏祠堂合祀简斋鹤山惟两公世异事殊实难牵合诸公既极推引复徵予言"
        },
        {
            "title": "明月",
            "content": "白日苦短，而夜苦长。迟尔不来，明月靡常。",
            "comment": ""
        },
        {
            "title": "陪蜀士文昌醮",
            "content": "葳蕤桑梓翦为荒，翰墨横流坠绪茫。天北有星明武曲，江南无地托文昌。几时兴雨苏民望，何日乘云返帝乡。我少乞灵今不梦，倚观魁宿照词场。",
            "comment": ""
        },
        {
            "title": "斗牛山登高",
            "content": "佳节一消忧，携壶上斗牛。乾坤有今日，江汉自东流。乱后不多菊，看来无限秋。凭高未能已，更为夕阳留。",
            "comment": ""
        }
    ]
}