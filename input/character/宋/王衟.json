{
    "dynasty": "宋",
    "author": "王衟",
    "poems": [
        {
            "title": "登巾子山有怀旧游",
            "content": "路转岹嶢瞰古城，阑干曲处眼偏明。岚光不与江流断，凉意还从竹外生。好事樽罍初不减，旧题岁月已堪惊。会须更待天边月，醉看浮图波面横。",
            "comment": ""
        },
        {
            "title": "题天台明岩",
            "content": "自古悬崖深蔽日，此心圆镜本无尘。会知明暗非关石，便是岩中得道人。",
            "comment": ""
        }
    ]
}