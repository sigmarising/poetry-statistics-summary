{
    "dynasty": "宋",
    "author": "宋湜",
    "poems": [
        {
            "title": "赠淳于公归养",
            "content": "宦路厌风尘，高堂役梦频。拜章辞旨切，致政罢光新。陶令羞为吏，潘生喜养亲。况登朝序贵，半俸岂忧贫。",
            "comment": ""
        },
        {
            "title": "送陈尧叟赴广西漕",
            "content": "怜君将命拜新恩，送别都门亦断魂。雨歇佳林秋更暖，瘴连梅岭日多昏。诏颁海徼征徭薄，兵罢蛮州市井繁。愧我不才居禁近，前春洒扫待回辕。",
            "comment": ""
        },
        {
            "title": "题义门胡氏华林书院",
            "content": "纷纷游客豫章回，俱道华林就学来。门第昔年旌阙耸，主人长日讲筵开。化行乡党浑无颂，教得儿孙尽有才。好是诸生游息处，四时花木绕书台。",
            "comment": ""
        }
    ]
}