{
    "dynasty": "宋",
    "author": "王克功",
    "poems": [
        {
            "title": "思友",
            "content": "孤坐忽太息，拂衣临长风。天高夕月冷，木脱秋山空。良晤匪易得，好怀难再同。思君不可见，心逐孤飞鸿。",
            "comment": ""
        },
        {
            "title": "咏柳",
            "content": "春到枝枝是绿丝，秋来叶叶是愁眉。灞桥何限经行者，不记寻花击马时。",
            "comment": ""
        },
        {
            "title": "剑浦思归",
            "content": "韶华客里一番老，自叹此生行路多。独上危楼望乡国，阑干倚遍奈愁何。古柳枝头啼暮鸦，清明时候又天涯。故园桃李凭君问，老却春风几度花。",
            "comment": ""
        },
        {
            "title": "梅仙山",
            "content": "芒屩支藤上翠微，长松影里叩柴扉。石坛丹灶苍苔冷，天阔风高鹤不归。",
            "comment": ""
        }
    ]
}