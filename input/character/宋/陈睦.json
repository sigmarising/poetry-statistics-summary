{
    "dynasty": "宋",
    "author": "陈睦",
    "poems": [
        {
            "title": "清平乐",
            "content": "鬓云斜坠。莲步弯弯细。笑脸双蛾生多媚。百步兰麝香喷。从前万种愁烦。枕边未可明言。好是蓝桥再渡，玉篦还胜金钿。",
            "comment": ""
        },
        {
            "title": "沁园春",
            "content": "小雪初晴，画舫明月，强饮未眠。念翠鬟双耸，舞衣半卷，琵琶催拍，促管危弦。密意虽具，欢期难偶，遣我离情愁绪牵。追思处，奈溪桥道窄，无计留连。天天。莫是前缘。自别後、深诚谁为传。想玉篦偷付，珠囊暗解，两心长在，须合金钿。浅淡精神，温柔情性，记我疏狂应痛怜。空肠断，奈衾寒漏永，终夜如年。",
            "comment": ""
        }
    ]
}