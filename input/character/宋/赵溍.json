{
    "dynasty": "宋",
    "author": "赵溍",
    "poems": [
        {
            "title": "吴山青/长相思",
            "content": "金璞明。玉璞明。小小杯柈翠袖擎。满将春色盛。仙佩鸣。玉佩鸣。雪月花中过洞庭。此时人独清。",
            "comment": ""
        },
        {
            "title": "临江仙",
            "content": "堤曲朱墙近远，山明碧瓦高低。好风二十四花期。骄骢穿柳去，文艗挟春飞。箫鼓晴雷殷殷，笑歌香雾霏霏，闲情不受酒禁持。断肠无立处，斜日欲归时。",
            "comment": ""
        }
    ]
}