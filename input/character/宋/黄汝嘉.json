{
    "dynasty": "宋",
    "author": "黄汝嘉",
    "poems": [
        {
            "title": "登骑石山",
            "content": "江城楼阁辟嵯峨，如此随风燕雀何。古木望中松柏少，好花开处杏桃多。徐殷旧宅僧为主，褚氏閒亭鹤占坡。花落花开今古事，青山无语野樵歌。",
            "comment": ""
        },
        {
            "title": "登骑石山",
            "content": "一亭平倚此山巅，展尽郊原极目天。高下楼台微带雨，参差树木远含烟。品题物象诗联轴，管领江山酒满船。官冗不妨登览兴，尘襟到眩自悠然。",
            "comment": ""
        }
    ]
}