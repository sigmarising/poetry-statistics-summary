{
    "dynasty": "宋",
    "author": "陈天瑞",
    "poems": [
        {
            "title": "月岩",
            "content": "怪石堆云矗太空，女娲炼出广寒宫。一轮常满阴晴见，万古无亏昼夜同。擣药声繁驱白兔，漏天孔正透清风。肖明自照如来境，肯学嫦娥西复东。",
            "comment": ""
        },
        {
            "title": "大暑松下卧起二首",
            "content": "迅翻趋炎歊，高标閟幽雅。隐士何所营，茇之清荫下。故居禾签生，帡幪若大厦。熟卧南风边，飞梦游虞夏。五弦天上鸣，击壤歌满野。起来记遗音，析薪有樵者。",
            "comment": ""
        },
        {
            "title": "大暑松下卧起二首",
            "content": "炎威一何骄，不有商飙惨。苍茫云海路，飞龙不可览。我本灌园人，昔乃从铅椠。万事已恢心，十载空尝胆。亭亭松篁边，小池开菡萏。芬清泥自污，根固波徒撼。终日哦其间，一卧寂百感。相期晚节香，看此秋容淡。",
            "comment": ""
        }
    ]
}