{
    "dynasty": "宋",
    "author": "释道昌",
    "poems": [
        {
            "title": "颂古五十七首",
            "content": "手携花鼓到城根，反著麻鞋过短门。笑把柴头书古字，大家来步月黄昏。",
            "comment": ""
        },
        {
            "title": "颂古五十七首",
            "content": "赵州自作自受，南泉外头相救。直饶数目分明，也是私路上走。",
            "comment": ""
        },
        {
            "title": "颂古五十七首",
            "content": "仰面穿针不见天，低头拾荠不见地。天地针芥无处安，堂堂面目眼中翳。君不见谛当未彻在，龊人真大彩。",
            "comment": ""
        },
        {
            "title": "颂古五十七首",
            "content": "当言不避截舌，当炉不避猛火。趁手作得家生，到老自能稳坐。水深杓柄长，舀水洗头剃。雪峰刀上眼忽开，琉璃殿里无关闭。",
            "comment": ""
        },
        {
            "title": "颂古五十七首",
            "content": "二俱不了，随合多少。纵使夜行，投明未到。",
            "comment": ""
        },
        {
            "title": "颂古五十七首",
            "content": "赤土才将画簸箕，乌鸡何事忽惊飞。自从题入新诗后，黄鹤楼前忘却归。",
            "comment": ""
        },
        {
            "title": "颂古五十七首",
            "content": "云居道何必，兴化道不必。兴化道不必。眼若不开，梦中叫屈。",
            "comment": ""
        },
        {
            "title": "颂古五十七首",
            "content": "担东过西，移前作后。马首千差，佛面百丑。",
            "comment": ""
        },
        {
            "title": "颂古四首",
            "content": "光非照境境非存，光境俱忘复是痕，百鸟不来春已老，落华流水绕江村。",
            "comment": ""
        },
        {
            "title": "自赞",
            "content": "丹青写出，剩却一个。窦入布衫，著著便破。土面灰头那畔地，水墨观音解推磨。",
            "comment": ""
        },
        {
            "title": "颂古五十七首",
            "content": "扑落非他，安排不多。盖覆自在，隐显包罗。抬头失却旧时路，牛篙便上虽人渡。转易作难，拔贫成富千人万恁魔去。",
            "comment": ""
        },
        {
            "title": "送僧",
            "content": "扫尽诸方路布禅，到头窠臼落雁边。台盘角畔重牛起，万里神光顶后全。",
            "comment": ""
        },
        {
            "title": "颂古四首",
            "content": "千佛居何处，题诗黄鹤楼。感恩并积恨，终日在眉头。",
            "comment": ""
        },
        {
            "title": "颂古五十七首",
            "content": "明头便打，暗里闪过。心底活时，死中要坐。门外檐间雨滴声，众生颠倒逐迷情。可怜洎不迷已处，出得身来体未明。",
            "comment": ""
        },
        {
            "title": "颂古五十七首",
            "content": "大悲许多手眼，如人夜摸枕子。偏身通身起来，尽受奴驱婢使。君不见认著牛迹里，失却大海水。转变未得时，依前有依倚。归去来，归去来，拍天洪浪如浮埃。",
            "comment": ""
        },
        {
            "title": "颂古五十七首",
            "content": "针头削铁，牛背拔毛。多将少使，冷作热烧。直上法堂便下去，触忤和尚重解註。知是般事休更休，茫茫壑与填沟。",
            "comment": ""
        },
        {
            "title": "颂古五十七首",
            "content": "高高山顶立，深深海底行。新松趁岭种，芳草绕池生。手不攀枝，脚不踏树。口里衔得，当头蹉路。问著西来对不对，罚钱依旧有人悔。",
            "comment": ""
        },
        {
            "title": "颂古五十七首",
            "content": "人前惯出手，退三添作九。有眼未尝看，无家自能走。雪峰之句，羚羊挂角。作他弟子没来由。龙蛇阵上看谋略。",
            "comment": ""
        },
        {
            "title": "颂古五十七首",
            "content": "来机深辨，有舒有卷。移却案山，重添针线，千年田，八百主，直下承当还莽齿。郎当屋舍没人修，片瓦根椽谁去竖。君不见甜瓜彻蒂甜，苦瓠连根苦。",
            "comment": ""
        },
        {
            "title": "颂古五十七首",
            "content": "尘尘三昧，缽饭桶不。云门眼中，者佃身里。捏合起来无处藏，{上祝下土}著磕著埋没你。",
            "comment": ""
        },
        {
            "title": "颂古五十七首",
            "content": "乱走到家来，到家便乱走。捉得玉麒麟，咬断虽人手。",
            "comment": ""
        },
        {
            "title": "偈三首",
            "content": "未透祖师关，千难与万难。既透祖师关，千难与万难。未透时难即且置，既透了因甚麽却难。放下笊篱虽得价，劝他杓柄在无端。",
            "comment": ""
        },
        {
            "title": "颂古五十七首",
            "content": "高揖释迦，不拜弥勒，吃棒趁出犹费力，滴水冰生知未知，抛砖引玉有人识。",
            "comment": ""
        },
        {
            "title": "颂古五十七首",
            "content": "宽鞋著瘦脚，短袖入长臂。竿木既随身，逢场还作戏。前三三后三三，一时堆在担头担。到得家中重点检，目前包裹露毵毵。",
            "comment": ""
        },
        {
            "title": "颂古五十七首",
            "content": "南阳师，肌骨好。洞山价，也难讨。沩山翁，云岩老。重注破，成鼓倒。分明行官路，不觉入荒草。葛藤因此到而今，业识茫茫何日了。",
            "comment": ""
        },
        {
            "title": "颂古五十七首",
            "content": "千里万里，不著便处却能回，闭了方丈依前来。双收双放，半合半开。主宾全体用，石女老黄梅。",
            "comment": ""
        },
        {
            "title": "颂古五十七首",
            "content": "把火入牛栏，反身外面看。梨花千点白，春雨几声寒。",
            "comment": ""
        },
        {
            "title": "颂古五十七首",
            "content": "黄蘖活作死医，临济死作活用，维那听事不真，未免唤钟作瓮。",
            "comment": ""
        },
        {
            "title": "颂古五十七首",
            "content": "逆放顺收，将寡敌众。隐显同途，得失共用。针针相似不外来。同行语话要分开。自从大地火发后，古庙香炉不著灰。",
            "comment": ""
        },
        {
            "title": "颂古五十七首",
            "content": "针头削铁，佛面刮金。无处若有，出手便惊。",
            "comment": ""
        },
        {
            "title": "颂古五十七首",
            "content": "尽却命根，方可关门。一挨一拶，电涌雷奔。佛法水中月，耳里眼里说。差这毫釐，失之千里，南北东西知几几。",
            "comment": ""
        },
        {
            "title": "颂古五十七首",
            "content": "水乳不分，菽科难辨。担带病深，改移功浅。十二时中不依倚，明见佛性有此理，浆水钱在草鞋里。",
            "comment": ""
        },
        {
            "title": "颂古五十七首",
            "content": "舌头不出口，三三成九九。算到香台还，彼此落人后。",
            "comment": ""
        },
        {
            "title": "颂古五十七首",
            "content": "活中死眼，无作有用。方寸不移，十方独弄。巧拙不到处，监官有出身。亲言出亲口，鸡犬闹比邻。",
            "comment": ""
        },
        {
            "title": "颂古五十七首",
            "content": "马前相扑，入交失脚。不来外求，当面修削。六合彼中身，分明举似人。到处世界总成就，脱略窠臼还渗漏。",
            "comment": ""
        },
        {
            "title": "颂古五十七首",
            "content": "撞墙撞壁，曲不藏直。摘叶牛花，与俭宁奢。罗汉有三毒。如来有二语。聋人争得闻，依旧吃茶去。保福老，保福老，铁眼铜晴还失了。",
            "comment": ""
        },
        {
            "title": "颂古五十七首",
            "content": "奴儿婢子，十生九死。於里不正，被外边使。纵饶开口便函过头，未免浑身辊泥水。",
            "comment": ""
        },
        {
            "title": "颂古五十七首",
            "content": "前面有虎，元来是汝。更问如何，冤苦冤苦。",
            "comment": ""
        },
        {
            "title": "颂古五十七首",
            "content": "绝消息处捉来，有形影中走却。只因懒问儿孙，要把襕衫反著。坐久成劳，位次已高。起时失却人天相，无限行人认白毫。",
            "comment": ""
        },
        {
            "title": "偈三首",
            "content": "与我相似，共尔无缘。打翻药铫，倾出炉烟。还丹一粒分明在，流落人间是几年。",
            "comment": ""
        },
        {
            "title": "颂古五十七首",
            "content": "水到渠成，风行草偃。类之水齐，睹之难面。谁信岩颓石裂时，黄金白银如粪泥。",
            "comment": ""
        },
        {
            "title": "颂古五十七首",
            "content": "被里出指，水中露觜。屈指眼开，摇觜身起。药病不相治，何须尽大地。反笑老云门，失却娘生鼻。",
            "comment": ""
        },
        {
            "title": "颂古五十七首",
            "content": "法身说法，肉眼看物。大智如愚，大辩如讷。拈起簸箕别处舂，推出枕子露眼床，剑忍上事放毫光。",
            "comment": ""
        },
        {
            "title": "颂古五十七首",
            "content": "无位真人，处处献新。拦胸扭住，不落主宾。乾屎橛，乾屎橛，三人证龟作个鳖。",
            "comment": ""
        },
        {
            "title": "颂古五十七首",
            "content": "至道无难，万水千山。唯嫌拣择，鹄墨乌白。才有是非还护惜，不会不知全得力。明白里头如放行，腰金犹颂青青麦。",
            "comment": ""
        },
        {
            "title": "颂古五十七首",
            "content": "巨岳尘飞，蟭螟生儿。儿落尘里，如锥锥泥。浇火救火，闭门开门。抛柴家丑外头见，万象森罗一口吞。",
            "comment": ""
        },
        {
            "title": "颂古四首",
            "content": "惯使渡头船，如今不记年。爱他风浪恶，方是趁粗钱。",
            "comment": ""
        },
        {
            "title": "颂古四首",
            "content": "惯行私路，乍赴公筵。幞头脚短，腰带夸圆。不是伴郎来劝酒，误他年少觅青毡。",
            "comment": ""
        },
        {
            "title": "颂古五十七首",
            "content": "天雷如鼓，云腾致雨。雨霁云收，新月一钩，至道无难，惟嫌拣择。五年分疏太隔胍，东海鲤鱼多赤梢，南山大虫有白额。",
            "comment": ""
        },
        {
            "title": "颂古五十七首",
            "content": "迅雷不及掩耳，下椿脚若长，耳畔雷声四起。牛起拄杖为他中下，上上人来过不打。秦人一入桃花源，子孙千世为神仙。",
            "comment": ""
        },
        {
            "title": "颂古五十七首",
            "content": "将成之山，不进一篑。老倒云门，坐而获利。钓鳌钓鲸手段高，惯曾下海涉波涛。缓放急收自得便，浮家泛宅何飘飘。",
            "comment": ""
        },
        {
            "title": "颂古五十七首",
            "content": "趁水泛船，随泥作佛。船行佛成，水泥不物。有拄杖兮与拄杖，船中轻荡桨。无拄杖兮夺拄杖，佛面巧出相。好手芭蕉眼不开，塞壑填沟何处来。",
            "comment": ""
        },
        {
            "title": "颂古五十七首",
            "content": "佛声从他，认我碗鸣。粗言归第一义，自要看渠{外尸内豕}沸。唤作一头驴，正令生光辉。趁手打得走无路，咭嘹舌头何处归。",
            "comment": ""
        },
        {
            "title": "颂古五十七首",
            "content": "俊鹘冲天，寒鸡晓眠。脱略窠窟，迟速不偏。截断命根急处放，当头手脚缓时样。滴水冰生不认渠，坐筹帏幄江海量。君不见透网金鳞活计新，住持事繁笑杀人。",
            "comment": ""
        },
        {
            "title": "颂古五十七首",
            "content": "得因失有，是在非边。根源未断，枝派相连。不言言，口何在，转得身来人下载。一帆风过洞庭湖，对面须已违背。",
            "comment": ""
        },
        {
            "title": "颂古五十七首",
            "content": "长沙似水先水，老僧自倒自起。三圣特地出头，卖尽满园桃李。",
            "comment": ""
        },
        {
            "title": "颂古五十七首",
            "content": "赵州石桥，只见略彴。度驴度马，应病与药。换步移身，在富分贫。当头如认著，东鲁问西秦。",
            "comment": ""
        },
        {
            "title": "颂古五十七首",
            "content": "说明道白，埋尘混垢。变化有由，败露不走。谁知暗里骨横抽，要在轰轰霹雳手。",
            "comment": ""
        },
        {
            "title": "颂古五十七首",
            "content": "有本无本，学益学损。搬运不时，提起却稳。师子一滴迸六斛，驴乳散入别人屋。业识茫茫辨出时，乌鸡不在芦花宿。",
            "comment": ""
        },
        {
            "title": "颂古五十七首",
            "content": "出头露角，指点方见。见处不留，分定针线。下床扭住才拟议，拓开一掌佛法意。脊背汗流唤得回，白莲共向半天开。",
            "comment": ""
        },
        {
            "title": "颂古五十七首",
            "content": "据款结案，得失过半。尽力担当，上船离岸。无不指示汝，擎茶行于食处。圣解凡情不过来。轩轩头角起风雷。",
            "comment": ""
        },
        {
            "title": "颂古五十七首",
            "content": "是两头语，未出泥水。非两头语，依前自死。振锡卓然。白日青天。风力还他败坏时，漫天网生辉。",
            "comment": ""
        },
        {
            "title": "颂古五十七首",
            "content": "石臼发脚太迟，马祖开口太早。十字街头要钱，须是打他栲栳。",
            "comment": ""
        },
        {
            "title": "偈三首",
            "content": "道不属知，不属不知。知是妄觉，不知是无记。若真达不疑之道，碍他铜盘不打老鼠。所以抽身入，还从屋里来。报教台凳稳，聊且劝三杯。兄呼弟唤殷勤处，留得儿孙辨劫灰。",
            "comment": ""
        },
        {
            "title": "颂古五十七首",
            "content": "腰金上太行，贼眼尽惊慞。不因遭毒手，谁肯夜烧香。",
            "comment": ""
        },
        {
            "title": "颂古五十七首",
            "content": "恰似初生月，两口无一舌。到了曲弯弯，把火入牛栏。问他以手便斫额，猴墨谁知有猴白。向后失目果然是，要见长人过深水。",
            "comment": ""
        }
    ]
}