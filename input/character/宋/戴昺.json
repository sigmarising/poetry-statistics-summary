{
    "dynasty": "宋",
    "author": "戴昺",
    "poems": [
        {
            "title": "赏茶",
            "content": "自汲香泉带落花，漫烧石鼎试新茶。绿阴天气闲庭院，卧听黄蜂报晚衙。",
            "comment": ""
        },
        {
            "title": "天台道上早行",
            "content": "箯舆轧轧过清溪，溪上梅花压水低。月影渐收天半晓，两山相对竹鸡啼。",
            "comment": ""
        },
        {
            "title": "夜过鉴湖",
            "content": "推篷四望水连空，一片蒲帆正饱风。山际白云云际月，子规声在白云中。",
            "comment": ""
        },
        {
            "title": "夏曼卿作新楼扁曰潇湘片景来求拙画且索诗",
            "content": "有此一楼足，悠然万虑忘。拓开风月地，压断水云乡。四野留春色，千峰明夕阳。眼前无限景，何处认潇湘。",
            "comment": ""
        }
    ]
}