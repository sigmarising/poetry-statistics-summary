{
    "dynasty": "宋",
    "author": "王秬",
    "poems": [
        {
            "title": "句",
            "content": "何时五亩成归计，来作邻翁伴艺林。",
            "comment": ""
        },
        {
            "title": "登绮霞亭",
            "content": "危亭临霁景，金碧迥纷纷。天映中原气，山横万古云。夕阳寒未敛，孤鹜远犹闻。俯仰怀前哲，清樽为苾芬。",
            "comment": ""
        },
        {
            "title": "句",
            "content": "羊角洞开风浩荡。",
            "comment": ""
        },
        {
            "title": "句",
            "content": "避虎连村静，分鱼一市腥。",
            "comment": ""
        },
        {
            "title": "登历卜古城员外新亭二首",
            "content": "新亭结构罢，隐见清湖阴。迹籍台观旧，乞溟海岳深。圆荷想自昔，遗堞感至今。芳冥此时具，哀丝千古心。主称寿尊客，筵秩宴北林。不阻蓬荜兴，得兼梁甫吟。",
            "comment": ""
        },
        {
            "title": "题不欺室张魏公为王龟龄书也何子应赋诗",
            "content": "君不见开元名相张九龄，岁寒松柏森苍鳞。胡尘澒洞言始末验，世间回首思忠臣。堂堂魏公忠贯日，志欲平戎奖王室。归来无地展经纶，余事文章挥健笔。玉节朱轓两君子，不以交情变生死。共将新句纪遗编，留与山林续诗史。",
            "comment": ""
        },
        {
            "title": "登历卜古城员外新亭二首",
            "content": "吾宗固神秀，体物写谋长。形制开古迹，曾冰延乐方。太山雄地理，巨壑眇云庄。高兴泊烦促，永怀清典常。含弘知四大，出入见三光。负郭喜粳稻，安时歌吉祥。",
            "comment": ""
        },
        {
            "title": "题王龟龄詹事祠堂",
            "content": "当时孤论偶相同，终始知心每愧公。才见安车延绮季，遽嗟石室祀文翁。百年公议分明在，一饷纷华究竟空。白发旧交衰甚矣，尚能留面对高风。",
            "comment": ""
        },
        {
            "title": "句",
            "content": "柳色知春浅，钟声觉寺深。",
            "comment": ""
        }
    ]
}