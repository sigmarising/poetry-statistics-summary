{
    "dynasty": "宋",
    "author": "蔡冠卿",
    "poems": [
        {
            "title": "送灵岩道光大师",
            "content": "僧读儒书举世稀，惟师精学出尘机。上都香火安禅久，东国林泉徇众归。道在莫从形相索，身间都觉利名非。灵岩到日秋应晚，还写新诗遍翠微。",
            "comment": ""
        },
        {
            "title": "云门寺",
            "content": "忆昔云门月正明，烦襟消尽觉神清。林泉自濯尘埃事，松桧静含风雨声。山鬼听经藏户牖，野猿偷果堕檐楹。几年京洛缁尘满，何日临流一濯缨。",
            "comment": ""
        }
    ]
}