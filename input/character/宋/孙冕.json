{
    "dynasty": "宋",
    "author": "孙冕",
    "poems": [
        {
            "title": "书苏州厅壁",
            "content": "人生七十为鬼邻，已觉风光属别人。莫待朝廷差致仕，早谋泉石养闲身。去年河北曾逢李，今日淮西又见陈。寄语姑苏孙刺史，也须抖擞老精神。",
            "comment": ""
        },
        {
            "title": "送新知永州陈秘丞瞻赴任",
            "content": "桂林南面近征黄，又爱江乡出帝乡。新命不辞提郡印，旧山重喜过衡阳。楼台满眼潇湘色，道路迎风橘柚香。知有太平经济术，政闲时节好飞章。",
            "comment": ""
        },
        {
            "title": "句",
            "content": "水剑还难问，梅梁亦可疑。",
            "comment": ""
        },
        {
            "title": "句",
            "content": "可怜遐地产，常化燎原火。",
            "comment": ""
        }
    ]
}