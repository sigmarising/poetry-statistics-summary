{
    "dynasty": "宋",
    "author": "林若存",
    "poems": [
        {
            "title": "送退斋先生归武夷",
            "content": "我七君六旬，从会知无期。但贪言议合，不误光景非。先生明当别，吾将俦决疑。欲言尚何限，记一十已遗。",
            "comment": ""
        },
        {
            "title": "送退斋先生归武夷",
            "content": "大运何茫茫，海桑逝不留。武夷有乔木，虬枝尚相樛。自昔擢巍科，为今阐大猷。万里惮北上，三年喜南游。长身古衣冠，庙眉了双眸。虽与今人居，不与今人俦。和风颜子春，泰山邹孟秋，一双忧世泪，溅入银河流。相期入圣城，舍子谁当优。奈何弃我去，荦确归途修。我欲断中流，去棹何悠悠。我欲息天风。别袂何飕飕。明晨君已远，晚岁吾何求。恐无后会期，笑作来生谋。",
            "comment": ""
        },
        {
            "title": "送退斋先生归武夷",
            "content": "书院新鳌峰，五观祠学宫，马邵独避席，将无道不同。专专论的派，此理谁当穷。独学无师友，前儒议温公。准绳规矩内，安得鞭霆风。",
            "comment": ""
        },
        {
            "title": "送退斋先生归武夷",
            "content": "我未识退斋，虚生七十载。一旦过诸途，未语心先拜。堂堂眉睫间，礼乐见三代。正涂日以荒，良心日以坏。",
            "comment": ""
        }
    ]
}