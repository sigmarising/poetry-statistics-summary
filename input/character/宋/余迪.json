{
    "dynasty": "宋",
    "author": "余迪",
    "poems": [
        {
            "title": "登翠微亭",
            "content": "数年乐此宦池城，每爱湖光分外清。远浦落霞秋水阔，乱山斜日碧云横。牧吹牛背归林晚，渔唱舟中对月明。同览翠微重吊古，谩将诗酒逐交情。池阳胜迹翠微峰，今古才人咏不穷。僧寺宛如仙仗里，人家俨若画图中。迎风杨柳依依绿，带雨桃花淡淡红。沉醉不知归去晚，匆匆回首月升东。",
            "comment": ""
        }
    ]
}