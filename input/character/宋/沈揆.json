{
    "dynasty": "宋",
    "author": "沈揆",
    "poems": [
        {
            "title": "题石井泉",
            "content": "圆通大士閟兹境，谁遣石湖诗老知。人生流止亦如此，时与一来题好诗。",
            "comment": ""
        },
        {
            "title": "夜宿国清寺题更好堂",
            "content": "堆案文书在眼边，身闲俱是好林泉。乞渠解褐休双足，为结□中饱睡缘。",
            "comment": ""
        },
        {
            "title": "题石井泉",
            "content": "灵源一閟几经年，石上重流岂偶然。渐喜行春有幽事，人间初见第三泉。",
            "comment": ""
        },
        {
            "title": "题石井泉",
            "content": "上方高阁倚层峦，下有清泉一鉴寒。更作小亭供胜览，尽收吟思入毫端。",
            "comment": ""
        }
    ]
}