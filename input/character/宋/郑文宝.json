{
    "dynasty": "宋",
    "author": "郑文宝",
    "poems": [
        {
            "title": "双筍石",
            "content": "流水惊前事，清风似昔时。重吟金谷咏，如见岘山碑。",
            "comment": ""
        },
        {
            "title": "句",
            "content": "偷分暇日工。",
            "comment": ""
        },
        {
            "title": "绝句",
            "content": "江云薄薄日斜晖，江馆萧条独掩扉。梁燕不知人事改，雨中犹作一双飞。",
            "comment": ""
        },
        {
            "title": "句",
            "content": "杜曲花光浓似酒，灞陵春色老於人。",
            "comment": ""
        },
        {
            "title": "句",
            "content": "百草千花路，华风细雨天。",
            "comment": ""
        },
        {
            "title": "句",
            "content": "久欠游山债。",
            "comment": ""
        },
        {
            "title": "寒食访僧",
            "content": "客舍愁经百五春，雨余溪寺绿无尘。金花开处鞦韆鼓，粉颊谁家斗草人。水上碧桃流片段，梁间新燕语逡巡。高僧不饮客携酒，来劝先朝放逐臣。",
            "comment": ""
        },
        {
            "title": "绝句",
            "content": "一夜西风旅雁秋，背身调镞索征裘。关山落尽黄榆叶，驻马谁家唱石州。",
            "comment": ""
        },
        {
            "title": "句",
            "content": "登临虽未立。",
            "comment": ""
        },
        {
            "title": "郢城新亭",
            "content": "每到新亭即厌归，野香经雨长松围。四簷山色消繁暑，一局棋所下翠微。冰片角巾簪涧月，锦文拳石砌苔矶。近来学得笼中鹘，回避流莺笑不飞。",
            "comment": ""
        },
        {
            "title": "句",
            "content": "星沉会节歌钟早，天半上阳烟树微。",
            "comment": ""
        },
        {
            "title": "句",
            "content": "髩间相似雪，峰外寂寒烟。",
            "comment": ""
        },
        {
            "title": "句",
            "content": "失意惯中迁客酒，多年不见侍臣花。",
            "comment": ""
        },
        {
            "title": "柳枝词",
            "content": "亭亭画舸系春潭，直到行人酒半酣。不管烟波与风雨，载将离恨过江南。",
            "comment": ""
        },
        {
            "title": "送枝江秦长官罢秩",
            "content": "众论才名外，亲人似古人。官嫌容易达，家爱等闲贫。解印诗权在，移风泽国春。政声交不得，惭见数乡民。",
            "comment": ""
        },
        {
            "title": "句",
            "content": "人辞碧落春风晚，花老朱陵古渡头。",
            "comment": ""
        },
        {
            "title": "寒食日经秀上人房",
            "content": "花时懒看花，来访野僧家。劳师击新火，劝我雨前茶。",
            "comment": ""
        },
        {
            "title": "爽约",
            "content": "吟绕虚廊更向阑，绣窗灯影背栏干。燕栖莺宿无人语，一夜萧萧细雨寒。",
            "comment": ""
        },
        {
            "title": "过信阳军白雪驿",
            "content": "得罪先朝出粉闱，五原功业有谁知。年余放逐无人识，白雪关头一望时。",
            "comment": ""
        },
        {
            "title": "送曹纬刘鼎二秀才",
            "content": "旦夕春风老，离心共黯然。小舟闻笛夜，微雨养花天。手笔人皆有，曹刘世所贤。郴侯重才子，从此看莺迁。",
            "comment": ""
        },
        {
            "title": "句",
            "content": "水暖凫鷖和哺子，溪深桃李卧开花。",
            "comment": ""
        },
        {
            "title": "题松滋东禅院",
            "content": "百花深处小危楼，千步苍苔到叶舟。一夜楚江寒食雨，离人白尽未归头。",
            "comment": ""
        },
        {
            "title": "读江总传",
            "content": "行人慵过景阳宫，宫畔离离禾黍风。庭玉有花空怨白，井莲无步莫愁红。吟诗功业才虽大，亡国君臣道最同。争忍暮年归故里，纶竿回避钓鱼翁。",
            "comment": ""
        },
        {
            "title": "句",
            "content": "越绝晓残蝴蝶梦，单于秋引画龙声。",
            "comment": ""
        },
        {
            "title": "题缑氏山王子晋祠",
            "content": "秋阴漠漠秋云轻。缑氏山头月正明。帝子西飞仙驭远，少右何处夜吹笙。",
            "comment": ""
        },
        {
            "title": "句",
            "content": "满帆西日催行客，一夜东风落楚梅。",
            "comment": ""
        },
        {
            "title": "香木槽",
            "content": "沉檀香植在天涯，贱等荆衡水面槎。何必为槽饲鸡犬，不如煨烬向豪家。",
            "comment": ""
        },
        {
            "title": "温泉",
            "content": "潺湲嫩燎岭云阴，玉石鱼龙换古今。只见开元无事久，不知贞观用功深。笼无解语衣无雪，堆有黄沙粟有金。惆怅群邪负恩泽，始知夷甫少经心。",
            "comment": ""
        },
        {
            "title": "句",
            "content": "承露气清驹送日，觚稜古渡头。",
            "comment": ""
        },
        {
            "title": "句",
            "content": "过关已躍樗蒲马，误喘犹惊顾兔屏。",
            "comment": ""
        },
        {
            "title": "句",
            "content": "旧井霜封仙界橘，双溪晴落海边鸥。",
            "comment": ""
        },
        {
            "title": "句",
            "content": "眼界入云中。",
            "comment": ""
        }
    ]
}