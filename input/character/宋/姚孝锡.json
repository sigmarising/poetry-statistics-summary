{
    "dynasty": "宋",
    "author": "姚孝锡",
    "poems": [
        {
            "title": "句",
            "content": "酒敌余威翻索莫，诗含幽思倍清新。",
            "comment": ""
        },
        {
            "title": "句",
            "content": "云生古木千章秀，山抱晴川一掌平。",
            "comment": ""
        },
        {
            "title": "句",
            "content": "烟染绿丝迷别浦，雨催红糁缀长条。",
            "comment": ""
        },
        {
            "title": "题佛光寺",
            "content": "臧谷虽殊竟两亡，倚阑终日念行藏。已忻境寂洗尘虑，更觉心清闻妙香。孤鸟带烟来远树，断云收雨下斜阳。人间未卜蜗牛舍，远目横秋益自伤。",
            "comment": ""
        },
        {
            "title": "睡起",
            "content": "睡起日侵牖，开轩遥见山。晓风吹腊尽，芳草惹春还。烟暖莺迁谷，云低雁渡关。衰年人事减，遇酒得开颜。",
            "comment": ""
        },
        {
            "title": "句",
            "content": "舞风初学絮，带雨不成花。",
            "comment": ""
        },
        {
            "title": "花前独酌二绝句",
            "content": "老将花酒作知音，起就花前酒自斟。莫便兴来先酪酊，却妨真赏废搜吟。",
            "comment": ""
        },
        {
            "title": "春日溪桥",
            "content": "留恋春光慰病颜，无情风雨卷春还。阴阴密绿笼溪暗，细细疏红点径斑。老去益怜诗思涩，欢来聊破酒肠悭。不嫌门外无车辙，得遂衰慵一味閒。",
            "comment": ""
        },
        {
            "title": "登楼有怀",
            "content": "老愧凭阑目力昏，百年怀抱向谁论。晴空雁起云边塞，夕照人归郭外村。因记昔游惊迅晷，暂将离恨付清尊。谁人肯似边居士，远驾朱轮过雀门。",
            "comment": ""
        },
        {
            "title": "和成冠卿见寄",
            "content": "别恨频添鬓雪深，百年怀抱郁沈沈。标名不挂金银榜，涉世空坚铁石心。俗物何劳供一醉，残僧正欲伴孤吟。朱弦三弄虚檐寂，唯有清风是赏音。",
            "comment": ""
        },
        {
            "title": "岁晚怀二弟",
            "content": "和易成欢老易伤，壮游垂白未还乡。烟尘无复音书到，魂梦犹疲道路长。爆竹又惊新荐岁，屠苏空忆旧传觞。年年此日遥相忆，鸿雁何时续断行。",
            "comment": ""
        },
        {
            "title": "晓霁",
            "content": "一夜云峰卷迅雷，残红狼藉点苍苔。莺声岂解留春住，燕语虚劳唤梦回。愁寂顿疑诗思减，衰残偏感岁华摧。柳溪鱼鸟应相识，乘兴无嫌日日来。",
            "comment": ""
        },
        {
            "title": "芭蕉",
            "content": "凤翅摇寒碧，虚庭暑不侵。何因有恨事，常抱未舒心。",
            "comment": ""
        },
        {
            "title": "次李平子登台有感韵",
            "content": "落日孤云带远冈，戍楼烟瘴旧边场。疲民卒岁方怀土，远客凭高自忆乡。汉使一朝延四皓，秦诗千古吊三良。行藏此意无人解，聊借青山送酒觞。",
            "comment": ""
        },
        {
            "title": "閒居",
            "content": "无客访衰残，柴门尽日关。耽书真是癖，惜酒近成烟。苔径行搜句，茅檐卧看山。却嫌苦镜里，偏照鬓毛斑。",
            "comment": ""
        },
        {
            "title": "芍药",
            "content": "绿萼披风瘦，红苞浥露肥。只愁春梦断，化作彩云飞。",
            "comment": ""
        },
        {
            "title": "睡起",
            "content": "生涯甘分寄耕桑，山色围门水绕墙。困病久惩耽酒癖，爱閒犹有和诗忙。檐冰滴砌春犹冷，野马浮川日渐长。旧事老年多记忆，故园归梦正悠颺。",
            "comment": ""
        },
        {
            "title": "句",
            "content": "愁边日晷偏疑短，梦里江乡未当归。",
            "comment": ""
        },
        {
            "title": "次韵公才对菊见怀",
            "content": "发蓬新感二毛侵，尚阴清尊对菊斟。久拟芝兰同臭味，莫疑鱼鸟自高深。食贫岂复甘秦炙，客病空怀奏楚音。挂席无由上牛斗，漫凭流水送归心。",
            "comment": ""
        },
        {
            "title": "句",
            "content": "盘无兼味惭留客，梦厌多岐不到乡。",
            "comment": ""
        },
        {
            "title": "句",
            "content": "节物先后南北异，人情冷暖古今同。",
            "comment": ""
        },
        {
            "title": "句",
            "content": "久客交情谙冷暖，衰年病骨识阴晴。",
            "comment": ""
        },
        {
            "title": "题腾奉使祠",
            "content": "本期苏郑共扬穮，不意芝兰失后凋。遗老只今犹涕泪，后生无复识风标。西陉雁度霜前塞，滹水樵争日暮桥。追想生平英伟魄，凌云一笑岂能招。",
            "comment": ""
        },
        {
            "title": "村居偶成",
            "content": "静爱柴门野兴幽，杖藜徐步到岩丘。深林有兽鸟先噪，废圃无人泉自流。土瘠税租随力办，年丰禾黍过时收。客来不虑无供给，白酒黄鸡亦易求。",
            "comment": ""
        },
        {
            "title": "九日题峰山",
            "content": "不须歌吹上丛台，千里晴川入座来。世事难凭休挂口，生涯见在且衔杯。无情趁暖花先老，有信迎寒雁已回。遥想故园亲种菊，霜枝露蕊向谁开。",
            "comment": ""
        },
        {
            "title": "次韵李相公偶成",
            "content": "帘鸟唤归梦，竹风追夕凉。感时空有泪，却老分无方。流水依山白，孤云带日黄。无人共尊酒，散发卧藜床。",
            "comment": ""
        },
        {
            "title": "句",
            "content": "诗忙疏酒盏，俸薄减厨烟。",
            "comment": ""
        },
        {
            "title": "用峰山旧韵二首",
            "content": "信步西风寺，穷幽未宽赊。松根缠石瘦，云磴出岩斜。思爽余三唱，诗成自一家。空余几两屐。不踏渡溪槎。",
            "comment": ""
        },
        {
            "title": "东轩琴示儿子沂",
            "content": "古人无复见，但有东轩琴。一鼓高山操，因窥古人心。正声久沈埋，俚耳喧哇淫。正可自怡悦，不须求赏音。",
            "comment": ""
        },
        {
            "title": "花前独酌二绝句",
            "content": "移得名花手自栽，花知不为老人开。兴来谁是尊丧客，唯有提壶送酒杯。",
            "comment": ""
        },
        {
            "title": "用峰山旧韵二首",
            "content": "春水上堤沙，春晴散望赊。衰年花近眼，久客梦还家。映日孤鸿没，迎风双燕斜。平生江海意，早晚送浮槎。",
            "comment": ""
        },
        {
            "title": "柳溪别墅",
            "content": "安车随意饱甘肥，晚食徐行理亦齐。山市日高人未集，柴门客至饯无啼。溪桥散望携筇度，野寺牵吟信笔题。容膝易安聊知适，瓮天閒看舞醯鸡。",
            "comment": ""
        },
        {
            "title": "次韵王无竞见寄",
            "content": "客怀重倚仲宣楼，白草黄云塞上秋。山色不随尘世改，水声还抱故城流。隙中畏景那堪玩，镜里衰颜只自羞。多愧诗人苦相忆，远传佳句吊清愁。",
            "comment": ""
        },
        {
            "title": "句",
            "content": "红缬退风花著子，绿针浮水稻抽秧。",
            "comment": ""
        },
        {
            "title": "题柳溪别墅",
            "content": "雨霁风和不动尘，柳边携酒赏晴春。频来溪鸟浑相识，度水穿花不避人。",
            "comment": ""
        },
        {
            "title": "重九偶成",
            "content": "天边今日又重阳，陇树红飞雁信霜。且插茱萸慰衰鬓，莫将诗句挠回肠。歌勤皓齿人俱醉，舞恋晴晖蝶也忙。来日预期扶宿酒，未应篱菊减秋香。",
            "comment": ""
        },
        {
            "title": "次韵秋兴",
            "content": "老畏年光速，愁添旅梦多。西风著梧竹，归思入烟波。夜永凭诗遣，颜衰得酒和。故溪千树柳，谁复晒渔蓑。",
            "comment": ""
        },
        {
            "title": "句",
            "content": "岸涨鱼吹沫，山空石转雷。",
            "comment": ""
        },
        {
            "title": "溪桥早春",
            "content": "轻黄未染柳梢匀，连日溪风卷塞尘。乍暖乍寒花信晚，相呼相应鸟声频。少勤漫挟经纶策，老懒空余病患身。追忆故园桃李树，年年红紫为谁新。",
            "comment": ""
        },
        {
            "title": "句",
            "content": "玄晏暮年常抱病，子山终日苦思归。",
            "comment": ""
        },
        {
            "title": "句",
            "content": "谷虚繁地籁，境寂散天筇时。",
            "comment": ""
        },
        {
            "title": "寄田朝散善辅",
            "content": "粉署标名旧，山城识面新。青云摧劝翮，空谷滞幽人。世路谋身拙，心田育德醇。久要知可卜，倾盖已情亲。",
            "comment": ""
        },
        {
            "title": "春日书怀",
            "content": "云散交情薄，棋翻世态新。山容犹带腊，鸟语已回春。节物惊心遽，丘园入梦频。东风如解语，端笑未归人。",
            "comment": ""
        }
    ]
}