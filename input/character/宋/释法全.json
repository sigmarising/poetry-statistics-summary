{
    "dynasty": "宋",
    "author": "释法全",
    "poems": [
        {
            "title": "颂古十九首",
            "content": "八十翁翁著绣靴，踏开幽洞笑呵呵。傍人指点忘归路，不觉腰间烂斧柯。",
            "comment": ""
        },
        {
            "title": "颂古十九首",
            "content": "当门一脉透长安，游子空嗟行路难。不是人前夸俏措，金锤击碎万重关。",
            "comment": ""
        },
        {
            "title": "颂古十九首",
            "content": "七里涌头子蛤子，太阳一出口俱开。平生肝胆虽然露，狡鹘何曾逐臭来。",
            "comment": ""
        },
        {
            "title": "颂古十九首",
            "content": "石火光中烂漫游，白拈临济未同俦。掀反华岳连天黑，几个知身在御楼。",
            "comment": ""
        },
        {
            "title": "颂古十九首",
            "content": "遍身是，通身是，净洁浑身涴却屎。拽来露出猛风吹，谁教背手摸枕子。",
            "comment": ""
        },
        {
            "title": "颂古十九首",
            "content": "乱撒明珠颗颗晶，走盘应不贵金声。谁家女子能针红，一串穿来不剩星。",
            "comment": ""
        },
        {
            "title": "颂古十九首",
            "content": "日暖风和莺啭新，柳垂金线击东君。东君不惜无私力，一点花红一点春。",
            "comment": ""
        },
        {
            "title": "颂古十九首",
            "content": "几回沾水又拖泥，年老心孤不自知。游子不归空怅望，一溪流水落花随。",
            "comment": ""
        },
        {
            "title": "颂古十九首",
            "content": "昨夜深沙铸铁券，阿那律陀来合伴。醉来相打见阎，阎王握笔不能判。不能判，却相劝。彼此事同一家，更莫前思后算。",
            "comment": ""
        },
        {
            "title": "颂古十九首",
            "content": "狗子佛性无，斫额路上逢子湖。业识性在遭一口，大地全无碧眼胡。狗子佛性有，春风吹动千株柳。知而故犯可怜生，一一面南看北斗。",
            "comment": ""
        },
        {
            "title": "颂古十九首",
            "content": "布鼓当轩为击来，卧龙惊起出岩隈。千峰秀色凭谁写，一带灯江古镜开。",
            "comment": ""
        },
        {
            "title": "颂古十九首",
            "content": "钵裹饭，桶裹水，狗子咬人不露齿。堪笑韶阳老古锥，倒地至今犹未起。",
            "comment": ""
        },
        {
            "title": "闻僧举五祖颂赵州露刀剑作偈",
            "content": "鼓吹轰轰袒半肩，龙楼香喷益州船。有时赤脚弄明月，踏破五湖波底天。",
            "comment": ""
        },
        {
            "title": "颂古十九首",
            "content": "东司上不说佛法，唤来与伊劈面踏。不用重论报佛恩，将此深心奉尘刹。",
            "comment": ""
        },
        {
            "title": "颂古十九首",
            "content": "耳裹种田，满口含烟。锺馗解舞十八拍，张老乘槎上九天。",
            "comment": ""
        },
        {
            "title": "颂古十九首",
            "content": "西天人不会唐言，旱地雷声彻大千。九年面壁无人会，玉兔金乌火裹旋。",
            "comment": ""
        },
        {
            "title": "颂古十九首",
            "content": "驴觑井，井觑驴，冬瓜叶上长葫芦。会不得，莫踟蹰，定盘星上绝锱铢。",
            "comment": ""
        },
        {
            "title": "颂古十九首",
            "content": "相逢把手上高峰，四顾寥寥天宇空。一曲渔歌人不会，芦花飞起渡头风。",
            "comment": ""
        },
        {
            "title": "颂古十九首",
            "content": "马转牛回岂足夸，烂泥中刺当行家。霜刃一挥全意气，坐令千载定龙蛇。",
            "comment": ""
        },
        {
            "title": "颂古十九首",
            "content": "天高地厚寻常事，海阔山重更要论。霹雳震摧山鬼窟，独携霜剑定乾坤。",
            "comment": ""
        }
    ]
}