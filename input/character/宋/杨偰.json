{
    "dynasty": "宋",
    "author": "杨偰",
    "poems": [
        {
            "title": "绍兴己巳游洞霄",
            "content": "青山九锁隔凡缘，福地潜通小有天。古洞落花春寂寂，空山乱石水涓涓。金丹翠箬藏千岁，芝草琅玕定几年。惆怅何时谢尘事，山中长作地行仙。",
            "comment": ""
        },
        {
            "title": "题天台福圣观瀑布",
            "content": "积雪悬崖照幽谷，轰雷破石响空山。直疑天上银河水，倒泻千岩万壑间。",
            "comment": ""
        }
    ]
}