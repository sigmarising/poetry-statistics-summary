{
    "dynasty": "宋",
    "author": "高质斋",
    "poems": [
        {
            "title": "复和呈莫仲篪",
            "content": "溪石绣苔绿，溪风飘晚凉。坐久得自若，物外知谁忙。渴饮竹泉冷，饥饭松花香。春光忽云暮，□□□□阳。",
            "comment": ""
        },
        {
            "title": "纪兴",
            "content": "湖上人家万木村，白云深护读书门。年来不管头颅白，自贺清风酒一樽。",
            "comment": ""
        },
        {
            "title": "田园偶兴",
            "content": "绕檐风景接崆峒，生计年年乐岁丰。布谷声传红杏雨，□□调起绿杨风。桑麻远近千村里，禾黍高低一望中。每与邻翁相庆社，醉歌不惜酒樽空。",
            "comment": ""
        },
        {
            "title": "溪石呈李思道",
            "content": "共坐溪边石，溪清心自凉。鱼惊烟艇过，鸥笑野人忙。细草侵衣绿，飞花点鬓香。东风尘暂息，拍手送斜阳。",
            "comment": ""
        },
        {
            "title": "秋日溪亭",
            "content": "帘卷柴桑晚，深山俗驾疏。荒苔留鹤迹，落叶带虫书。竹翠侵香案，泉声漱石渠。烟霞便一枕，应笑把犁锄。",
            "comment": ""
        }
    ]
}