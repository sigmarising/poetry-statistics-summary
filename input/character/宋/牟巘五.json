{
    "dynasty": "宋",
    "author": "牟巘五",
    "poems": [
        {
            "title": "希年初度老友王希宣扁舟远访夙谊甚厚贶以十",
            "content": "有酒巾可漉，无酒榼自空。但怀停云友，相望各西东。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "题束季博山园二十首·钓台",
            "content": "穷鳞无处避，纲罟如云密。悠然钓台畔，袖手看落日。",
            "comment": ""
        },
        {
            "title": "赠罗竹山术者",
            "content": "鞾纹纸帐稻畦衲，榾柮地炉煨芋供。此是人间真富贵，莫针轻易许渠侬。",
            "comment": ""
        },
        {
            "title": "四安道中所见",
            "content": "亭亭明月无一伴，一意孤行天地间。怜我扁舟连夜发，肯分清影到苍湾。",
            "comment": ""
        },
        {
            "title": "舜举水仙梅五绝",
            "content": "雪碗冰瓯荐茗时，萧然相与对幽姿。一生肝胆何由俗，时有清风披拂之。",
            "comment": ""
        },
        {
            "title": "赵君宝宣慰别三十五年矣末由再晤近张倩仲实",
            "content": "毅斋大老除机关报绶，名节尤偏无所尊。曾是胪传第一唱，却留衣付外诸孙。挹挼柳汗初承渥，称泛霞觞共拜恩。尚记吾家多夙契，何当握手得重论。",
            "comment": "【注释】【原题】：赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答"
        },
        {
            "title": "和陈无逸中秋风雨",
            "content": "病攻我剧声摩垒，月避人深目眯糠。一盏浊醪如许障，诸余不容苦思量。",
            "comment": ""
        },
        {
            "title": "题四画",
            "content": "多情宛颈两鸳鸯，贪趁湖心错裹香。散发幽人休盪漿，夜深花露湿衣裳。",
            "comment": ""
        },
        {
            "title": "题罗御史诗",
            "content": "谏草诗篇好护持，又吟蜀井竹西时。携将高节堂前去，题作云苍也更奇。",
            "comment": ""
        },
        {
            "title": "挽师步理",
            "content": "卓尔见成鐻，超然惊绝尘。形骸脱边幅，肝膈炯精神。正自关天分，应难语俗人。谁收身后稿，隽逸更清新。",
            "comment": ""
        },
        {
            "title": "四安道中所见",
            "content": "千山过尽又行脚，惭愧道人看客勤。裹得白云欲相赠，一瓯茶复白於云。",
            "comment": ""
        },
        {
            "title": "送萧之刚",
            "content": "旬宣幕府得君重，直到千峰尽处回。闻道棠阴春更绿，不妨依旧入东来。",
            "comment": ""
        },
        {
            "title": "赠薛东湖",
            "content": "悠哉东湖水，不迎亦不随。相对澹无谈，可以乐我饥。",
            "comment": ""
        },
        {
            "title": "挽岳君举",
            "content": "五十余年事，都将作梦看。早方磨铁砚，老遂葬桐棺。蚁结途方戒，驹驰岁已阑。山前一片石，读者为悲酸。",
            "comment": ""
        },
        {
            "title": "挽王厚斋尚书",
            "content": "开庆言容悦，咸淳奏直前。每逢时宰怒，自保哲人全。垂世三千卷，归田二十年。汾亭有遗操，独拍泪潸然。",
            "comment": ""
        },
        {
            "title": "宴公孙倅乐语口号",
            "content": "后先相守是乡人，自有都梁见未曾。药玉船中频送酒，镂金胜畔又行灯。雁桥旧梦犹能记，凤阙新除自此升。一笑不妨追乐事，坐看诸县乐丰登。",
            "comment": ""
        },
        {
            "title": "南岳魏监庙曩自请奉祠恬於声利十余年来益闭",
            "content": "人生一世匆匆尔，筵帙亡何已旅酬。南岳炉头芋初熟，等閒知阅几春秋。",
            "comment": "【注释】【原题】：南岳魏监庙曩自请奉祠恬於声利十余年来益闭户读易人罕识这余托婣且契比来吴惠教五绝笃叙故旧情谊蔼然用韵复寄不足酬盛意"
        },
        {
            "title": "挽杨知俯",
            "content": "肮脏群飞外，康强七袠余。耆年犹谨礼，细字每抄书。十载甘琳馆，三州奉板舆。挂冠天未可，双犊老康庐。",
            "comment": ""
        },
        {
            "title": "题束季博山园二十首·薝蔔林",
            "content": "都将千石危，化作一林雪。尽日无别香，五月何曾热。",
            "comment": ""
        },
        {
            "title": "赠罗竹山术者",
            "content": "此君乃肯与人事，辩舌生风有竹山。何似竹林惟痛饮，嗒然臧否两相閒。",
            "comment": ""
        },
        {
            "title": "送鄣南俞教谕归里",
            "content": "试把溪堂旧谱看，三千苜蓿守酸寒。吟首只自初来瘦，疐尾方知细满难。忧患可能期学力，功名终儒冠俯尘。到家莫作多时住，趁取秋风送羽翰。",
            "comment": ""
        },
        {
            "title": "题束季博山园二十首·聚仙",
            "content": "别来五百岁，於焉驻飙驭。吴市梅子真，解后亦神遇。",
            "comment": ""
        },
        {
            "title": "挽赵止善",
            "content": "昔日三株树，彫容顿可惊。一癯危独坐，多难失孤撑。官舍煎茶梦，天涯裹饭情。无由送车后，抆泪愧平生。",
            "comment": ""
        },
        {
            "title": "次韵洪帅喜雨",
            "content": "礟车亭午作云头，喜雨亭前黍徐秋。但得人间瓯寠满，等閒万虑一时收。",
            "comment": ""
        },
        {
            "title": "次姚子敬简高司丞",
            "content": "西风小立对晴川，冷笑人间目圣颠。使事端因荔枝出，归期休在菊花前。平生漫说少陵老，终日谁陪上界仙。应是杜中鸥与鹭，诗情比旧更依然。",
            "comment": ""
        },
        {
            "title": "挽王厚斋尚书",
            "content": "清要三朝望，文章一世荣。掌纶夸独直，荷橐青群英。石室资殚洽，金赖阐所明。孤臣伤暮景，风雨自鸡鸣。",
            "comment": ""
        },
        {
            "title": "四安道中所见",
            "content": "狭路倾敧下涧隈，归牛忽带夕阳来。狂遮瞪视浑无奈，凭仗谁人拽鼻回。",
            "comment": ""
        },
        {
            "title": "梦会图",
            "content": "洛僧加满九十五，也向香山画作图。况是东坡曾嘱付，寿年多似手中珠。",
            "comment": ""
        },
        {
            "title": "四安道中所见",
            "content": "听得荒鸡第一鸣，吹灯发火饭初成。衣囊减尽浑无裌，又是萧萧带雨行。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "君能为置后，此意不可忘。峣峣峙头骨，正好玉其相。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "挽亲家孟从吾",
            "content": "东野哭其子，难存百感身。孤孙犹在抱，行路亦沾巾。满目家园树，何时泪叶春。诸生为执绋，良足化乡人。",
            "comment": ""
        },
        {
            "title": "游高园用前韵",
            "content": "蟑声紧唤客回头，依约疏僚去后秋。不是先生新句子，一山云锦费勾收。",
            "comment": ""
        },
        {
            "title": "挽师步理",
            "content": "四海东坡老，平生秦太虚。神游已冥漠，坐念更欷嘘。手墨看犹湿，心期炯未疏。堪怜畴昔语，腹痛勿驱车。",
            "comment": ""
        },
        {
            "title": "舜举水仙梅五绝",
            "content": "老通久共梅同住，好事谁令侑酒仙。变化侯王等閒耳，不堪持到影香前。",
            "comment": ""
        },
        {
            "title": "溪边钓船",
            "content": "莫出前溪去，随宜下钓钩。风波苦不恶，鲈鳜满船头。",
            "comment": ""
        },
        {
            "title": "和渔具十绝",
            "content": "披时响萧骚，卧处堆偪仄。傲然烟雨中，安知有睢泽。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "我为饥寒困，坐遣恩义疏。君固不忘我，我愧当何如。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "挽师步理",
            "content": "已饱忧患味，方收翰墨动。龙飞新进士，猿臂老将军。千里推车轴，群工愧斧斤。天乎如有意，更为续斯文。",
            "comment": ""
        },
        {
            "title": "四安道中所见",
            "content": "纷惹多岐意转猜，若为误向此中来。平生不作穷途叹，途若穷时一笑回。",
            "comment": ""
        },
        {
            "title": "和任东律山长",
            "content": "吴兴学法遍诸华，吾道元无迩与遐。今日谁能留下马，古人犹自酹先茶。肯开燕豆惊流俗，共喜皋比得当家。入手新诗惟重拜，颉颃那得并飞霞。",
            "comment": ""
        },
        {
            "title": "四安道中所见",
            "content": "落落长松不许年，轮囷扳斡欲参天。流肪已化为神物，枉损苍鳞亦可怜。",
            "comment": ""
        },
        {
            "title": "赠陈东洲",
            "content": "散发披襟颇自由，野麋见客忽惊投。新诗生怕将愁至，博学何妨与艺游。未说天边金弹子，试寻城外土馒头。不然且学伯伦醉，荷插相随死便休。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "老火犹骄气蕴隆，炉香爇罢日方中。片云忽卷天河落，顷刻难名造化功。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "题束季博山园二十首·枇杷坞",
            "content": "落落金弹丸，飞鸟不敢下。卢橘不到吴，杨梅同过夏。",
            "comment": ""
        },
        {
            "title": "宴安抚洪尚书乐语口号",
            "content": "琱戈红旆辔如丝，暂为君王镇左畿。下鹄池边新有诏，卧龙山畔又催归。共看阁老今黄闼，却笑门生也绣衣。起舞祝公千岁寿，蓬莱云气正霏霏。",
            "comment": ""
        },
        {
            "title": "和渔具十绝",
            "content": "买得五泻舟，江硝落我手。呼儿下笥去，此事渠能了。",
            "comment": ""
        },
        {
            "title": "四安道中所见",
            "content": "一溪百折渡复渡，寻日如行纠篆中。自叹劳生欲飞去，琴高借我赤鯶公。",
            "comment": ""
        },
        {
            "title": "寄昌化孙梅泉",
            "content": "挥手秦稽信宿然，未行俄已两週天。云缄尺素惟开后，雪辊双溪恐堕前。高谊谁能似孙宰，旧题应复记苏仙。何时布袜青鞋去，摘野芎苗古寺边。",
            "comment": ""
        },
        {
            "title": "南岳魏监庙曩自请奉祠恬於声利十余年来益闭",
            "content": "阿囝离鸾嗟嘱耳，谁陪老妇祭瓶盆。二雏幸足宽怀抱，共说河汾有外孙。",
            "comment": "【注释】【原题】：南岳魏监庙曩自请奉祠恬於声利十余年来益闭户读易人罕识这余托婣且契比来吴惠教五绝笃叙故旧情谊蔼然用韵复寄不足酬盛意"
        },
        {
            "title": "希年初度老友王希宣扁舟远访夙谊甚厚贶以十",
            "content": "人生百年内，荣华仅少选。何似鸡黍约，岁晚长相见。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "秋江晚渡图",
            "content": "晚来江上鲁鱼风，十里青山一望中。自是欲归人意急，等閒付与济川功。",
            "comment": ""
        },
        {
            "title": "四安道中所见",
            "content": "支离病骨倦泥行，拎向蓬窗睡到明。绕鬓秋蚊故相恼，更求底物是亲情。",
            "comment": ""
        },
        {
            "title": "赵君宝宣慰别三十五年矣末由再晤近张倩仲实",
            "content": "南屏环拥翠云堆，谁遣精庐特地开。祭酒先生甘隐遁，燃藜太乙忽飞来。胸中礧磈五千卷，门外芙蕖十万栽。白日竟抛妻子去，群仙携手上瑶台。",
            "comment": "【注释】【原题】：赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答"
        },
        {
            "title": "题束季博山园二十首·寒湫",
            "content": "澄然蓄清浏，百尺往往深。不放寒沤发，可以观我心。",
            "comment": ""
        },
        {
            "title": "题束季博山园二十首·桃源",
            "content": "桃源逃不彻，真境宛在目。要令千载下，知有古风俗。",
            "comment": ""
        },
        {
            "title": "次韵",
            "content": "大海相环宛一洲，浮沤乍起已千秋。三壬笑向人间世，四癸时寻物外游。我辈安能知许事，平生未若乐斯丘。开窗翠竹时丁对，更说诸余总谬悠。",
            "comment": ""
        },
        {
            "title": "题四画",
            "content": "天气融和冻已开，桃花浪暖亦佳哉。人生办取东尉，底用一双鸂鶒来。",
            "comment": ""
        },
        {
            "title": "赵君宝宣慰别三十五年矣末由再晤近张倩仲实",
            "content": "橘园亭畔市多尘，曲院桥边境转清。山色湖光精舍敞，笔床茶灶钓铅轻。奈何一字不堪煮，且与三贤相并行。笑问寿藏何早计，不妨更学赵台卿。",
            "comment": "【注释】【原题】：赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答"
        },
        {
            "title": "约家性存",
            "content": "萧条今尚有谁来，老尽荒庭一树梅。多谢高情肯相过，冲寒自起扫苍苔。",
            "comment": ""
        },
        {
            "title": "有翅天马图",
            "content": "何年尘镜昏乍洗，金背涌出差主怪诡。自古空言马生角，今乃见马生两翅。恐是渥洼种，往往感龙气。龙惟神，飞行天，若傅两翅何足贵。想似穆天子会瑶池，肉多身重不得飞。一朝乘之逍遥出六合，奔风轶电那容追。万里一日未旰，当时从官无乃疲。或云车辙马迹往往有，如此安用彼翅为。徒留诞谲诳后世，我原观者列勿疑。我闻西王母，参目而虎首，物以类应固宜尔。",
            "comment": ""
        },
        {
            "title": "送李际可婺源学录",
            "content": "乃祖当年洗日功，特书赖有紫阳翁。此邦况是渊源地，好玩遗编振绪风。",
            "comment": ""
        },
        {
            "title": "黄元静饮客蒲莲海中殊胜绝",
            "content": "扁舟径入芙蕖国，一笑俱非褦襶人。低拂柳阴偏障暑，活烹芡觜快尝新。小巾脱去我先醉，大榴取来渠更真。啜酹数觥诗兴发，羡君越漾老精神。",
            "comment": ""
        },
        {
            "title": "饯高仁卿农丞奉使还北",
            "content": "别来五度见重阳，草草宾朋共此觞。听得酒边新句子，可人负味故难忘。",
            "comment": ""
        },
        {
            "title": "新城罗氏棣华堂",
            "content": "中和偶向此枝藂，友爱当知吾意同。十世共居尤盛整，受奖三代共春风。试看华萼相扶处，正在闺门载翕中。昭谏而来名节伟，更添新记与无穷。",
            "comment": ""
        },
        {
            "title": "题束季博山园二十首·石桥",
            "content": "神仙好狡狯，空飞万里行。石桥小如许，铁杖响彭铿。",
            "comment": ""
        },
        {
            "title": "挽陈本斋尚书",
            "content": "天俾公多寿，人知道不孤。超然一室内，不与万波俱。甲子机关报诗稿，烝尝旧布襦。何妨传遗老，文字照龟趺。",
            "comment": ""
        },
        {
            "title": "四安道中所见",
            "content": "千颗丰融怕日侵，楮生调护贵於金。直须待折囊封了，方见冰霜一片心。",
            "comment": ""
        },
        {
            "title": "跋恩上人诗",
            "content": "把断风光不许通，坐天目顶月明中。下方雷作婴儿叫，莫是山僧耳太聪。",
            "comment": ""
        },
        {
            "title": "题束季博山园二十首·梅岩",
            "content": "幽人读书处，皎皎霜月烂。香影不可掇，高花在岩畔。",
            "comment": ""
        },
        {
            "title": "和渔具十绝",
            "content": "即此暗庚冰，醉棹舞波面。何似宫亭湖，为我觅如原。",
            "comment": ""
        },
        {
            "title": "题束季博山园二十首·弈仙",
            "content": "好著在眼前，世上少人觉。留此妙不传，付与神仙著。",
            "comment": ""
        },
        {
            "title": "猿鹿图",
            "content": "野鹿正周张，猿投两臂长。由基方逞巧，何似总相忘。",
            "comment": ""
        },
        {
            "title": "四安道中所见",
            "content": "苍凉初日破林霏，几度言归今得归。兀兀篮舆续残梦，门前儿女挽人衣。",
            "comment": ""
        },
        {
            "title": "方竹杖",
            "content": "此君久不见，岁晚伴华颠。直节要到底，勿论方与圆。",
            "comment": ""
        },
        {
            "title": "次韵李侯喜雨",
            "content": "谁似当年召信臣，天教来此活疲民。水乡怕旱相传古，甘澍随车总是春。坐看丰登成乐岁，只将恺悌对明神。已闻宣布形歌咏，宾主殷勤用意新。",
            "comment": ""
        },
        {
            "title": "奉寄沈公介石老仙",
            "content": "不贪富贵即神仙，茗碗香炉古易编。谁向急流能勇退，方知介石是几先。三危露下闻清唳，九锁山中断俗缘。喜有诗有相共住，何时一笑醉丹泉。",
            "comment": ""
        },
        {
            "title": "次韵寄史彦明",
            "content": "等閒看尽弁衡毗，旁郡聊从捧檄驰。候管乍披新定志，邮筒忽见故人诗。君方清绝行明镜，我正摧颓据槁枝。为喜彩衣还膝下，椒柈趁得颂花时。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "自言勤教督，灯火与之对。渊明定不孤，门户期汝大。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "句",
            "content": "翻手可覆手，曲身成直身。",
            "comment": ""
        },
        {
            "title": "三禽２",
            "content": "风里空余碧玉柯，离离秋子不胜多。莫教却向人间语，金井银床愁奈何。",
            "comment": ""
        },
        {
            "title": "和本斋止酒",
            "content": "羡渠痛饮日亡何，一石如髠亦未多。曲米春浓禁不撤，酒肠笑我本无它。",
            "comment": ""
        },
        {
            "title": "题束季博山园二十首·绿绕",
            "content": "绿醅春滟滟，绿水烟渺渺。百年散诞内，空以愁自绕。",
            "comment": ""
        },
        {
            "title": "拂菻天马图",
            "content": "赤手谢衔辔，踏蹴翻九衢。健哉此女子，果胜大丈夫。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "一朝忽在眼，喜极生悲酸。老泪如撒菽，泪尽气亦阑。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "孤雁",
            "content": "如何苦作断肠声，度尽关山失弟兄。万里他乡谁是伴，单栖半夜若为情。鷚鷚每叹众人薄，落落孤将一意行。只恐影沉湘水后，更无来者继高名。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "九日把寿酒，时节无差池。我生秋已老，菊荒而崩篱。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "文性之惠蛤蜊绿橘",
            "content": "二珍胥会到柴关，诗为高情趁早还。海上便如逢若士，橘中应不减商山。可人风味知渠隽，老我形容有许颃。快击黄包烹紫壳，为君呼酒一开颜。",
            "comment": ""
        },
        {
            "title": "挽杨知俯",
            "content": "见说佳眠食，遗身疾自无。方期操几杖，俄已易床肤。久读耆旧传，仍联嫁娶图。湘岑望不到，洒泪向天隅。",
            "comment": ""
        },
        {
            "title": "题四画",
            "content": "积雪凝寒不肯融，梅花佇立待春风。嫩波正比鸭头绿，厚叶休嗤鹤顶红。",
            "comment": ""
        },
        {
            "title": "题德范弟三香图",
            "content": "水仙侑食老逋家，更著江南小白花。三雅如渠好兄弟，众芳未许以肩差。",
            "comment": ""
        },
        {
            "title": "张敞画眉图",
            "content": "眉妩臣罪小，君王一笑休。明日章台路，便面越风流。",
            "comment": ""
        },
        {
            "title": "倦书图",
            "content": "谁道春酣雨不禁，蒙笼眼色透云屏。著人花气深於雾，却是三郎睡未醒。",
            "comment": ""
        },
        {
            "title": "和仲实秋兴",
            "content": "金飙吹暑顿然清，闻早空庭一叶惊。拄颊偏宜对朝爽，挥毫正好赋秋声。镜中髯短休烦镊，壁上弦閒不受檠。志士由来多慷慨，何如百啭听莺鸣。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "眼前物意颇昭苏，未省郊原遍也无。更觅洗车三日雨，普教大地活焦枯。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "题戚子云五云图",
            "content": "一从鳌去波翻海，梦断蓬莱不可寻。当日五云依约处，有人掩卷自微吟。",
            "comment": ""
        },
        {
            "title": "挽赵春谷",
            "content": "子美转同谷，灵均怀此都。修名千载短，多难臣饮孤。天意终难料，心期自不渝。西风吹更急，萧索间泉途。",
            "comment": ""
        },
        {
            "title": "挽成峨峰",
            "content": "轻举游帷宅，高辞神武门。赐湖分老监，遗笏付诸孙。玉映神尤朗，丹成道自真。只应峨顶月，万里照仙魂。",
            "comment": ""
        },
        {
            "title": "题四画",
            "content": "金飚争放木夫容，蘸影清波分外红。玉立前庭一公子，丰禁不与欲人同。",
            "comment": ""
        },
        {
            "title": "游高园用前韵",
            "content": "儘渠弦索辊春雷，丁对清风君子哉。凉观主人归未得，不妨却许蜀人来。",
            "comment": ""
        },
        {
            "title": "四安道中所见",
            "content": "姑溪小队带薰风，笳鼓欢迎鹤发翁。三十九年成一梦，几多陈迹泪痕中。",
            "comment": ""
        },
        {
            "title": "四安道中所见",
            "content": "生怕秋虫稻把稀，腰鎌争出傍晴辉。尻高首下泥中鹤，啄得黄云尽始归。",
            "comment": ""
        },
        {
            "title": "题束季博山园二十首·瑞雪",
            "content": "轮囷肖天巧，沾{上雨下对}含雨意。惟应野老知，此是丰年瑞。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "神佑薛惟及物深，中间感应妙精勤。要知应处还为感，终始惟当秉一心。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "燕交代□□乐语口号",
            "content": "两君先后缔交承，一笑何防玉斚倾。驰驲催人来异渥，卧龙留客自多情。告新听说三年最，叙最欣寻再世盟。天上除书人已到，便看鹄立侍通明。",
            "comment": ""
        },
        {
            "title": "舜举水仙梅五绝",
            "content": "当代涪翁有素评，此花雅合唤梅兄。玉宸殿上重差次，可是诗人许与轻。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "扁舟过寂寞，十诗继骚雅。定是王弘孙，犹记南山下。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "赠薛东湖",
            "content": "抱疴蓬庐下，白日背我驰。我生已如此，天命复奚疑。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "几度看云眼欲穿，不应气数总关天。去年兵又今年旱，守也於民自豪缘。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "题束季博山园二十首·西崦",
            "content": "行行西崦西，螟色苍然入。芸芸各归根，我亦坐内息。",
            "comment": ""
        },
        {
            "title": "挽赵碧兰母刘氏",
            "content": "苗裔真王后，仪型老监同。庭惟参玉树，气未感秋蓬。衣制先期具，舟藏半夜空。故应芳懿在，位刻贲幽宫。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "怜彼武昌柳，摇落向江潭。虚名竟何益，北斗与箕南。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "希年初度老友王希宣扁舟远访夙谊甚厚贶以十",
            "content": "行年似启期，颜发日夜改。此身尚我累，橡栗时自采。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "南岳魏监庙曩自请奉祠恬於声利十余年来益闭",
            "content": "全真闭户魏不琢，二纪怡然外世荣。留得诗名皮陆集，到君句法有余清。",
            "comment": "【注释】【原题】：南岳魏监庙曩自请奉祠恬於声利十余年来益闭户读易人罕识这余托婣且契比来吴惠教五绝笃叙故旧情谊蔼然用韵复寄不足酬盛意"
        },
        {
            "title": "胡孙图",
            "content": "山果包已尽，充然两嗛中。雄雌自相命，槲叶老秋风。",
            "comment": ""
        },
        {
            "title": "和汴教耶律伯明",
            "content": "翩然来自旧京华，历数山河不谓遐。往已农药惟重黍，玄谈未了更浇茶。南游句好俄惊座，东道情深未忆家。也欲卫州门外去，一声长啸入烟霞。",
            "comment": ""
        },
        {
            "title": "毗山之居不皆竹也而其所尚友独在竹遂擅此山",
            "content": "山人犹未出山时，风月云烟总为诗。笑问年来间何阔，此盟应有此君知。",
            "comment": "【注释】【原题】：毗山之居不皆竹也而其所尚友独在竹遂擅此山予观野纵横陈荆扉半启小舟划柳下不觉欣然呼渡径入万竹烟霏中山灵颇怪俗客何自来耶因留诗云"
        },
        {
            "title": "己已秋七月不雨人心焦然乃戊午斋宿致城隍清",
            "content": "休休早稻已焦卷，晚稻摇风更可怜。枯尽百源无一滴，老龙何处卷云眠。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "白贲",
            "content": "致节虽云贲则亨，含章内照乃为真。离明外附天光发，艮止中存道体纯。玉质未雕虹贯日，素功后绘物生春。也应笑我元犹白，不比羔羊正直人。",
            "comment": ""
        },
        {
            "title": "宴黄倅乐语口号",
            "content": "向来南岳凤曾鸣，再驾缇屏又一星。文物君谟丹荔谱，江山白傅百花亭。舂容相与频呼斚，肯綮争看妙发硎。紫橐青氊吾旧物，孔鸾行矣集明廷。",
            "comment": ""
        },
        {
            "title": "挽王厚斋尚书",
            "content": "文献遗诸老，风霜鲁殿余。斯人不可赎，吾道意何如。永念年家好，曾联选部居。无由陪缟送，东望泪沾裾。",
            "comment": ""
        },
        {
            "title": "挽成峨峰",
            "content": "吾叔联姻好，当年记汉嘉。回头一甲子，遗恨满天涯。尚喜长庚老，俄闻大耋嗟。区区论畴昔，何处挹蜚霞。",
            "comment": ""
        },
        {
            "title": "舜举马",
            "content": "常得奚官剪拂齐，也思骧首一长嘶。好随便面章台去，柳色如烟路不泥。",
            "comment": ""
        },
        {
            "title": "挽陈本斋尚书",
            "content": "在昔实斋老，公能继盛名。平生守师说，晚岁萃儒荣。禋赦原兵祸，台纲忤物情。抽身甬东去，腾上几公卿。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "英英君令弟，介烈夙所秉。就死得处所，我意复何恨。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "赠东皋讲师",
            "content": "飞锡曾闻五台去，云间瑞相是耶非。峨眉清现更奇绝，万里白头吾未归。",
            "comment": ""
        },
        {
            "title": "挽杨知俯",
            "content": "蜀有古爱直。公为令子孙。驻原曾婉画，治狱辄平反。槁落荣观尽，纡徐雅道存。灵光洞劫火，德齿晚弥尊。",
            "comment": ""
        },
        {
            "title": "和本斋止酒",
            "content": "病余井臼不任劳，欲饮无钱可是高。一笑犹堪谁空腹，少陵诗里学燋糟。",
            "comment": ""
        },
        {
            "title": "题高丽字迹",
            "content": "片纸殷勤赠跋篇，来从箕子旧朝鲜。六经原不经秦火，好为刊传惠后贤。",
            "comment": ""
        },
        {
            "title": "梦会图",
            "content": "觉来犹记旧仪型，趺坐无言月满庭。毕竟是因还是想，不妨重举青斋铭。",
            "comment": ""
        },
        {
            "title": "题束季博山园二十首·东壑",
            "content": "云卧不禁冷，误把岩扃触。翻动若木枝，红光被空曲。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "吾女去二穉，何处吞声器。忠孝果何辜，神理谅未烛。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "相如抚琴",
            "content": "不负百年心，琴中托意深。如何浑忘却，犹费白头吟。",
            "comment": ""
        },
        {
            "title": "挽唐学宾",
            "content": "奕世诗书味，端知积庆长。於人不畦畛，为世作津梁。肯助鲁修泮，能令齐发棠。阴功天所相，食报在诸郎。",
            "comment": ""
        },
        {
            "title": "题陆起潜皆山楼",
            "content": "醉翁朝暮四时景，谁遣描摹入此图。唤作皆山真个是，携来到处与之俱。也曾佳客相陪否，亦有清泉可酿无。更喜一般僧侣旧，高楼百尺俯尘区。",
            "comment": ""
        },
        {
            "title": "挽张师道",
            "content": "在昔台州守，先人事分多。通家能记忆，上冢每来过。老我病未死，送君情奈何。贤哉幸有子，健翮看云摩。",
            "comment": ""
        },
        {
            "title": "四安道中所见",
            "content": "薄酒三杯醉不成，雨敲疏瓦见分明。破衾判作空阶滴，滴到乾时也解晴。",
            "comment": ""
        },
        {
            "title": "宴交代杨寺丞乐语口号",
            "content": "眉间黄色喜浮浮，天遣鸾皇为相攸。新绾丝纶归右掖，旧游泉石记南州。春风自满甘棠国，晓雪初晴杜若洲。乐饮更为三百住，邦人未许别贤侯。",
            "comment": ""
        },
        {
            "title": "王梅泉生日惠诗次韵答之",
            "content": "堪笑衰翁作计狂，又随笭箵到鱼梁。未秋早觉凋蒲柳，已老安能种豫章。谁似读骚仍饮酒，有时赞易自焚香。梅边有约君应记，但愧年来久覆觞。",
            "comment": ""
        },
        {
            "title": "和本斋止酒",
            "content": "生僧市酒赤如霞，难效当年老阿嘉。一任花前杀风景，破除旧赐小龙茶。",
            "comment": ""
        },
        {
            "title": "舜举水仙梅五绝",
            "content": "横出一枝谁与并，整青葱佩立多时。窗明几净好风日，移向此中渠不知。",
            "comment": ""
        },
        {
            "title": "予方卧病税院刘君以画梅坚索诗口占遣之",
            "content": "今年四野赤如赭，安有吟情至此花。何况病夫空百妄，只於真实认根芽。",
            "comment": ""
        },
        {
            "title": "题择庵云山图",
            "content": "老圆画里也藏机，云抹前山冻不飞。寸许塔尖何处市，扁舟腊日房僧归。",
            "comment": ""
        },
        {
            "title": "挽姚景春",
            "content": "昔在仙都世，人称善士门。丘山叹华屋，风雨长孤根。鹤瘦空余影，鸿冥更断魂。植斋书万卷，喜有外孙存。",
            "comment": ""
        },
        {
            "title": "四安道中所见",
            "content": "中秋有约竟须归，未到家时月已随。不合尽情看到晓，今宵杀漫雨垂垂。",
            "comment": ""
        },
        {
            "title": "题戚子云五云图",
            "content": "身在山中不见山，却因远看更孱颜。煌煌三秀如堪采，拂石眠云未忍还。",
            "comment": ""
        },
        {
            "title": "和渔具十绝",
            "content": "呼风忙趁鱼，一片如掌大。且等后船来，过船犹早在。",
            "comment": ""
        },
        {
            "title": "四安道中所见",
            "content": "何事区区外谍光，五浆先馈岂其当。儘渠争炀仍争席，物我而今已两忘。",
            "comment": ""
        },
        {
            "title": "送种晋辅长和靖",
            "content": "传家气脉固深长，挟策来登和靖堂。南渡金声元不泯，西庵草色可能荒。要知持守为涵养，好把精微重发扬。共喜兹帏得甘旨，他时远到未渠央。",
            "comment": ""
        },
        {
            "title": "题束季博山园二十首·山亭",
            "content": "扪萝上复上，未省所历高。忽与归鸿值，万里一羽毛。",
            "comment": ""
        },
        {
            "title": "四安道中所见",
            "content": "可是茅冈太无赖，苦要钱足刺船行。却闻官路相将近，便觉山舆陡顿轻。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "龙辀欲驾已多时，父老遮留一日迟。秋菊寒拉何心报，精勤更写送神诗。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "次韵九日寄史推",
            "content": "弁有山兮水有湄，登临舍此复何之。发疏帽脱狂嘲后，雁过江涵感慨时。盛府主宾具好事，满城风雨苦吟诗。人生自可行乐耳，剑首功名但一吹。",
            "comment": ""
        },
        {
            "title": "四安道中所见",
            "content": "依约茅茨傍翠微，炊烟孤起半开扉。早禾趁日连耞闹，老荚争风拍板飞。",
            "comment": ""
        },
        {
            "title": "和渔具十绝",
            "content": "荧荧枯蚌中，急雪洒不灭。西风明日晴，双花为侬结。",
            "comment": ""
        },
        {
            "title": "饯高仁卿农丞奉使还北",
            "content": "好农使者惯经常，归路西风水国凉。但使人皆歌美稷，故应此即是甘棠。",
            "comment": ""
        },
        {
            "title": "和本斋止酒",
            "content": "闻公久矣空诸妄，止酒真成一事无。旧说蜜殊惟饮蜜，不妨试候小风炉。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "渊明六十三，我已多数秋。未死亦偶然，神仙殊谬悠。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "送娄伯高游吴",
            "content": "桃花水暖清明前，长堤柳色青如烟。男儿年少重意气，春风买醉吴江船。西湖三月春更好，笙歌锦绣神仙鸟。紫燕楼深翠黛间，碧罗天净杨花老。兴亡往事置勿论，千金不惜酬歌尊。酒酣莫作后庭曲，游人思断江南魂。去去知君访陈迹，吴山吴水青历历。花残钿碎馆娃空，春草年年为谁碧。君行正乐我为愁，白发送君思旧游。平生漫浪无似我，努力功名须黑头。",
            "comment": ""
        },
        {
            "title": "月轩",
            "content": "坐叹冰轮吐复吞，长风忽为拂霾昏。褰开万里无纤翳，到处人家月满轩。",
            "comment": ""
        },
        {
            "title": "毗山之居不皆竹也而其所尚友独在竹遂擅此山",
            "content": "指点山居向那边，闭门花木养风烟。邻人不馔苍玉束，一一而今欲造天。",
            "comment": "【注释】【原题】：毗山之居不皆竹也而其所尚友独在竹遂擅此山予观野纵横陈荆扉半启小舟划柳下不觉欣然呼渡径入万竹烟霏中山灵颇怪俗客何自来耶因留诗云"
        },
        {
            "title": "题束季博山园二十首·南涧",
            "content": "青青南涧芹，雪消春已动。如闻修废苋，岩半发流湩。",
            "comment": ""
        },
        {
            "title": "挽陈本斋尚书",
            "content": "有意超尘俗，无心爱夕晖。劝餐惟屡却，持璧竟全归。得正复奚憾，偷生良所非。传家孙子盛，端不坠前徽。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "渊明咏三士，讲学马队间。斯道幸不广，石高媲庐山。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "连宵接软语，共说梦中梦。聚行时未多，归骖忽已动。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "挽赵春谷",
            "content": "北弁方胥会，西崦遽莫追。津梁摩诘病，台沼雍门悲。鹤有还家梦，乌无反哺期。泷冈松槚近，足慰九原思。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "别饯别尤苦，辗转那得寐。后会倘可期，握手三致意。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "君留剑水浔，我卧弁峰下。十书九不到，思君无日夜。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "癸犯人日送李千秋还杭",
            "content": "喜闻罨画初回棹，便拎共公吟过春。何事客乡还送客，今朝人日更愁人。风吹杯面梅花老，路转裙腰草色新。只恐西湖留不住，重来好为活疲民。",
            "comment": ""
        },
        {
            "title": "四安道中所见",
            "content": "归途拎向城中去，论旧翻惊人已非。怅望敬亭烟雨外，平生漫说谢玄晖。",
            "comment": ""
        },
        {
            "title": "三禽",
            "content": "何处飞来把修竹，数声圆活梦还惊。雨鸠那解知人意，寂寞梨花雨又晴。",
            "comment": ""
        },
        {
            "title": "四安道中所见",
            "content": "崎岖踏破布行缠，负米担盐似蚁缘。为羡生涯随处足，五湖鲑菜范公船。",
            "comment": ""
        },
        {
            "title": "和陈无逸木犀",
            "content": "秋旻金气正高张，并作西风一夜凉。何处杯中无白堕，如今扇底有黄香。自惭老卉如犀秃，却笑春花为蝶狂。胜赏清吟两奇绝，吴山横过即仙乡。",
            "comment": ""
        },
        {
            "title": "送恩上人还云门",
            "content": "澈师何处觅遗踪，坐听云门寺里钟。正自年来苦行脚，个中元自有千峰。",
            "comment": ""
        },
        {
            "title": "己已秋七月不雨人心焦然乃戊午斋宿致城隍清",
            "content": "五神萃止足精神，迅发风霆一欠伸。能事莫嫌相迫促，门前多少望霓人。",
            "comment": "【注释】【原题】：己已秋七月不雨人心焦然乃戊午斋宿致城隍清源渠渡龙君赘山五神于州宅以祷始至雨洗尘自是间微雨辄随止旱气转深苗且就槁要神弗获某忧惧不知所出越癸亥日亭午率郡僚吏申祷於庭未移顷雨大挚旄穉呼舞皆曰神之赐也某既拜贶又明日以神归念无为神报者乃作送神之诗七章以侈神功且又以"
        },
        {
            "title": "饯高仁卿农丞奉使还北",
            "content": "装轻路稳好兼程，还向鵷班侣隽英。自叶流根谁识此，老农摩腹送余生。",
            "comment": ""
        },
        {
            "title": "四安道中所见",
            "content": "木瓜已过折山来，黄帕封林未敢开。想见白沙红照里，绣纹冷落见奇魂。",
            "comment": ""
        },
        {
            "title": "题束季博山园二十首·安乐窝",
            "content": "冷石眠夏天，冰室透毛骨。所以安乐窝，大暑苦不出。",
            "comment": ""
        },
        {
            "title": "题束季博山园二十首·小谷帘",
            "content": "泉脉十字过，石帘千里通。汲来聊煮茗，风味故应同。",
            "comment": ""
        },
        {
            "title": "右军书裙贴",
            "content": "戏将墨妙写烟云，晓起惊呼失素裙。尽洗当年羞涩态，从今不比旧羊欣。",
            "comment": ""
        },
        {
            "title": "四安道中所见",
            "content": "儿能忍渴留佳醖，我亦开包得快梨。自笑初无泥可洗，颓然还得醉如泥。",
            "comment": ""
        },
        {
            "title": "约家性存",
            "content": "春风小语记怀岷，二十年中臂屈伸。自发遗民几人在，重来老鹤更精神。",
            "comment": ""
        },
        {
            "title": "题水竹居",
            "content": "绕屋清波隔翠绡，鱼鳞发发鸟悠清。画阑影漾清涟动，书几阴来绿雨摇。文采巧当鲛杼薄，秋声微度玉笙娇。岂惟钓艇终堪击，况是佳人不待招。",
            "comment": ""
        },
        {
            "title": "送程茂叔",
            "content": "天涯忽送非常喜，阿囝斑衣郎罢前。话尽青灯十年事，床头周易故依然。",
            "comment": ""
        },
        {
            "title": "送程茂叔",
            "content": "真成有子万事足，何况人生七十稀。莫道梅花遮五岭，头轻月朗去如飞。",
            "comment": ""
        },
        {
            "title": "都梁北乡士多好学有向君敏衡者一日访予语甚",
            "content": "廉崖千仞孰能干，一见令人毛发寒。可以人而不如石，我当为石共衣冠。",
            "comment": "【注释】【原题】：都梁北乡士多好学有向君敏衡者一日访予语甚质气甚夷礼甚虔予心异之间为予言曰家故沅徙也今所居有溪实自沅来乃筑室聚书其上以教子弟因心沅溪书舍名之而其亭则曰无加盖其地旧号无加庄以其东止於石西止於岸南止於路北止於泉也愿有以发之予既为籀右书二颜而向君复以所谓廉崖者諗"
        },
        {
            "title": "都梁北乡士多好学有向君敏衡者一日访予语甚",
            "content": "书满精庐芷绕门，门前流水出於沅。夫君自得濂溪意，直向沄沄认本原。",
            "comment": "【注释】【原题】：都梁北乡士多好学有向君敏衡者一日访予语甚质气甚夷礼甚虔予心异之间为予言曰家故沅徙也今所居有溪实自沅来乃筑室聚书其上以教子弟因心沅溪书舍名之而其亭则曰无加盖其地旧号无加庄以其东止於石西止於岸南止於路北止於泉也愿有以发之予既为籀右书二颜而向君复以所谓廉崖者諗"
        },
        {
            "title": "和渔具十绝",
            "content": "轻圆兀其颠，不受暑雨厄。时将篷外挂，旋转卷七泽。",
            "comment": ""
        },
        {
            "title": "谢李侯枉过",
            "content": "鸣驺穷巷忽相过，其奈将迎窘步何。每望故都身不羽，欲赓机关报句砚。篮舆端复为公出，泥饮叭应说尹多。却是旁观工指点，若为公锦杂渔蓑。",
            "comment": ""
        },
        {
            "title": "赠东皋讲师",
            "content": "东皋何事字无功，讲罢应知万法空。时枕苕溪作归梦，临平一路藕共风。",
            "comment": ""
        },
        {
            "title": "山礬图",
            "content": "玉殿何劳定等差，弟兄俱是老涪受奖。季方也与新名字，免得人呼作玚花。",
            "comment": ""
        },
        {
            "title": "送屠存博教授溧水",
            "content": "直道方心古所难，任渠俗眼笑儒冠。子龙有屋犹黄壤，老郑无氈漫冷官。一片湖光清客署，三州鼎足屹书坛。只应翠绿迎人意，岁月功名正好看。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "平生遇初度，何曾具盘筵。感君知我意，老泪更潸然。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "赵君宝宣慰别三十五年矣末由再晤近张倩仲实",
            "content": "伯子尧夫豪杰人，四时佳致四时春。静能观动一机活，会复乘元千克淳。造物生生还化化，世情故故又新新。不妨长尚亭中醉，自觉冲融气味真。",
            "comment": "【注释】【原题】：赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答"
        },
        {
            "title": "四安道中所见",
            "content": "分明路入茶山去，唤起昏昏嗜睡翁。共笑翁来已差晚，珍芽秀甲老秋风。",
            "comment": ""
        },
        {
            "title": "挽赵春谷",
            "content": "堕地追风骥，垂天驾海鹏。嗟哉中道止，藉甚到今称。几士待举火，一生甘饮冰。居然使跖寿，念此拂人膺。",
            "comment": ""
        },
        {
            "title": "次韵李千秋中秋",
            "content": "节物诗情总索然，漫将梨栗当盘筵。堪怜永夜空樽月，记取衰翁断酒年。十日尚留花影在，两瓶便作竹根眠。分明破戒缘佳句，免使和童诮禁烟。",
            "comment": ""
        },
        {
            "title": "和渔具十绝",
            "content": "彼已苦其密，此犹患其疏。欢呼试新纲，一举双白鱼。",
            "comment": ""
        },
        {
            "title": "贾节庵冒夏暑越修涂过我苕霅情谊甚厚令闻古",
            "content": "事故不可料，柯烂棋局更。两家骨肉内，往往隔死生。",
            "comment": "【注释】【原题】：贾节庵冒夏暑越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔"
        },
        {
            "title": "舜举水仙梅五绝",
            "content": "檀晕金杯两擅奇，晚风并作一香吹。此中毕竟同还别，付与司南鼻孔知。",
            "comment": ""
        },
        {
            "title": "宴交代赵寺丞乐语口号",
            "content": "帝教云牧重云山，柱辄清朝玉立班。八月星槎来海上，九天藜杖照人间。烦公政事文章手，开此江山父老颜。若到西湖应记取，明年此日看徵环。",
            "comment": ""
        },
        {
            "title": "答朱芗林见寄",
            "content": "天目群仙帝所毗，别来引领但神驰。分明输与芗山老，活脱吟成玉局诗。论旧惊心几甲子，扶羸笑觅一筇枝。如公再合幡然起，勿恋春先笋蕨肥。",
            "comment": ""
        },
        {
            "title": "赵君宝宣慰别三十五年矣末由再晤近张倩仲实",
            "content": "平生知旧一李友，别后长关白板扉。偶有客来孤鹤起，也无人觉小舟归。儘渠俗子频相恼，只恐仙禽未肯飞。莫笑爨琴并煮鹤，醉眠林下两忘机。",
            "comment": "【注释】【原题】：赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答"
        },
        {
            "title": "失题",
            "content": "篇章保事等嬉游，尚想挥毫剪烛秋。从古杀青徒自苦，只今醉墨可能求。忽传鹭立沙头句，又见鸿归天外州。补研去来须猛省，不由自己更谁由。",
            "comment": ""
        },
        {
            "title": "题束季博山园二十首·第一溪",
            "content": "倚阑发长啸，援笔记旧游。想见同来者，俱非第二流。",
            "comment": ""
        },
        {
            "title": "四安道中所见",
            "content": "斧斤不贷老根株，素节苍皮委路隅。忆昨此中逃午暑，前知愧不及尧夫。",
            "comment": ""
        },
        {
            "title": "南岳魏监庙曩自请奉祠恬於声利十余年来益闭",
            "content": "谁知白鹤早登门，遗墨犹余屋漏痕。师友百年同慧脉，固应自有不云存。",
            "comment": "【注释】【原题】：南岳魏监庙曩自请奉祠恬於声利十余年来益闭户读易人罕识这余托婣且契比来吴惠教五绝笃叙故旧情谊蔼然用韵复寄不足酬盛意"
        },
        {
            "title": "和本斋止酒",
            "content": "白家老瓦惯从游，和气如春不汝邮。近日更谁嫌外酒，梦成燥吻吸青丘。",
            "comment": ""
        },
        {
            "title": "赠罗竹山术者",
            "content": "鱼须翠碧都抛却，重糈今居卜隐中。门外有来能握粟，为渠满意说年丰。",
            "comment": ""
        },
        {
            "title": "和陈无逸中秋风雨",
            "content": "身似浮槎何足绊，家同堕甑不须看。枉裁白发三千丈，可奈青泥八百盘。",
            "comment": ""
        },
        {
            "title": "四安道中所见",
            "content": "每羡向平婚嫁了，恣游五岳可曾回。也应未断尘缘在，依旧挑包科浙来。",
            "comment": ""
        },
        {
            "title": "题束季博山园二十首·垂柳",
            "content": "是谁挼蓝染，千条万条碧。我欲问东风，东风澹无迹。",
            "comment": ""
        },
        {
            "title": "长儿授馆於杭每休暇过仲实家相与谭经析理间",
            "content": "共饮方酣月满楼，剧谈无寐露侵裘。此宵此景应难值，吾婿吾儿亦罕俦。情谊浑如同一姓，风流不负两中秋。绝怜老子婆娑甚，破戒何当大白浮。",
            "comment": "【注释】【原题】：长儿授馆於杭每休暇过仲实家相与谭经析理间则饮酒赋诗为乐今闰秋十四日会於复轩相视而笑日好天凉月即中秋况今岁两中秋乎乃留饮剧论夜参半蝉联不休情愈郁穆予闻之甚喜因为诗寄之"
        },
        {
            "title": "饯高仁卿农丞奉使还北",
            "content": "常平旧法最为良，颇记中丞耿寿昌。此意推行在人耳，肯教丰歉制低昂。",
            "comment": ""
        },
        {
            "title": "次韵洪帅喜雨",
            "content": "感孕妙处捷风雷，造化於人岂远哉。见说商霖一尺字，向前车马待公来。",
            "comment": ""
        },
        {
            "title": "和本斋止酒",
            "content": "酒名具一妙形容，方法传来玉局翁。摇动天关出琼液，澄然不比小槽红。",
            "comment": ""
        },
        {
            "title": "倦书图",
            "content": "日长偏困校雠人，袖手旁观亦欠伸。一觉黑甜酣午枕，绝怜识字苦劳神。",
            "comment": ""
        },
        {
            "title": "羯鼓图",
            "content": "春光一曲透霓屏，红锦绷中养不廷。谁道青峰白雨点，开元宰相也渠听。",
            "comment": ""
        },
        {
            "title": "送恩上人还云门",
            "content": "当日亲曾见珙公，如雷辨舌振宗风。分明句句字字是，又向苕川访病翁。",
            "comment": ""
        },
        {
            "title": "丘咏涯",
            "content": "圣道洋洋陋百家，就其浅矣咏其涯。直须办取槎乘去，未许当年海若夸。",
            "comment": ""
        },
        {
            "title": "和渔具十绝",
            "content": "袅袅不自持，何以制沈犗聊悬一鲂饵，鲸鱣未可狎。",
            "comment": ""
        },
        {
            "title": "送戚性传",
            "content": "瞧阳书院戚先生，纶也名孙侍从臣。文物相传今几叶，又开讲席淑来人。",
            "comment": ""
        },
        {
            "title": "岁在丙辰元日立春是时先人守当涂郡斋宾客云",
            "content": "忆昨姑溪岁丙辰，老仙元日去班春。当家句子频催客，省事天公却笑人。紫凤天涯今已老，泥牛岁首又还新。笑谈谁记当时选，独立东风倍怆神。",
            "comment": "【注释】【原题】：岁在丙辰元日立春是时先人守当涂郡斋宾客云集皆用元佑八年东坡和王仲至秦少游诗故事所谓省事天公厌雨回先人笑日天公省事今乃多事耶今三十有九年矣追念感慨小诗聊记当时笑谈之语"
        },
        {
            "title": "题束季博山园二十首·云关",
            "content": "此处若为关，自来还自去。中有无心人，不妨相伴住。",
            "comment": ""
        },
        {
            "title": "希年初度老友王希宣扁舟远访夙谊甚厚贶以十",
            "content": "古人歌既醉，其中有五福。如何憔悴者，忍饮但餐菊。",
            "comment": "【注释】【原题】：希年初度老友王希宣扁舟远访夙谊甚厚贶以十诗实用渊明采菊东篱下语五章云每岁思亲不持斝蓼莪几欲废诗雅盖深知予心者读之凄然辄尔和韵"
        },
        {
            "title": "南岳魏监庙曩自请奉祠恬於声利十余年来益闭",
            "content": "静探五一共谁论，悔不当初迳扣门。自笑吾玄今尚白，刻舟空守旧进痕。",
            "comment": "【注释】【原题】：南岳魏监庙曩自请奉祠恬於声利十余年来益闭户读易人罕识这余托婣且契比来吴惠教五绝笃叙故旧情谊蔼然用韵复寄不足酬盛意"
        },
        {
            "title": "四安道中所见",
            "content": "人向长安渡口归，长安不见但云霏。只应白鹭曾相识，船到前头更不飞。",
            "comment": ""
        },
        {
            "title": "挽赵止善",
            "content": "自处若素士，不知为贵游。多闻每是正，寡欲更清修。方借望郎重，已深宗国忧。嗟哉事竟尔，乔木委林丘。",
            "comment": ""
        },
        {
            "title": "挽张师道",
            "content": "少日追杨晏，由来间气钟。两科无近比，万里有奇逢。正喜鳌扉重，俄惊鹏舍凶。輤车方远税，已见若堂封。",
            "comment": ""
        },
        {
            "title": "送李云在学录",
            "content": "横经之暇即吟诗，三载如常匪激随。听雨不知官独蛉，看云自与意俱迟。翚飞黉宇生新敬，鹄立儒衣动去思。还恐西硝难久滞，此声梁楚已先驰。",
            "comment": ""
        },
        {
            "title": "送李际可婺源学录",
            "content": "说着琼台气塞胸，天教有子慰孤忠。春秋为喜一经在，兄弟谁知异姓同。",
            "comment": ""
        },
        {
            "title": "和渔具十绝",
            "content": "登登远还合，声从何处起。鱼走潜深波。祸在深波里。",
            "comment": ""
        },
        {
            "title": "和渔具十绝",
            "content": "卧吹月明里，龙吟鼍打鼓。别是一家风，荻花摆头舞。",
            "comment": ""
        },
        {
            "title": "挽孙太监",
            "content": "埋玉愁闻薤露歌，向来耆艾日清磨。平生所至棠阴在，晚岁其如麦秀何。洛社竟虚同甲会，鉴湖应改旧时波。四春手植烦调护，万感今犹忆烂柯。",
            "comment": ""
        }
    ]
}