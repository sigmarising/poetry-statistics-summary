{
    "dynasty": "宋",
    "author": "林采",
    "poems": [
        {
            "title": "黄陵题咏二首",
            "content": "地接熊湘尾，天开龙寿山。精蓝依石峡，远岫点烟鬟。青草渺茫外，黄陵顾盼间。攀缘寻古迹，足倦不知还。",
            "comment": ""
        },
        {
            "title": "句",
            "content": "江浙东头六劝耕，随缘却到古南平。",
            "comment": ""
        },
        {
            "title": "登览",
            "content": "二十四峰排玉苍，天开岩洞若堂堂。坛星七点夜横斗，石佛三身时放光。神护奎文常炳焕，仙遗丹灶久凄凉。登临不见江村暮，归旗翩翩渡野航。",
            "comment": ""
        },
        {
            "title": "黄陵题咏二首",
            "content": "舣棹黄陵岸，虔趋帝女祠。奠椒随楚俗，拂石读韩碑。北渚来何远，南巡事莫追。凄然鼓灵瑟，起舞想冯夷。",
            "comment": ""
        },
        {
            "title": "劝耕",
            "content": "钓螺江上一耕夫，误挂簪裳计已疎。来此劝农申告诫，要渠僇力事耕锄。田畴耒耜能无倦，禾稼收成自有余。户晓更烦诸父老，俾知太守意劝渠。",
            "comment": ""
        }
    ]
}