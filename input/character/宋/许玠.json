{
    "dynasty": "宋",
    "author": "许玠",
    "poems": [
        {
            "title": "句",
            "content": "立尽疏帘落絮风。",
            "comment": ""
        },
        {
            "title": "句",
            "content": "宇宙双蓬鬓。",
            "comment": ""
        },
        {
            "title": "句",
            "content": "兴随流水远。",
            "comment": ""
        },
        {
            "title": "句",
            "content": "不办扁舟访安道。",
            "comment": ""
        },
        {
            "title": "菩萨蛮",
            "content": "西风又转芦花雪。故人犹隔关山月。金雁一声悲。玉腮双泪垂。绣衾寒不暖。愁远天无岸。夜夜卜灯花。几时郎到家。",
            "comment": ""
        },
        {
            "title": "美人对镜歌",
            "content": "天上在雄鸡啼一声，人间万鸡相应鸣。美人红酣尚未醒，锁掣金匙鹦鹉惊。鹦鹉从来巧言语，声聒锦帏残梦起。猛揎罗袖窝绿云，步逼妆台趁梳洗。玉奁脱覆光烁人，洞房环曲惊晓春。不是清空月飞入，如何中有姮娥身。轩辕百练今湮灭，扬州青铜却奇绝。人非照镜镜照人，镜亦分明为人说。媸妍一镜固两般，狐妇怀奸心胆寒。闺中少女庄丽，眉颊不妨终日看。",
            "comment": ""
        },
        {
            "title": "汉宫春夜",
            "content": "虚轮绚采千门外，窗眼渗光金箔碎。渴龙滴水续铜壶，檐马呼风摇玉佩。宫车声远翠幌幽，珠帘闲却珊瑚钩。眉山两点亦何有，中锁万斛相思愁。蜀罗蜜炬光明灭，红泪难溅守宫血。遥夜春寒听晓钟，角声满地梨花雪。",
            "comment": ""
        },
        {
            "title": "染丝上春机",
            "content": "锦江之水来蜀西，女红染丝上春机。可怜欲织未织时，思君意绪如乱丝。乱丝尚可理，妾愁渺无际。寒窗轧轧千万梭，断魂随梭暗来去。荡子醉花月，妾辜鸾镜妆。寒蛩只解趣机杼，争奈情如刀剑伤。织成回纹诗，寄与白玉郎。原郎勿弃置，上有双鸳鸯。觑著双鸳鸯，忍教孤妾守空房。",
            "comment": ""
        },
        {
            "title": "句",
            "content": "苔封曲径无人到。",
            "comment": ""
        }
    ]
}