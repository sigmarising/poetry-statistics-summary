{
    "dynasty": "宋",
    "author": "袁瑨",
    "poems": [
        {
            "title": "卜居",
            "content": "宦海茫茫阔，幽栖洵远图。折腰原为米，搔首却思鲈。笳鼓深秋动，田园旧梦无。干戈方满地，吾辈尚穷途。",
            "comment": ""
        },
        {
            "title": "游白云山",
            "content": "策杖白云岑，云深不知处。恍见云中君，白云乡里住。举手弄竹云，招我登云路。漫漫云路长，愿乘黄鹤驭。黄鹤不复回，白云自来去。",
            "comment": ""
        }
    ]
}