{
    "dynasty": "宋",
    "author": "释卿",
    "poems": [
        {
            "title": "偈三首",
            "content": "一不是，二不成，落华流水里啼莺。闲亭雨歇夜将半，片月还从海底生。",
            "comment": ""
        },
        {
            "title": "偈三首",
            "content": "杜鹃声里春光暮，满地落花留不住。琉璃殿上绝行踪，谁人解插无根树。只应连夜雨，又过一年春。",
            "comment": ""
        },
        {
            "title": "偈三首",
            "content": "蓬莱突兀无遮护，铁壁银山无入处。有时关棙一时开，放出毒蛇当大路。参禅人，早回顾，莫待临时生怕怖。荆棘林中暗坐时，百尺竿头须进步。三十三人老古锥，象转龙蟠曾指注。休指注，成露布。蚊子上铁牛，无你下嘴处。",
            "comment": ""
        }
    ]
}