{
    "dynasty": "宋",
    "author": "王益柔",
    "poems": [
        {
            "title": "奉和尧夫",
            "content": "固穷终不悔沉沦，满腹深藏上古珍。手写新诗成几卷，亦教余事照千春。",
            "comment": ""
        },
        {
            "title": "送程给事知越州",
            "content": "紫绂黄金太守章，旌旗遥指五云乡。若耶溪上朝风快，宛委山中六月凉。政事雍容多润泽，诗情闲淡合宫商。羡君一入蓬莱阁，吟醉萧然未遽央。",
            "comment": ""
        },
        {
            "title": "题招提院静照堂",
            "content": "构堂幽僻断尘踪，静照为名我所通。一室可知天下事，十方齐见定心中。清朝云散层峰出，后夜潮回涨海空。槜李御儿多旧迹，几时烟舸访支公。",
            "comment": ""
        },
        {
            "title": "莱石茶酒器寄邵先生作诗代书",
            "content": "宝刀切石如春泥，雕剜成器青玻璃。吾尝阅视得而有，惜不自用长提携。前时过君铜驼陌，门巷深僻无轮蹄。呼儿烹茶酌白酒，陶器自称藿与藜。爱君居贫趣间放，一语不涉青云梯。嗟予都城走尘土，日远樽杓愁盐齑。缄封不启置墙角，顿撼时作琼瑶嘶。争如特寄邵高士，书帙几杖同幽栖。荷锄剩治田间秽，抱瓮勤灌园蔬畦。明年春酒或共酌，为我扫石临清溪。",
            "comment": ""
        },
        {
            "title": "喜长新",
            "content": "秋云朔吹晓徘徊。雪照楼台。梁王宴召有邹枚。相如独逞雄才。明烛薰炉香暖，深劝金杯。庭前粉艳有寒梅。一枝昨夜先开。",
            "comment": ""
        },
        {
            "title": "遥题钱公辅众乐亭",
            "content": "四明旧说南湖好，岁久濒崖变涂潦。建旟一日得贤侯，千里山川真再造。偃月堤成车马道，湖光如截天好抱。鸳鸯瓦影乱凫鹥，绿柳环堤花映岛。珠宫贝阙竞来还，泉客鲛人争献宝。春风浩荡波涛卢，彷佛仙人骑赤鲤。金盘下筋饱鲈鱼，尘事茫茫隔烟水。都人士女从如云，丝竹清音雨岸闻。饮酣落笔歌绿水，烂漫天葩飘远芬。",
            "comment": ""
        },
        {
            "title": "奉答尧夫先生金雀石砚诗",
            "content": "般阳有山名金雀，山发清辉奇璞。望气尝言玉宝藏，贾胡几遣良工度。金刚宝鑽竞穷搜，百里青苍困鋔凿。琼瑰未获得研材，温润还将六美学。有若玉徵琴面莹，有如金弹陶轮著。规天矩地形制毓，中或辟流外圭角。晴窗气暖墨花春，牋襞毫奔光照灼。吾生特好惟四物，累载裒鸠盈几格。先生闭户日著收，朝餐每不餍藜藿。高闳梁肉虽有余，孰敢就门赒隐约。先生固自尝有言，不忍将身作沟壑。先生崖岸高莫攀，持此谓宜无见却。一留为惠固已多，敢冀新诗旋踵作。精深雅健迫风骚，使我忧荒忽惊矍。还如甘露醒心昏，更似神篦除眼膜。先生精义已入神，准易时容见涯略。",
            "comment": ""
        }
    ]
}