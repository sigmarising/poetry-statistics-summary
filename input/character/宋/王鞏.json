{
    "dynasty": "宋",
    "author": "王鞏",
    "poems": [
        {
            "title": "句",
            "content": "春渍苔纹沿石塔，月含松韵杂琴声。",
            "comment": ""
        },
        {
            "title": "过池阳",
            "content": "不见当年两翰林，江天为我结层阴。九华门外柳三丈，萧相楼前松十寻。",
            "comment": ""
        },
        {
            "title": "寄桂州张谏议和永叔",
            "content": "桂林太守几时行，泛汴桃花浪已腾。目极云阴低远树，夜寒风急乱春灯。巢鸣翡翠愁无限，水宿鸳鸯冷不胜。阳朔山前好峰岭，为公怜爱万千层。",
            "comment": ""
        },
        {
            "title": "齐山僧舍",
            "content": "竹密通幽境，横桥逐涧斜。阴崖耸珪壁，古蔓引龙蛇。寺僻虚僧磬，亭荒足兔罝。紫微今不见，著意采黄花。",
            "comment": ""
        },
        {
            "title": "萧相楼",
            "content": "卢杞奸邪四海忧，相君邦国自同休。分符朝去云中阙，开府现来江上洲。百尺楼高瞻故国，九华山色倚晴眸。定知直道传千古，杜牧文章在上头。",
            "comment": ""
        },
        {
            "title": "全州捲烟阁",
            "content": "长江萦村若练带，晴岫插天如画屏。山青水秀两奇绝，道人对此开禅扃。红尘一点飞不到，举手高可摩天星。",
            "comment": ""
        },
        {
            "title": "欣欣亭",
            "content": "清湘北郭崇岗路，松竹年来定几围。我亦临淮筑新宅，与君万里对柴扉。",
            "comment": ""
        },
        {
            "title": "湘山",
            "content": "半岭风吹草木香，落阶花雨送春忙。从师远借云庵卧，还我平生午枕凉。莲社缁黄常得伴，鹿门妻子亦相将。化身欲似河东柳，更向山头望故乡。",
            "comment": ""
        },
        {
            "title": "輓苏黄门子由",
            "content": "忆昔持风宪，防微意独深。一时经国虑，千载爱君心。坤道存终始，乾纲正古今。当时人物尽，惆怅独知音。",
            "comment": ""
        },
        {
            "title": "輓苏黄门子由",
            "content": "静者宜膺寿，胡为忽梦楹。伤嗟见行路，优典识皇情。徒泣巴山路，终悲蜀道程。弟兄仁达意，千古各垂名。",
            "comment": ""
        },
        {
            "title": "輓苏黄门子由",
            "content": "已矣东门路，空悲未尽情。交亲逾四纪，忧患共平生。此去音容隔，徒多涕泪横。蜀山千万叠，何处是佳城。",
            "comment": ""
        },
        {
            "title": "寄山谷",
            "content": "北海未常樽有酒，冯驩何止食无鱼。黔州椀脱无蒸饼，自合官称削校书。",
            "comment": ""
        }
    ]
}