{
    "dynasty": "宋",
    "author": "张子龙",
    "poems": [
        {
            "title": "客居岭南",
            "content": "天风吹白波，归客欲如何。炎国逢花早，春船载雨过。畏蛇焚瘿木，防蛊种衰荷。洞口商人妇，时时送夜歌。",
            "comment": ""
        },
        {
            "title": "白鸡冠花图",
            "content": "鹿葱花尽凤仙空，一种奇葩色不同。似带冰霜归老笔，肯随篱落斗群雄。太平瑞映园林外，清白名归草木中。留向山窗伴幽独，半绡斜月五更风。",
            "comment": ""
        },
        {
            "title": "碧筒",
            "content": "翠作浮洼玉作觞，连蜷浮动玉生香。手中风露分炎国，窃里乾坤入醉乡。满座争夸赛鹦鹉，可人曾忆盖鸳鸯。江长月白空痕在，一夜花神怨索郎。",
            "comment": ""
        }
    ]
}