{
    "dynasty": "宋",
    "author": "赵必流",
    "poems": [
        {
            "title": "言志",
            "content": "足濯长江万里流，手提三尺龙泉游。胸中一片英雄气，生不杀奸死不休。",
            "comment": ""
        },
        {
            "title": "和孙逢辰游子吟",
            "content": "独向春风泪几回，经年游子自堪悲。天涯只为青云绊，堂上应怜白雪垂。离思不随音问去，浪身惟膛梦魂归。有时得尉故乡愿，骨肉团团醉寿杯。",
            "comment": ""
        },
        {
            "title": "秋夜玩月",
            "content": "几度停杯发浩歌，月华偏照别离多。床头剩有樽酒绿，醉饮鲸飞沧海波。",
            "comment": ""
        }
    ]
}