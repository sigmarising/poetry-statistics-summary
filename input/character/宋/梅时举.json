{
    "dynasty": "宋",
    "author": "梅时举",
    "poems": [
        {
            "title": "挽赵秋晓",
            "content": "蟾宫年少梦成非，桥梓空分桂一枝。酒圣诗狂唐太白，笔精墨妙晋羲之。商山早隔人间世，男子不成天下奇。闻道宝安埋玉树，一航秋雨寄相思。",
            "comment": ""
        },
        {
            "title": "挽赵秋晓",
            "content": "自古诗人仕不高，伟人底事占诗豪。同年亲友俱三釜，半壁天倾空二毫。守我冷官巾与屦，任他巧宦带而袍。一篇覆瓿生光焰，地下修文想和陶。",
            "comment": ""
        }
    ]
}