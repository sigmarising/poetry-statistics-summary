{
    "dynasty": "宋",
    "author": "郭凤",
    "poems": [
        {
            "title": "重会岩",
            "content": "重华人逸夏商前，奚取名岩紫洞巅。深入才如窥寸管，仰瞻早已到中天。仙田有迹闲芳草，韶乐无声奇滴泉。遐想温薛游古昔，恍如瞻对听虞弦。",
            "comment": ""
        },
        {
            "title": "句",
            "content": "遗响箫韶猺尚奏，啼痕湘竹泪新飘。",
            "comment": ""
        },
        {
            "title": "舜庙",
            "content": "云封舜冢杳难寻，徒取箾韶索九阴。学讲执中恁古籍，道传精一抱遗心。五臣山拱如班瑞，二女峰和似鼓琴。英爽不磨天地老，万年悲泪植篁琳。",
            "comment": ""
        }
    ]
}