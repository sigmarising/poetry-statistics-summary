{
    "dynasty": "宋",
    "author": "吴文震",
    "poems": [
        {
            "title": "元石",
            "content": "卷石之中有道存，岩岩气象峻于天。巍乎近取舜为法，早尔如群孔在前。跨六鳌头观戴极，出群龙首要承乾。圣门所重非科第，向上工夫合勉旃。",
            "comment": ""
        },
        {
            "title": "题半月岩",
            "content": "□灵通一窍，如月未全盈。外□山河界，中涵蚌蛤精。银潢斜□断，玉斧半修成。莫讶平分破，难亏半体明。",
            "comment": ""
        },
        {
            "title": "题浯溪",
            "content": "景定初元汛虏气，掀天功业掩前闻。扶唐社稷郭中令，造汉乾坤贾冠军。好激浯溪湔旧案，重磨崖石纪元动。仆今已办湘山刻，未逊聱翁星斗文。",
            "comment": ""
        }
    ]
}