{
    "dynasty": "宋",
    "author": "林干之",
    "poems": [
        {
            "title": "赠水帘洞黄秀才",
            "content": "读书避世喧，结庐五云表。澹泊足生涯，诘曲藏深杳。仰观红日近，俯视众山小。沧溟舞澎湃，云气度浩渺。乔松蔓翠萝，绝壁挂啼鸟。一派从天来，长练挂木杪。海鸥忘机智，峒蝶惊飞绕。亦知山房静，而被俗客扰。作诗寄殷勤。努力须壮少。他年腾踏去，蕙账猿惊晓。",
            "comment": ""
        }
    ]
}