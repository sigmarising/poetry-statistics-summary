{
    "dynasty": "宋",
    "author": "黄大受",
    "poems": [
        {
            "title": "廉泉",
            "content": "一泓落古寺，三赤开方池。怀山决渎后，烁石流金时。君看此廉泉，不增亦不亏。炯炯玉色透，灿灿金沙辉。朅来临古亭，石铫行相随。呼童试春芽，活火烹新奇。一咽利喉吻，再啜心视怡。泠然清风来，玉液通华池。忆我心地初，与水同一几。心泉本无事，何必希夷齐。曰泉已强名，况复有是非。一笑付自然，贪廉吾不知。",
            "comment": ""
        },
        {
            "title": "竹",
            "content": "虚心怀月明，劲节挺玉立。岂是外春风，春风无处入。",
            "comment": ""
        },
        {
            "title": "遣载入闽从李守约",
            "content": "考亭高弟说乌洲，小子何妨作远游。问学再三勤管贯，立身第一在操修。机心仅可文章用，邪说毋从释老求。更做程文须典实，年来华藻近轻浮。",
            "comment": ""
        },
        {
            "title": "偶成",
            "content": "蕨薇生山巅，长不逾蓬蒿。松柏生涧底，岁久还干霄。禀质自不同，托身奚必高。",
            "comment": ""
        },
        {
            "title": "早作",
            "content": "星光欲没晓光连，霞晕红浮一角天。乾尽小园花上露，日痕恰恰到窗前。",
            "comment": ""
        },
        {
            "title": "读四皓传",
            "content": "白云茫茫歌紫芝，人间无路瞻龙眉。太子介使招忽往，高祖问省心先知。翁身商山名八极，此时不出汉事危。敢可惜双足汉鼎，非私刘氏私黔黎。欠呵千年橘中棋，华阴堕驴者为谁。",
            "comment": ""
        },
        {
            "title": "呈鲁斋提刑伯",
            "content": "散尽黄金与客休，田园不为子孙谋。白头更自嫌多累，尚有潇湘万郑楼。",
            "comment": ""
        },
        {
            "title": "郁孤",
            "content": "台高日欲暝，晚眺眼增明。叠嶂罗云树，双流抱粉城。低浮烟万栋，清送月三更。尚红秋吟夜，江声带雨听。",
            "comment": ""
        },
        {
            "title": "荆州人种秧击缶于田间以乐农者呜呼其犹有先",
            "content": "喜声响答缶声喧，歌笑声多日易昏。尚有乐农遗意在，要知此地近中原。",
            "comment": "【注释】【原题】：荆州人种秧击缶于田间以乐农者呜呼其犹有先生之世这遗意欤"
        },
        {
            "title": "晚步",
            "content": "扇小葛衣轻，风清草路平。水声逢石怒，烟素近山明。唤犊牛回顾，惊人犬倒行。耨夫方到屋，月已屋头生。",
            "comment": ""
        },
        {
            "title": "油口夜饮醉卧一室及宽三鼓矣秋夜新冷雨湿虫",
            "content": "一榻悠然着醉侬，沉沉清夜大槐宫。梦回作恶酒气重，枕上不眠归兴浓。点滴落添闷雨点，清哀绕壁诉寒虫。计行良未成端绪，何处高楼撞晓钟。",
            "comment": "【注释】【原题】：油口夜饮醉卧一室及宽三鼓矣秋夜新冷雨湿虫鸣展转不能成寐於是浩然有归志"
        },
        {
            "title": "公安",
            "content": "市人屋井底，栋与江堤平。大江压堤来，浩浩势欲倾。古堤腾长蛇，独与江争衡。积流增巨涨，飘突万马惊。油可与之合，盘涡沸淜腾。折旋声汹涌，吞汲翻长鲸。微茫隔岩村，百尽崩沙赪。中流有行舟，来往如飞蝇。巨风携银山，性命鸿毛轻。设险护东南，天巧如揭绳。用武莫若荆，豪雄所交争。玄德欲兴刘，於焉深经营。坐据此要湍，进退窥敌情。时事一阨塞，拂衣开西扃。至今闻西偏，城治作丘陵。汤汤横乎前，何畏百万兵。善卫保其吭，坐待其师崩。更能用吾长，谈笑收其赢。何者非神机，用之须人英。机略失所用，山种无常形。休兵不敢论，凄咽含余情。",
            "comment": ""
        },
        {
            "title": "织女虫",
            "content": "灏气逼星河，佳期匝眼过。草间闻织急，天上想寒多。烛里颦挑锦，边头冷枕戈。终宵弄机杼，柰此月明何。",
            "comment": ""
        },
        {
            "title": "偶成",
            "content": "绿草何自来，蔓延满中庭。前朝方芟夷，兹视忽已盈。竹间幽兰花，数四移乃成。",
            "comment": ""
        },
        {
            "title": "公安寓馆夜立观前用载韵",
            "content": "悠悠一古观，我倒夜何其。仙磬吟风殿，幽人汲露池。星沉萤聚水，月倒兔悬篱。四起钟声乱，凌风欲化肌。",
            "comment": ""
        },
        {
            "title": "老寋行",
            "content": "朔风狂惊岷峨流，帝敕云螭藩四州。颔珠千载化老寋，一变为回鐍川键。蚕丛簸弄几为翻，欲卷全蜀沦腥膻。瞿塘下连沧海脉，愁积溟涨牵鳌极。臣冰呼天下闻，快斥金翅清江氛。连环不争万古铁，阳侯依旧千江月。紫庭登奏尤其元，西州之功不补愆。清源血食天地久，其於冰兮亦何有。",
            "comment": ""
        },
        {
            "title": "春日田家三首",
            "content": "二月祭社时，相呼过前林。磨刀向猪羊，穴地安斧鬵。老幼相后先，再拜整衣襟。酾酒卜筊杯，庶知神灵歆。得吉共称好，足慰今年心，祭余就广坐，不间隔富与贫。所会虽里闾，亦有连亲姻。持肴相遗献，聊以通殷勤。共说天气佳，晴暖宜于蚕春。且愿雨水匀，秋熟还相亲。酒酣归路喧，又柘影在身。倾欹半人扶，大笑亦大嗔。勿谓浊世中，而无义皇民。",
            "comment": ""
        },
        {
            "title": "梅",
            "content": "自见梅开后，相看不暂离。只因愁落去，不忍看繁时。佳实羹堪味，遗音角可期。牡丹专富贵，春尽却空枝。",
            "comment": ""
        },
        {
            "title": "沙头秋晚",
            "content": "霜风吹冻玉池冰，留滞周南尚未行。病久故园千里梦，夜寒孤舍一枝灯。愁缘南贾归舟影，心断黄芦雁声画。老剑已闲头已白，祗堪吟咏课归程。",
            "comment": ""
        },
        {
            "title": "病起",
            "content": "煮药炉边过一春，瘦骸唯与病相亲。雨多药裹易生晕，涧透巾纱懒拂尘。枕上最宜思过眚，静中倒得养精神。不辞小现维摩诘，只恐今无问病人。",
            "comment": ""
        },
        {
            "title": "中秋舟次沙律",
            "content": "去年中秋月，照我入桂城。今年中秋月，送我至江陵。桂林二千八百里，城边买船发春水。潇湘六月寒如冰，洞庭湖中秋气生。峡江西来雪波急，片帆带雨烟中湿。胡雁不来芦苇秋，风林淅沥生人愁。反思前年风露好，月入金樽醉将倒。如今飘落千万山，烟波弥漫几时还。露香堂中千百瓮，玉瓶取醉风吹梦。今宵弦管市繁华，灯火沙头一万家。争似诗翁弄江月，微吟不自汲江花。",
            "comment": ""
        },
        {
            "title": "归来",
            "content": "近日多骚客，吾衰不可追。松间哦鲁颂，花下看唐诗。好鸟山深语，寒蝉日暮悲。此声良叶律，新句总堪疑。",
            "comment": ""
        },
        {
            "title": "由洞庭入五田",
            "content": "一汀红糁蓼花天，滴滴清寒晓露圆。回首洞庭山半点，伤心桂岭路三千。诗魂夜寄青林月，渔唱声回绿树烟。却笑陶朱不如我，我无西子与同船。",
            "comment": ""
        },
        {
            "title": "春日田家三首",
            "content": "凛寒陵熙春，谁为御其侮。酸风吹积雪，浓云洒飞雨。农夫荷耒耜，俶载耕斥齿。为其有身累，宁免自辛苦。妻儿送中饭，冻凌强俗吐。晚归极困倦，倒睡带泥土。朝来天光开，红紫新媚妩。南园踏青人，日暮犹歌舞。",
            "comment": ""
        },
        {
            "title": "昭潭寄内人",
            "content": "不接安书动隔年，二千里外极悬悬。老亲强健知勤馔，诸子痴顽恐费鞭。幸有田园堪卒岁，使知诗礼可无钱。客中亦有风流罪，长伴梅花对月眠。",
            "comment": ""
        },
        {
            "title": "江行万里图",
            "content": "雪山西来接海白，天之所以限南北。谁人胸里着舆图，挥斥荆吴入绡墨。浓浓淡淡两岸山，烟波弥茫江面宽。水空漠漠鸟飞绝，渐看渐远天漫漫。客舟泝流先后去，风帆饱腹如飞舞。有时小艇绝波来，不知何处横江渡。钟山隐隐开金陵，雨花台前留玉京。汀洲劣处小孤出，垂杨绿引当阳城。蕲黄紫翠照卷雪，武昌楼台半明灭。周郎赤壁杳难凭，洞庭寒烟濛孤月。西江耿耿沙籀清，三十六湾斜照明。黄陵庙深楚山阔，九疑成削黏天青。我来展轴惊快睹，恍然对面水仙府。片时行尽江南天，吊何劳出门。南巡真人忘却归，轩辕龙去眇难追。咸池曲绝谁奏乐，风雨啼痕满竹枝。六朝虎士工设险，蹴踏沧波当挥剑。血流不惜惜江流，肯放飞埃过天堑。滥觞曾闻荡雍丘，楫声若为空悠悠。江声至今恨不尽，枉白万古英雄头。两阶千羽亭波后，八公草木今健否。长安正在碧云边，斜日西风重回首。",
            "comment": ""
        },
        {
            "title": "宁化白水磜甲子春",
            "content": "雪瀑从天下，余流亦建瓴。双崖秋气逼，九地殷雷声。虎穴山川险，蛟涎草木腥。负{左齿右差}由此径，异日不堪行。",
            "comment": ""
        },
        {
            "title": "秋夜读书",
            "content": "青灯敞虚堂，微风动衣襟。兀坐耽尘编，起观星河沉。古人岂可见，所希见其心。终然发永欢，不收呜床琴。",
            "comment": ""
        },
        {
            "title": "即事",
            "content": "路转欹桥曲，阴阴石磴低。此藤藟碧树，红叶绣清溪。草露明侵径，秋香暗刺衣。前兴不声好，欲趁钓鱼矶。",
            "comment": ""
        },
        {
            "title": "宿岳阳张漕书堂",
            "content": "云低风转冷，黯黯起秋阴。薄暮细雨过，小窗寒气侵。关山千里梦，骨肉十年心。病意兼归意，攒眉写万金。",
            "comment": ""
        },
        {
            "title": "梅川呈同舟游仲发时中流失舟故云",
            "content": "投晚钟公渡放船，急流送我转千山。群犀戏浴江含石，饥雁悲鸣橹下滩。吟骨欲投鱼腹葬，梦魂那许蝶身闲。可怜八尺奇男子，不作当年跛足看。",
            "comment": ""
        },
        {
            "title": "偶成",
            "content": "高唐作梦时，宋玉乃得见。那知赋说梦，梦外云雨怨。此赋苟不作，应无列女传。",
            "comment": ""
        },
        {
            "title": "枝江九日简周宰",
            "content": "日车不照出郊车，门外天云尚鹿。青州未有居士供，白衣知是谁家奴。江山有恨横饥眼，茱菊无情对卧壶。赢得闲关吟苦句，定无人敢唤催租。",
            "comment": ""
        },
        {
            "title": "春日田家三首",
            "content": "清明百草春，家家上丘墓。南邻去年冬，祝痛及翁妪。酒戎罗新阡，蹙頞见追慕。旧时细君坟，望见泪已注。纸钱风飘飘，世用此文具。其间无纸者，已无子孙故。有纸与无纸，百步五十步。",
            "comment": ""
        }
    ]
}