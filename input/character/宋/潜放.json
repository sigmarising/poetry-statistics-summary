{
    "dynasty": "宋",
    "author": "潜放",
    "poems": [
        {
            "title": "庆江检详太夫人",
            "content": "记得迎承过葛川，穉金未肃嫩凉天。当时若径趋金阙，安得庐陵有此缘。",
            "comment": ""
        },
        {
            "title": "庆江检详太夫人",
            "content": "笑著斑襕学乳儿，民情物意总相宜。嬉嬉同在春风里，父样尊严母样慈。",
            "comment": ""
        },
        {
            "title": "庆江检详太夫人",
            "content": "谁谓庐陵是富州，反成穷匮省支。寿筵只作家常办，不学豪奢呈逞异差。",
            "comment": ""
        },
        {
            "title": "庆江检详太夫人",
            "content": "吉文江口到临川，半是康衢半是舡。泛绿依红春正好，鱼轩来往彩衣边。",
            "comment": ""
        },
        {
            "title": "庆江检详太夫人",
            "content": "盛事于今苏老泉，郡侯端的是坡仙。棣华咫尺龙颜近，竞诧皆出孟母贤。",
            "comment": ""
        },
        {
            "title": "庆江检详太夫人",
            "content": "君王宣室正兴思，尺一催归四辈驰。寿宴明年当此日，蟠桃宣劝在瑶池。",
            "comment": ""
        },
        {
            "title": "庆江检详太夫人",
            "content": "见说团栾醉寿觥，椒盘长近岁峥嵘。今年腊里欣逢闰，直待春回却举行。",
            "comment": ""
        },
        {
            "title": "庆江检详太夫人",
            "content": "只把双珠学道功，可占椿算与萱同。平反阴德知多少，尽在慈祥岂弟中。",
            "comment": ""
        }
    ]
}