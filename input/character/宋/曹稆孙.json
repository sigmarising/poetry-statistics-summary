{
    "dynasty": "宋",
    "author": "曹稆孙",
    "poems": [
        {
            "title": "贺新郎",
            "content": "极目天如画。水花中、涌出莲宫，翠楹碧瓦。胜景中川金焦似，勒石□□□□。尚隔浦、风烟不跨。妖蜃自降真歇手，涨平沙、妙补乾坤罅。双寺合，万僧夏。东西塔影龙分挂。夜无云、点点一天，星斗相射。七十二滩声到海，括橹瓯帆上下。泣不为、琵琶声哑。故寝荒凉成一梦，问来鸥、去鹭无知者。烟树湿，怒涛打。",
            "comment": ""
        },
        {
            "title": "题忠愍公送婿邢得照归婺女诗后",
            "content": "路八千来媚亦艰，相看冰玉问平安。剪灯夜话思全蜀，五十四州天上宽。",
            "comment": ""
        }
    ]
}