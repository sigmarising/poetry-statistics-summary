{
    "dynasty": "宋",
    "author": "赵子潚",
    "poems": [
        {
            "title": "早朝十绝",
            "content": "文德辉煌宝炬然，侍臣身染御炉烟。丹心一点惟怀报，愿祝皇图亿万年。",
            "comment": ""
        },
        {
            "title": "宰余姚道咏上虞山水二首",
            "content": "重华遗泽在东州，景物留奇聚胜游。翠湿金罍山独秀，碧环玉带水交流。",
            "comment": ""
        },
        {
            "title": "宰余姚道咏上虞山水二首",
            "content": "山自南来崇地位，水从东去泳江流。徘徊四顾情何限，直欲於中构小楼。",
            "comment": ""
        },
        {
            "title": "早朝十绝",
            "content": "龙德当阳开泰运，凰楼南面御阶平。恩波浩荡宽如海，八彩重瞳仰圣明。",
            "comment": ""
        },
        {
            "title": "早朝十绝",
            "content": "仰荷天恩雨露同，涓埃无地答宸衷。侍朝惟秉忠和孝，遥见炉香上九重。",
            "comment": ""
        },
        {
            "title": "早朝十绝",
            "content": "象笏罗袍间绣衣，斑斓五采绚朝晖。退朝擎出龙香篆，知是丹枫拜赐归。",
            "comment": ""
        },
        {
            "title": "早朝十绝",
            "content": "一天星斗灿晴霄，香爇沉檀瑞霭飘。环佩趋朝天阙晓，五云重睹凰仪韶。",
            "comment": ""
        },
        {
            "title": "早朝十绝",
            "content": "北面高呼拜冕旒，星垂华渚彩虹浮。春风满泛蒲萄酒，喜溢讴声遍九州。",
            "comment": ""
        },
        {
            "title": "早朝十绝",
            "content": "廿载承恩侍九重，泰阶玉烛喜遭逢。嘉禾瑞协当年兆，伫看远夷贡献同。",
            "comment": ""
        },
        {
            "title": "早朝十绝",
            "content": "凰阙钟声曙色开，香飘瑞气霭蓬莱。侍臣鹄立班初合，齐进龙墀万寿杯。",
            "comment": ""
        },
        {
            "title": "早朝十绝",
            "content": "壮时瞻仰近龙颜，老尚簪缨侍从班。恋阙敢辞筋力倦，铭心刻骨更输丹。",
            "comment": ""
        },
        {
            "title": "早朝十绝",
            "content": "门门阊阖早春初，恭构龙飞御太虚。圣德巍巍隆誉望，坐令四海诵唐虞。",
            "comment": ""
        }
    ]
}