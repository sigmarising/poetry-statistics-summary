{
    "dynasty": "宋",
    "author": "蒋芸",
    "poems": [
        {
            "title": "寄张霖溪",
            "content": "漫向潭源晦此身，自嗟无地可投明。栽培劲节依崖翠，采撷香芹绕涧清。避乱遣怀聊圃治，论交且喜傍山行。何时并辔临溪上，静听飞泉万壑声。",
            "comment": ""
        },
        {
            "title": "辞荐呈余廉访",
            "content": "耒耜生涯远俗嚣，年来无梦到金貂。一池皓月□诗骨，满圃春风长药苗。愧不漆身吞豫炭，聊将洗耳弃由瓢。分甘投老潭源地，为谢云笺莫见招。",
            "comment": ""
        },
        {
            "title": "寄张道洽",
            "content": "衰柳疏松对夕阳，老来秋思倍堪伤。已无上苑千葩秀，僅有东篱一捻黄。细诵佳章排宿恨，旋呼村酒纵诗狂。西风策马能过我，老圃馀蔬尚未荒。",
            "comment": ""
        }
    ]
}