{
    "dynasty": "宋",
    "author": "颜耆仲",
    "poems": [
        {
            "title": "宽民堂",
            "content": "圣训昭垂本至仁，此堂取义立名新。通商有道能徕远，计利远心盖为民。宽赐一分皆德意，奉行两字属微臣。年年宝货千般集，好是熙台到处春。",
            "comment": ""
        },
        {
            "title": "喜雨轩",
            "content": "六月炎炎苦旱灾，斯民何罪守非材。炉烟未断浓云合，神物潜驱好雨来。苗槁复苏青易见，鬓愁虽喜白难回。也知慰我三农望，膏泽应须遍九垓。",
            "comment": ""
        }
    ]
}