{
    "dynasty": "宋",
    "author": "释永颐",
    "poems": [
        {
            "title": "往龙岫舟中",
            "content": "龙山溪上路，短棹腊中行。雪霁寒郊阔，春囘宿雾生。柳摇冰线断，鹭起玉衣明。未见晴梅发，先思杖屦轻。",
            "comment": ""
        },
        {
            "title": "次韵伯弓值雨见留",
            "content": "涧谷饶春十，烹茶近石池。竹鸡鸣野堑，山雉出荒篱。草长藏初笋，花空只旧枝。旅怀吟不尽，刻竹记幽期。",
            "comment": ""
        },
        {
            "title": "虎丘",
            "content": "山色吴门少，行人爱此游。天高云阁晚，石裂剑池秋。虎去空陵变，僧栖古塔幽。上方曾眺远，落日驻扁舟。",
            "comment": ""
        },
        {
            "title": "云岩寺",
            "content": "老来好古尚关心，寺里荒题几度寻。山鹊报晴窥画阁，水鸡嫌雨上高林，麦残余冷收春候，楝落轻风滞晚阴。无限幽怀难肯写，一凭阑罢一间吟。",
            "comment": ""
        },
        {
            "title": "悼周晋仙",
            "content": "萧散嵇康辈，难教缚宦情。识高浑脱略，意广惜沈婴。老面烟霞古，醉衣苔藓生。西峰难独往，茶灶对谁烹。",
            "comment": ""
        },
        {
            "title": "雪中",
            "content": "风定处初微，移时鹊噪稀。曲塘添柳重，彤阁映花飞。鹤怪云黏石，僧疑月照扉。闭门高卧者，终岁复何依。",
            "comment": ""
        },
        {
            "title": "春至",
            "content": "松鸣山欲浮，昨夜春风过。晓户启晴光，早莺啼一个。",
            "comment": ""
        },
        {
            "title": "西峰日暮",
            "content": "手携一束书，秋风得来此。松深夜月清，水冷芙蓉死，嫩於檐下读，两眼悬秋水。时看涧鼠来，食我山茶子。",
            "comment": ""
        },
        {
            "title": "老梅",
            "content": "一度开花一度新，莫嫌终老旧花身。文君头白空衔怨，不及枝间碧藓春。",
            "comment": ""
        },
        {
            "title": "久雨",
            "content": "山房十日雨，仰栋持行蜗。笋暗风庭竹，萱凝晚砌花。罂红留夕火，焙绿荐春芽。滴滴西窗下，清泉满石洼。",
            "comment": ""
        },
        {
            "title": "送王以通之官金陵",
            "content": "芳辰早失意兼衰，不拟君来重举杯。云暗月墙花气重，蜡残风幕鸟声催。醉乡人有江东役，乘船从阙下囘。明日沙头相送罢，茶蘼小院独徘徊。",
            "comment": ""
        },
        {
            "title": "归练潭",
            "content": "孤舟东下涉苹溪，两岩幽花送客西。到得山房绿阴满，午窗犹有了规啼。",
            "comment": ""
        },
        {
            "title": "看梅杂兴",
            "content": "春动晴山照野扉，早梅开后失归期。夕阳无柰山邮路，过尽行人雪满枝。",
            "comment": ""
        },
        {
            "title": "听琴",
            "content": "蘼芜香散楚江头，湘竹丛边泪不收。莫把朱丝写离恨，夜兴帘外鬼神愁。",
            "comment": ""
        },
        {
            "title": "游张园观海棠戏作",
            "content": "春色都将付海棠，群仙会处锦屏张。约斋妙出春风手，子美无情为发扬。",
            "comment": ""
        },
        {
            "title": "金鹅晚眺",
            "content": "天低野旷树濛濛，尽入金鹅望眼中。青嶂月生双雁去，碧溪云绕乱帆通。平稿落照沈烟墅，结阵寒鸦噪螟丛。岁月飞腾吾懒矣，昏钟迢递起秋宫。",
            "comment": ""
        },
        {
            "title": "观小鱼",
            "content": "藻间相失复相寻，水面争浮力未禁。隔岸木兰船欲去，浪花摇动一时沈。",
            "comment": ""
        },
        {
            "title": "茶炉",
            "content": "炼泥合瓦本无功，火暖常留宿炭红。有客适从云外至，小瓶添水作松风。",
            "comment": ""
        },
        {
            "title": "送天竺僧还乡",
            "content": "月冷云深天上寺，桂花千树绕楼台。归时若对间人说，莫道身从朋里来。",
            "comment": ""
        },
        {
            "title": "夜归",
            "content": "昨夜溪上归，云下扣松扉。老褐启重钥，瘦庞循我衣。院静雨声大，气寒灯量微。叨叨听林鸟，春歇诉无依。",
            "comment": ""
        },
        {
            "title": "寄友",
            "content": "闻君萧散在田庐，相见琴书足自娱。欲挈瓶盂就茅屋，桃源图上有僧无。",
            "comment": ""
        },
        {
            "title": "过吴门",
            "content": "故苑烟花百草香，五湖人去事茫茫。浮云几度春阴合，犹见西山白鹭行。",
            "comment": ""
        },
        {
            "title": "悼周晋仙",
            "content": "诗救元和失，先生学最精。律严方苦硬，才大始纵横。贞曜何须谥，魏闲相继生。他年诗集著，风雅被家声。",
            "comment": ""
        },
        {
            "title": "寄姚赣州",
            "content": "雪蓬生剡溪，家近放鹤岑。晋士有遗风，爱寻支遁林。得善忘形服，率然披素襟。功名亦偶尔，王戴非无心。今人异古昔，贱义而怀琛。萧条石门咏，浩荡东山吟。如何昌黎翁，醉乡讥面沈。玉带与金鱼，刘毕非所钦。",
            "comment": ""
        },
        {
            "title": "伯弓出示新题乐府四十章雄深雅健有长吉之风",
            "content": "伟哉吴人周弓，国风雅颂今再昌。钧天洞庭不敢张，楚芈暗泣嗟穷湘。庆祚三百多祯祥，呜呼四十乐府章。春宵翦烛飞兰香，浩歌激烈声洋洋。贞魂义血流精光，奸鬼妒掀诛幽荒。土森闪怪踏雪僵，茫茫万竅塞鼓簧。再洗律吕调宫商，金玉振耀齐铿锵。一清一渴均阴阳，风霆变化始有常。咏歌唐虞及商汤，矇瞽献纳皆赞襄。煌煌天子朝明堂，永被金石无哀伤。",
            "comment": "【注释】【原题】：伯弓出示新题乐府四十章雄深雅健有长吉之风喜而有咏"
        },
        {
            "title": "惜梅赠别",
            "content": "芦管含愁苦怨春，况兼风雨送行频。数株零落寒云畔，难拣香技寄远人。",
            "comment": ""
        },
        {
            "title": "雨窗",
            "content": "江湖春水欲生时，开尽梅花雁北飞。风雨满庭人不寐，小窗灯火夜深微。",
            "comment": ""
        },
        {
            "title": "寄行宫监门王以通",
            "content": "中兴天子议攻车，欢息诸公屈垃图。行殿不开尘锁合，至今风雨暗金铺。",
            "comment": ""
        },
        {
            "title": "溪上",
            "content": "休文垅上阴云起，雨涨定安桥下水。渔人莫倚满溪流，见说长蛟剑为齿。",
            "comment": ""
        },
        {
            "title": "送通上归仙潭寺",
            "content": "寺忆清溪绕，舟移曲岸分。塔昏飞雨怪，殿黑隐雷文。锡挂秋房冷，香浮夕帐熏。藓庭间望过，碧鹤下晴云。",
            "comment": ""
        },
        {
            "title": "秋馆",
            "content": "林暑渐消歇，爽气浮高松。风蝉有遗响，露花结秋红。微月出东岭，碧云散遐穹。暮馆正虚寂，泉声杂鸣蛩。",
            "comment": ""
        },
        {
            "title": "食新茶",
            "content": "自囘山中来，泉石足幽弄。茶经犹太人挂壁，庭草积已众。拜先俄食新，香凝云乳动。心开神宇泰，境豁谢幽梦。至味延冥遐，灵爽脱尘控。静语生云雷，逸想超鸾凤。饱此岩壑真，清风愿遐送。",
            "comment": ""
        },
        {
            "title": "后谷春晚",
            "content": "烟冷云深燕不归，径多松叶少花枝。春风过尽无行客，白书山獐饮石池。",
            "comment": ""
        },
        {
            "title": "悼赵宰紫芝甫",
            "content": "紫芝昔赋天台日，桐柏宫诗老更成。梦断玉楼春帐晓，蝶迷花院夕魂轻。钱郎旧体终难并，姚贾机关报裁近有声。有子无家须吊问，故交谁不为伤情。",
            "comment": ""
        },
        {
            "title": "湖上春晚",
            "content": "水边三月芳菲晚，杨柳楼船拥万家。浩浩歌钟迷白日，不知烟寺落桐花。",
            "comment": ""
        },
        {
            "title": "送僧归茜径",
            "content": "吴渚僧归落日曛，故王宫井已无闻。水边尚有红蓝草，不染香衣染堑云。",
            "comment": ""
        },
        {
            "title": "送僧之金陵",
            "content": "秋针感线溪，云衲几回披。陇月当窗夜，钟山入句时。梦依红树宿，寒渡碧江迟。吴楚繁幽胜，相逢苦未期。",
            "comment": ""
        },
        {
            "title": "过吴门",
            "content": "花落春江一夜风，满江烟碧撼垂虹。轻舟浮载如天上，况是残云细雨中。",
            "comment": ""
        },
        {
            "title": "姚震父自剡来喜晴效行",
            "content": "梅发春江棹绿波，越乡缠离认吴歌。寻花戴帽谁家去，载酒移船与客过。废馆夕阳寒柳动，古宫芳草白雪多。山行每是清晨出，归路牛羊下远坡。",
            "comment": ""
        },
        {
            "title": "天竺秋日",
            "content": "翠滴千竿湿砌苔，曲廊花木小丛开。吴僧爱觅间吟处，偷向花边竹里来。",
            "comment": ""
        },
        {
            "title": "春暮怀伯弓",
            "content": "筼筜深谷近青霄，春尽思君梦自劳。歌不来香室掩买，绶花空结紫藤高。荒池瓦砾迷芳草，晓案烟云拥墨袍。山近响潭多胜好，论诗无处觅刘曹。",
            "comment": ""
        },
        {
            "title": "和韩涧泉韵题周仙山楹",
            "content": "不翦亦不斩，山楹在尘表。石泉声淙淙，秀谷自围绕。是中玄览人，未见今日了。君固自无心，世亦不易晓。梦奠何可攀，颓然泰山小。当时岩壑人，百世何矫矫。清吟振霞缨，日翳群队悄。",
            "comment": ""
        },
        {
            "title": "秋日与知言学士",
            "content": "水落小山浮，山人上下游。月岩烟桂晚，风浦石兰秋。食芰渔溪宿，烹葵野馆留。肩吾相对坐，清话不知休。",
            "comment": ""
        },
        {
            "title": "夏夜怀洞霄",
            "content": "跣足曾穿古洞，衲衣挂在长松。一别烟霄十载，夜来梦入西峰。",
            "comment": ""
        },
        {
            "title": "游何山登道场",
            "content": "中流望极山头寺，溪午闻钟泊柳津。春草细沾微雨润，老松高与碧虚邻。鹤归烟麓书堂废，虎去寒岩藓石皴。无奈薄游归路晚，水边风旆湿片尘。",
            "comment": ""
        },
        {
            "title": "山村日暮",
            "content": "犊背斜阳暖，茅蒋石树穿。行人识冈路，饥鹊噪沙田。远浦生微月，荒皋起暝烟。群乌飞散尽，寒水漾渔船。",
            "comment": ""
        },
        {
            "title": "秋晚",
            "content": "拒霜花落碧潭秋，懒向山巅水际游。自看夕阳乌臼树，白云红叶乱溪流。",
            "comment": ""
        },
        {
            "title": "赠术者王髯",
            "content": "王君僧服而胡须，赠我手写千隶书。秦汉古法沦俗笑，钟王秘刻藏绮疏。君游市俗谁问此，我好奇古贫无余。间来古寺看画壁，醉去野店烹寒鱼。击竹有时谈九命，无钱踏雪走千墟。问君几晚君何如，家有老婢归田庐。",
            "comment": ""
        },
        {
            "title": "晓离山隐",
            "content": "出山便与山花别，清露丛边不得留。去伴水禽船上宿，石溪斜月下沧洲。",
            "comment": ""
        },
        {
            "title": "看梅杂兴",
            "content": "挂头方帽与乌纱，兄自看梅北煮茶。间问水边行乐去，向阳浑有机株花。",
            "comment": ""
        },
        {
            "title": "雪中送僧还竹阁",
            "content": "白松生阁云生晚，城市一归夜雪平。灯在北高峰顶上，塔如千尽玉长檠。湖练平铺肃夜涛，柳翻生母白旌旄。舞残鹭翿归何处，天上飞花散碧桃。",
            "comment": ""
        },
        {
            "title": "西湖日暮",
            "content": "渺渺春湖夕霭浮，落花飞燕打兰舟。游人半入烟城去，月照笙歌上水楼。",
            "comment": ""
        },
        {
            "title": "乾元山洪水",
            "content": "乾元山头洪水发，溪朋长蛟潜同察。两岸居人莫等间，年深物怪终腾拔。往岁邻封遭水变，只道溪流净如练。倏忽人数完里间，夜半平沈皆不见。东南地坼乾坤浮，几番赤子葬洪流。神龟去后不复返，休看浪打石人头。",
            "comment": ""
        },
        {
            "title": "葺唐栖旧庐",
            "content": "矫时无峻节，立行亏众美。远岳惮孤征，徘徊就乡里。人情好愉悦，我老齐贤鄙。娓娓听乡言，时时容侧耳。前修不可见，法社渐凋毁。名山半征徭，祖塔乱獐麂。林筑无清资，泽居循旧址。鉴牖纳晴曦，莳竹临幽泚。时效地岁寒，闭户春风里。",
            "comment": ""
        },
        {
            "title": "汀涨",
            "content": "泽国迷春涨，芳洲生绿波。净涵汀树小，间占浦云多。风晚低轻燕，川明媚浴鹅。望人烟思远，奈此暮山何。",
            "comment": ""
        },
        {
            "title": "送僧归霅寺坐夏",
            "content": "道会三旬满，乡山九夏安，蝶移金鼓梦，龙护宝莲书。日落沙洲迥，苹香水殿虚。闭门溪上寺，好好自安居。",
            "comment": ""
        },
        {
            "title": "春至",
            "content": "朝吟还自酬，暮吟还自酢。年光整整来，山房人亦乐。",
            "comment": ""
        },
        {
            "title": "送别",
            "content": "送别春湖动客心，荇花无浪飐寒金。晴山望极连江郡，沙鸟风樯度远林。",
            "comment": ""
        },
        {
            "title": "潭上",
            "content": "落叶寒潭上，秋风钓艇间。片云移晚渡，孤浪兀晴山。败栅寒芜拥，高枫夕照还。一鸥飞起处，烟霭暮溪湾。",
            "comment": ""
        },
        {
            "title": "废宫",
            "content": "渺渺笙歌散石筵，霓旌吹断纲蛛悬。经年不锁青鸾殿，野鹤飞来玉几前。",
            "comment": ""
        },
        {
            "title": "闻子规",
            "content": "客情谁是不思归，芳划春深未有期。昨夜月明啼更苦，山花满树落胭脂。",
            "comment": ""
        },
        {
            "title": "吕晋叔著作遗机关报茶",
            "content": "四叶及王游，共家原坂岭。岁摘建溪春，争先取晴景。大窠有庄液，所发必奇颖。一朝团焙成，价与共同金逞。吕侯得乡人，分赠我已幸。其赠几何多，六色十五饼。每饼包青蒻，红签缠素荣。屑之云雪轻，啜已神魄惺。会待佳客来，侑谈当书永。",
            "comment": ""
        },
        {
            "title": "过聚景园",
            "content": "路绕长进万柳余，年年春草待香车。君王不宴芳春酒，空锁名园日暮花。",
            "comment": ""
        },
        {
            "title": "杉下聋僧",
            "content": "殿阴古杉高百尺，苍弁虬髯森澱漆。林深化蝶粉光冷，威凤飘飘感仙实。旁有聋僧唤不闻，嗫嗫枯吟如有失。或时兀坐何堆豗，或时手把古收帙。帙中明星不复记，案上吟篇已亡律。居山六月不知暑，地凉艳草生幽苾。茶灶泥崩古藓黏，石盆仰地莲花出。山童书睡靠其旁，袴如盘络不掩膝。僧今老矣无别怀，时梦响潭清汩汩。终当卜室居其偏，坐看蜿蜓舞清溢。",
            "comment": ""
        },
        {
            "title": "友人铜雀台砚",
            "content": "异物留传因好古，南来箧笥伴一琴。漳河流水去无已，魏主荒台久废深。往日奸文须九锡，今朝片瓦尚千金。所嗟人事多浮伪，谁识河滨古舜心。",
            "comment": ""
        },
        {
            "title": "山中晚兴",
            "content": "松间石上听流泉，看尽云归宿鸟还。夕殿焚香春院增，暮钟沈响月阶间。非干独轻遗世过，自合离群静掩关。林境翠深烟树全，正堪高卧纵疏顽。",
            "comment": ""
        },
        {
            "title": "送王以通之官金陵",
            "content": "伯符兄弟最英雄，千载青山绕故宫。宋祖只知曹马事，齐高还与獍枭同。暮箫尚带兰陵怨，春水多愁旧壘未。",
            "comment": ""
        },
        {
            "title": "鹫峰",
            "content": "山后山前行遍了，倚阑不是动秋吟。从头自轮山中石，烟雨苔痕几片深。",
            "comment": ""
        },
        {
            "title": "野棠花",
            "content": "野火回飚掩旧株，新丛满眼临征途。绿攒深棘欲自蔽，千朵万朵争敷腴。新晴远客过林坂，烟涨吴船春泊晚，冶艳空摇荡子情，繁香暗逐吴姬远。吴姬漂泊行人愁，年年此花开不休。半压坏墙荒馆外，乱生春蕻野池头。人间买花贵纨绮，一世争知朝市。曲槛朱栏转首空，野棠无主自成丛。",
            "comment": ""
        },
        {
            "title": "题壁",
            "content": "春来日日风兼雨，开户晴轩长翠罗。山鹊弄花飞不远，隔檐冲散落梅多。",
            "comment": ""
        },
        {
            "title": "寄行宫监门王以通",
            "content": "玉钩帘外前朝柳，斩鸭阑边小艳葩。莫道君王不曾问，好收银钥护宫花。",
            "comment": ""
        },
        {
            "title": "鹫峰",
            "content": "苔峰只就阶基列，卧榻云窗烟翠凉。老去山中贪胜赏，只应迢递负三湘。",
            "comment": ""
        },
        {
            "title": "将别旧山寄伯弓",
            "content": "吾道贵日损，纪纲休有力。誓舍耕鉴资，生以给信食。岁晏民物耗，霜枯鹰隼击。寂士无丰姿，空田罄尘积。小臧别我去，晚瓢先挂壁。饥寒并一身，舍下无遗迹。穷达不异趣，死生共短息，硕友谅难舍，他山终易适。",
            "comment": ""
        },
        {
            "title": "龙岫南窗书怀",
            "content": "茅堂犹未卜，幽兴日迟回。带雨听昏笛，和灯看落梅。春风三月近，客鬓二毛催。忆得初来日，山寒暝叶堆。",
            "comment": ""
        },
        {
            "title": "春日泛舟",
            "content": "野外苔矶好，孤舟未可抛。碧溪沿谷口，晴柳护塘坳。波静鱼吹沫，林深鹊隐巢。轻云障暖日，间思渺春郊。",
            "comment": ""
        },
        {
            "title": "宿村庄",
            "content": "蝼蛄偷火照田沟，山鬼移灯上树头。枫岸夜深茅屋闭，月明沙鸟自相讴。",
            "comment": ""
        },
        {
            "title": "夏夜怀洞霄",
            "content": "凉夜宛游清境，归时尚爱攀松。回首云烟满目，尽遮九锁寒峰。",
            "comment": ""
        },
        {
            "title": "咏怀",
            "content": "晨风汇原野，高林摩苍条。屋上野花落，阶前春草摇。少壮不可恃，金骨亦易销。夙志欢沈民，晚心日幽寥。紫烟凌石峰，绿云生桂标。林怀颇清畅，况复灵景饶。",
            "comment": ""
        },
        {
            "title": "唐栖寺前",
            "content": "唐寺前溪水流，客帆来往旧杭州。津亭树老无人记，得见几囘僧白头。",
            "comment": ""
        },
        {
            "title": "看梅杂兴",
            "content": "青公古院一株梅，寒殿无人花自开。日暮老僧清梵罢，夜深偷照月华来。",
            "comment": ""
        },
        {
            "title": "山行与伯弓同赋野庙",
            "content": "芳草没荒基，终年掩画扉。酒台乾旧滴，香殿入斜晖。神树枝枝曲，山魈个个归。春来歌鼓动，野老荐春薇。",
            "comment": ""
        },
        {
            "title": "秋蝉",
            "content": "日落秋蝉噪柳津，为伤风露烟声频。送晴送雨江亭外，偏感舟行晚泊人。",
            "comment": ""
        },
        {
            "title": "震父与僧偕至",
            "content": "王谢清游带越僧，共携山老坐吴亭。身间不记为官日，落落吟诗读道径。",
            "comment": ""
        },
        {
            "title": "雨后对月",
            "content": "清夜不复寐，萧然据胡休。对此九天上，阴魄含虚光，光飞激洞户，彩莹棲云塘。芙蓉杂羽盖，暗水流瑶芳。景异沈昔梦，心定闻空香。不知孤寂身，尚此山水乡。",
            "comment": ""
        },
        {
            "title": "雪中",
            "content": "谷寺掩高扉，松亭雪侧垂。石幢围隐兽，野殿没寒鸱。路转空林积，风惊老树危。草堂香火静，山鹿到荒墀。",
            "comment": ""
        },
        {
            "title": "天竺秋日",
            "content": "行绕方池日又斜，青云小注湿秋霞。阑干几度浑敲遍，为引游鱼出浪花。",
            "comment": ""
        },
        {
            "title": "牵牛花",
            "content": "老梅枝上桂牵牛，引得青花上树冰。秋圃日斜风露冷，倒垂长蔓拂鸣鸠。",
            "comment": ""
        },
        {
            "title": "防风王庙",
            "content": "万国方尊禹，防风殒殿趋。应怜舞干戚，独不碍唐虞。祭豆侵田鼠，灵幡触井乌。椒浆春奠罢，箫鼓押村巫。",
            "comment": ""
        },
        {
            "title": "出乐官",
            "content": "古来歌舞者，乐极总幽沈。山鬼书无影，春禽歌好音。梨园虚宝必，玉树慢荒淫。一曲烟萝外，伤哉悲乐心。",
            "comment": ""
        },
        {
            "title": "月夜游冷泉亭",
            "content": "地灵泉上寺，松壑定深青。独听子规叫，况逢山月明。树藏春洞黑，石拥夜泉鸣。日出喧车马，终非隐者情。",
            "comment": ""
        },
        {
            "title": "忆旧隐付柔上人",
            "content": "遥忆荒阶藓生好，木兰露重滴归情。秋山松桂毕森爽，夜馆星河几晦明。溪色乍凉双鹭下，雨声缠绝一蝉鸣。经房旧掩青枫老，此夜无人月影清。",
            "comment": ""
        },
        {
            "title": "送别韶溪权上人",
            "content": "溪行逢雪后，明月照孤身，夜榜闻烟艇，春耕见樯人。早梅容易落，征路往来频。应感随阳雁，年年度柳津。",
            "comment": ""
        },
        {
            "title": "苎渎夜泊",
            "content": "吴城水冷秋风高，迎霜枫叶飘城壕。吴侬射利如射虏，高帆大艑横江涛。黄错不顾风水恶，稿儿怒击何轻豪。苎渎人惯迎接，憧憧来往无停艘。水上悬灯招夜泊，沙头认客相呼号。人生富贵多不足，亦有稗贩当勤劳。万斛高装谋取重利，斗升未给浮轻舠。吾生最爱鲁仲连，封侯不受海上逃。轻世肆志甘贫贱，谁能富贵诎辱遭。夜歌新诗喜达旦，起看征雁飞云皋。",
            "comment": ""
        },
        {
            "title": "雪中海棠",
            "content": "蜀妃夜谒紫墟皇，玉凤差参促晓妆。晏罢瑶台魂未醒，胭脂脸上白云香。",
            "comment": ""
        },
        {
            "title": "寄凤山满上人",
            "content": "空生久不来，端居常掩室。缅怀旧林社，泉壑翳清密。古凤必灵音，野竹无共缩减。动植皆营营，忘言消永另日。",
            "comment": ""
        },
        {
            "title": "裴六书堂",
            "content": "数峰相对夕阴遮，新占书堂旧竹斜。地冷石阶秋菊小，一丛开得两三花。",
            "comment": ""
        },
        {
            "title": "山乐官寄野斋",
            "content": "山乐官，山乐官，尔为灵凤黄音乐，想尔废职来考盘。莫厌山中多寂寞，山中无事忘忧乐。晓窗睡起春书静，听尔幽情如有吒。山乐官，山乐官。",
            "comment": ""
        },
        {
            "title": "水仙花",
            "content": "洛浦香销佩解时，荆台归去峡云迟。绿罗湘带无心叠，玉坠头花一半垂。",
            "comment": ""
        },
        {
            "title": "宿永安潭上",
            "content": "子规啼在乱山中，废寺春深暮阁重。门外永安潭上水，朝昏惟送一楼钟。",
            "comment": ""
        },
        {
            "title": "游霅城寄辉明远",
            "content": "老来霅上经过少，不复虚常拜皎然。窥庙野童惊古像，拊碑山客慕先贤。雨多乱穿城过去，日上苍山绕郡连。隔港木兰摇客棹，浦荷香散碧云天。",
            "comment": ""
        },
        {
            "title": "咏怀",
            "content": "落日重云下，哀哀闻子规。荆玉化为土，湘泪摧空枝。彼禽复何怨，岁岁号春时。春风自无情，众芳日夜衰。冉冉无终极，哀乐徒尔为。睇彼川上流，浩荡无前期。",
            "comment": ""
        },
        {
            "title": "郜溪别周伯弓",
            "content": "夜馆寒相对，篝灯语不眠。夕烟生水郭，风柳泊沙船。暖弃山中宅，春耕葑上田。西峰晴霭碧，归去挹飞泉。",
            "comment": ""
        },
        {
            "title": "果熟",
            "content": "方池曲沼动林花，竹院僧间日又斜。西崦果园方晚熟，一双乌臼打乌鸦。",
            "comment": ""
        },
        {
            "title": "庭心草",
            "content": "妻坐转流光，见尔心草。亭亭花未开，靡靡叶先老。潜荄几花萤，芳蕤暂妍好。悁虑果徒劳，吾言非计早。",
            "comment": ""
        },
        {
            "title": "越溪吟",
            "content": "石磊磊，猿啾啾，越王霸业秋山头。英雄丧尽知何数，可怪犹存浣纱处。当时月照清溪头，美人如水逐东流。于今片石终难改，千载犹含泽国羞。",
            "comment": ""
        },
        {
            "title": "山池早秋",
            "content": "荷叶倾香露，山池见早秋。石凉幽蟹过，枝脆雨蝉休。废堰凭虚涨，荒泉入乱流。水花红漠漠，相对渚云浮。",
            "comment": ""
        },
        {
            "title": "松陵答友人",
            "content": "郁罗天上挹躔，拾羽编衣泛碧莲。长笛吹明月夜，秋风濯足太湖边。",
            "comment": ""
        },
        {
            "title": "周令自江夏归郜溪",
            "content": "芳草萋迷征骑归，且依张负入书帷。家园懒记间花草，蔬豆重甘旧藿葵。崔颢能吟有陈迹，祢衡作赋想当时。才能往往为身累，好读渊明饮酒诗。",
            "comment": ""
        },
        {
            "title": "过青芝村观晦梅",
            "content": "梅花树下春风静，苔荒荠老围春井。山翁汲泉点茶水，触残花下玲珑影。",
            "comment": ""
        },
        {
            "title": "感雁来红",
            "content": "落落云中雁，亭亭阶下草。草心将变红，雁声来已早。霜风日夜催，对此忘吾老。玲珑叶数层，次第颜色好。燕脂染尽时，倚栏如醉倒。年年秋雁来，每被吟情恼。",
            "comment": ""
        },
        {
            "title": "观乌鸢山下藤树",
            "content": "一株老树蔽荒林，下有藤悬巨蟒身。几度日斜乌鸟散，山昏鬼器断行人。",
            "comment": ""
        },
        {
            "title": "初秋忆湖上诸山",
            "content": "山中夏日足幽娱，葛帔藤休诵宝书。白拂惹云黏几案，清香缘竹上空虚。草堂夜月秋花近，水阁晨霞夕霓疏。遥忆钱唐旧朝寺，绕湖钟梵早凉初。",
            "comment": ""
        },
        {
            "title": "龙山野",
            "content": "闻说西潘桑枯少，旧来多川紫樱桃。龙山春晚聊舒望，雪白梨花一丈高。",
            "comment": ""
        },
        {
            "title": "秋日泛西湖",
            "content": "水凉沮照影，与客上湖船。白浪翻红楫，青山映碧莲。鸟飞荷叶下，人散柳条边。烟盖归来晚，灯前鹤未眠。",
            "comment": ""
        },
        {
            "title": "次韵答周伯弓信后见寄",
            "content": "清茶相对饮山卮，忆在西峰寺里时。今日云深无好伴，涧松独看挂猿枝。",
            "comment": ""
        },
        {
            "title": "寄周宗圣",
            "content": "我心如有失，曾未识南园。几见间花落，频将好梦原。时贤我厚禄，君子尚衡门。诗卷逢僧寄，长吟落照村。",
            "comment": ""
        }
    ]
}