{
    "dynasty": "宋",
    "author": "释法智",
    "poems": [
        {
            "title": "偈六首",
            "content": "真空不空，寥寥无影树头月。真色非色，隐隐不萌枝上花。威音路外芬芳，凤无依倚。空劫已前照耀，鹤不停机。更须一色功圆，便得同中有异。同中异，直下承当休拟议。夜来明月照芦花，鹤鹭并头踏雪睡。",
            "comment": ""
        },
        {
            "title": "赞天童觉和尚",
            "content": "乌顶雪眉，云踪鹤态。貌出正偏，见非向背。芙蓉月照兮太白峰高，丹凤翔空兮琼林玉碎。觌面分明，两彩一赛。",
            "comment": ""
        },
        {
            "title": "偈二首",
            "content": "明月高悬未照前，雪眉人凭玉栏干。夜深雨过风雷息，客散云楼酒碗乾。",
            "comment": ""
        },
        {
            "title": "偈六首",
            "content": "辨不辨，昏不昏，打破盆子只论盆。千里远山烟树，数家沙岛渔村。夜深月与湖光浑，天水茫茫绝点痕。",
            "comment": ""
        },
        {
            "title": "偈六首",
            "content": "动时常寂寂，静处活鱍鱍。动静两俱忘，佛祖何处著。蓦地梦回头，长天飞一鹗。春风有时好，春风有时恶。不得春风花不开，花开又被风吹落。错错错，蒸饼元来是面作。",
            "comment": ""
        },
        {
            "title": "偈六首",
            "content": "深夜虚堂露气佳，冰霜著月没痕瑕。木人打破琉璃碗，走过新罗始到家。",
            "comment": ""
        },
        {
            "title": "偈六首",
            "content": "幽鸟语如篁，柳垂金线长。云收山谷静，风送杏花香。",
            "comment": ""
        },
        {
            "title": "偈六首",
            "content": "一不成，二不是，火云堆裹秋风起。堪笑耘田车水翁，手脚忙乱同儿戏。同儿戏，有巴鼻。但得丰年贺太平，四海五湖皇化裹。",
            "comment": ""
        },
        {
            "title": "偈二首",
            "content": "三界无法，何处求心。惊蛇入草，飞鸟出林。雨过山堂秋夜静，市声终不到孤岑。",
            "comment": ""
        }
    ]
}