{
    "dynasty": "宋",
    "author": "龚茂良",
    "poems": [
        {
            "title": "幽化院",
            "content": "昼寝招提最上头，饥禽亡赖故喧啾。岭云西去欲成暮，山雨北来浑似秋。婉娩如今真是梦，经从似旧绝堪愁。昔年陈迹鸡窗下，日落钟鸣山更幽。",
            "comment": ""
        },
        {
            "title": "诗一首",
            "content": "千章古木转头空，去与人间作栋隆。未必真能庇寒士，不如留此贮清风。",
            "comment": ""
        },
        {
            "title": "题惠来驿",
            "content": "十里平畴际远山，上膏未动觉牛闲。行人多谢晴相送，只恐妨农雨大悭。",
            "comment": ""
        },
        {
            "title": "灵源庵",
            "content": "迟回不忍去，复作抱衾留。断续云间雨，萧骚木末秋。劳生那有此，渐老欲相投。最爱千山暑，钟鸣处处幽。",
            "comment": ""
        },
        {
            "title": "木兰陂",
            "content": "木兰春涨与江能，日日江潮送晓风。此水还应接鄞水，为谁流下海门东。",
            "comment": ""
        },
        {
            "title": "题惠来驿",
            "content": "晴云当午争挥扇，晓雾生寒又着绵。此是岭南春气候，日中长有四时天。",
            "comment": ""
        }
    ]
}