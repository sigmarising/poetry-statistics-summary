{
    "dynasty": "宋",
    "author": "石延庆",
    "poems": [
        {
            "title": "留题桐柏石道师妙声堂次曾史君韵",
            "content": "一派奔湍响迅雷，喷云翻雪绕琼台。应通天上银潢路，准拟乘槎八月来。",
            "comment": ""
        },
        {
            "title": "题鉴轩",
            "content": "一轩曾揭鉴为名，轩下方池彻底清。坐客不须频拂拭，主人犹恐太分明。一尘不染原无物，万象俱涵岂有情。堪笑越湖三百里，等闲风浪不曾平。",
            "comment": ""
        }
    ]
}