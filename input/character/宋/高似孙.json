{
    "dynasty": "宋",
    "author": "高似孙",
    "poems": [
        {
            "title": "句",
            "content": "老蟹自应强依逸，壮蛑不定期只象豪粱。",
            "comment": ""
        },
        {
            "title": "任贤良归蜀",
            "content": "衮衮江来急建瓴，一西还有几长亭。峨眉雪罢添巴水，玉壘云空见蜀星。白浪不侵鱼复阵，青苔犹护剑关铭。堂堂功业今皆在，天意何时更一醒。",
            "comment": ""
        },
        {
            "title": "答李才翁",
            "content": "素意杳难寻，残炉属晚阴。花知西洛事，春叫北人心。客共艰难尽，诗随老大深。金陵书不到，消息又沉沉。",
            "comment": ""
        },
        {
            "title": "国清寺泉时有绿蟾蹲崖石西",
            "content": "崖腰溜清水，素光摇玉宇。其阴透碧海，有石如砥柱。心知老龙都，直入蓬莱府。仙云荡凉润，积雪明深乾。阴阳若在兹，嘘吸多成雨。孤花棲暗芳，瘦木垂梢古。娟娟绿蟾蜍，曾识广寒女。深疑珠宫物，内敬不敢侮。山僧惜一茶，自碾仍自煮。相从有觉意，两悟无凡语。欲分鲜花屏，稍筑松风庑。铜瓶取明月，洗此文字苦。",
            "comment": ""
        },
        {
            "title": "寄吴钤干",
            "content": "有伟千人杰，能为万里游。挂帆春北雁，问驿夜惊鸥。道路空留滞，文章莫暗投。九疑生雨遍，三峡带寒流。采药青神观，题诗白帝楼。乾坤供烂醉，星斗照闲愁。汉已归萧相，天难寿武侯。词人头欲雪，壮士泪如秋。中下犹须策，西南夙倚筹。有钱书尽买，灭虏志终酬。猿破高唐梦，龙驯滟澦膛。行人定安稳，夏近可归不。",
            "comment": ""
        },
        {
            "title": "山中雨辞",
            "content": "山如罨兮栖柔烟，鸟徘徊兮翠如褰。荫松柏兮牵丹泉，猿在上兮鹤在前。拍浮丘兮延偓佺，话坎离兮生坤乾。问山月兮今何年，月得道兮玄之玄。",
            "comment": ""
        },
        {
            "title": "句",
            "content": "旋作池来分剡曲，略教花处似苏堤。",
            "comment": ""
        },
        {
            "title": "天台渡",
            "content": "一江夹清浑，只向青村注。馀云拖薄润，远霭飞轻素。船轻顺流下，石狭奔湍怒。苍阴布仙迹，野芳生幽趣。山色各有旧，春情宛如诉。徘徊良自得，泱漭又将暮。遐瞻金天庭，可入丹泉路。今夜宿桃花，切莫久匆去。",
            "comment": ""
        },
        {
            "title": "句",
            "content": "壮尺在贪持蟹匡，十分香怜破橙黄。",
            "comment": ""
        },
        {
            "title": "丹砂歌谢胡史君惠砂床",
            "content": "宜州丹砂岩旸谷，不比辰溪攒箭镞。素霓深抱赤城霞，斩独半染于阗玉。海日下照珊瑚红，化为姹女金芙蓉。一从擘华分禹璞，犹有绛气埋云峰。铸鼎泥坛有消息，坐看光辉成五色。淮南鸡犬亦同升，九转真能生羽翼。",
            "comment": ""
        },
        {
            "title": "山中雨辞",
            "content": "若古兮多奇，御夏兮高明。蹇千山兮在下，石吐泉兮泠泠。采新果兮半熟，被疏絺兮全轻。非老子兮孰悟，亦晋人兮予盟。风来南兮洗琴，棋落落兮争声。心有官兮自玉，天相知兮同醒。",
            "comment": ""
        },
        {
            "title": "黄居中潇湘图歌",
            "content": "天晴而雨断兮，作苍梧九疑之高。秋风行而川怒兮，泄潇湘洞庭之奔流。树不知名兮山抱複岭，沙不计程兮水趋它洲。波作止兮蛟舞蛟蛰，云晦明兮猿呼猿愁。原不可作兮兰亦尘土，贾傅归汉兮鵩其何尤。谁呼鱼兮北澨有酒，谁鼓励柜兮南当有膛。怀斯人兮杳霭千里，目怅望兮吾其归休。",
            "comment": ""
        },
        {
            "title": "鹿郎中山居",
            "content": "非是拜庞公，何繇识此峰。自唐无两见，如汉有高踪。径吐归来菊，山连种老松。轻飞云惟健，精炼玉为容。鹤要亲题竹，猨常认击筇。花深多不见，叶响却相逢。天最知陶亮，人难揖载颙。一来非小事，吝到此皆溶。",
            "comment": ""
        },
        {
            "title": "句",
            "content": "明夜定依渔父宿，簄头呼蟹碧丸丸。",
            "comment": ""
        },
        {
            "title": "别云门",
            "content": "回首云边更看松，风流王谢旧行踪。不知谁继诸贤后，夜半来听六寺钟。",
            "comment": ""
        },
        {
            "title": "句",
            "content": "风稳琛舟引，春归卉服衙。",
            "comment": ""
        },
        {
            "title": "句",
            "content": "小山花落渠如别，右手螯香我欠肥。",
            "comment": ""
        },
        {
            "title": "句",
            "content": "折得花相伴，消渠酒拍浮。",
            "comment": ""
        },
        {
            "title": "和居简师韵",
            "content": "恨不相从早，分渠月半寮。墨飞春涧石，茶衮夕铛潮。诗到如今瘦，情从此处消。为君料理极，参秀碧寥寥。",
            "comment": ""
        },
        {
            "title": "誓蟹羹",
            "content": "年年作誓蟹为羹，倦不能支略放行。但是草泥行郭索，莫愁豕腹胀膨享。酒今到此都空了，诗亦随渠太瘦生。吏部一生豪到底，此时得意孰为争。",
            "comment": ""
        },
        {
            "title": "琼台西路",
            "content": "一夜天台雨，青鞋蹋尽沙。添将清瀑水，浊尽碧桃花。涉涧锄生术，和云嚼野茶。便无仙骨分，不敢更思家。",
            "comment": ""
        },
        {
            "title": "句",
            "content": "蟳肥和雪鱠，梅早夹春篘。",
            "comment": ""
        },
        {
            "title": "赵君海惠蟳",
            "content": "早挥鱠手作云鳌，雪带晴飞且拍熬。安得轮囷如此壮，也知郭索许我骚。翰林风月从来别，太史江山一味豪。今夜笔床船上去，已轮吏部十分高。",
            "comment": ""
        },
        {
            "title": "桐柏台夜作",
            "content": "东崖紫云飞，西壁白雪炯。洞口一何邃，人闲无此静。松风翻瀑怒，梅月逼鹤警。苔污断阙石，茶注彭亨鼎。丈人极好生，生神最澄景。且修黄房诀，夜向香心永。",
            "comment": ""
        },
        {
            "title": "句",
            "content": "上皇今百岁，近侍多人。",
            "comment": ""
        },
        {
            "title": "句",
            "content": "水生奔蟹簄，树杂荫鱼休。",
            "comment": ""
        },
        {
            "title": "别天台",
            "content": "早乘霞气入蓬莱，不识神仙也不来。曾与赤松游数日，自携玉女上西台。当时共说黄房事，回首空惊碧海埃。前度刘郎今得度，桃花一一为郎开。",
            "comment": ""
        },
        {
            "title": "蟹包",
            "content": "妙手能夸薄样梢，桂香分人蟹为包。也在不枉持螯手，便是持螯亦草茅。",
            "comment": ""
        },
        {
            "title": "朝丹霞",
            "content": "杳倏驾兮潜青宜，舞刚风兮鹄分翎。上何有兮无能名，老积气兮寒泠泠。",
            "comment": ""
        },
        {
            "title": "句",
            "content": "未教剪初韭，全如持左螯。",
            "comment": ""
        },
        {
            "title": "九怀·江夫人",
            "content": "江上兮青山，水既去兮复还。引微风兮无澜，擢桂桨兮闲闲。望美人兮来下，灵翩翩兮从女，劈中流兮扬舲，雁邕邕兮遵渚。玉衣兮画裳，御清气兮前青凤。穆川后兮静波，湘君遗兮兰芳。行贞兮昭昭，珰明兮玉娟。天门兮为开，万夫哀兮惟女贤。翠帷下兮沉沉，花饮露兮阴阴。素鳞寒兮不动，寄风瑟兮瑶音。涉江兮采苹，剪绡兮蠲尘。奉瑶华兮结辞，灵不见兮愁人。愁人兮柰何，目眇眇兮微波。路村霭兮修长，其柰兮夕歌。",
            "comment": ""
        },
        {
            "title": "句",
            "content": "有晋风姿如此蟹，个个能空无能解。",
            "comment": ""
        },
        {
            "title": "失调名",
            "content": "红翻茧栗梢头遍。",
            "comment": ""
        },
        {
            "title": "夜宿金庭洞",
            "content": "夙闻桐柏山，下入金庭洞。五云所出没，千翠相迎送。川明芝自烨，夏冷雪犹冻。沙泉注阳穴，水碧孕阴峒。天光抱琼室，神力扶兰栋。其左斩苍虯，其西翔紫凤。中穿穴窈複，傍见石阙空。青烟溜松髓，白水鸣醴瓮。怪草不知名，珍禽时曳弄。石密吐岩房，琪芳突苔缝。星君时一游，仙翁亦参从。或乘玄鹤来，或并青鸾控。香趋玉女跪，丹走山灵恸。谷神元不死，玄根在深种。谁其握性命，於此破昏梦。世人少知几，何能测天用。",
            "comment": ""
        },
        {
            "title": "九怀·东山",
            "content": "若有人兮山要，乐莫乐兮在薖。絜余佩兮有兰，惬余裳兮有萝。凌八荒兮骋望，怅山河兮悲壮。倒天汉兮濯江淮，眇风云兮晤怀。竹树兮冥蒙，海月兮朣胧。君何为兮山中，鸿奔南兮带轻舟。歌闻天兮击中流，气浩浩兮横九州。山冉冉兮生雨，水汪汪兮迷浦。鴃一叫兮花愁，期美人兮春渚。",
            "comment": ""
        },
        {
            "title": "蓬莱游",
            "content": "绿连雾兮窈窕，翠生香兮轻浮。花得道兮无妍。鸟涉仙兮何愁。心太平兮太平，功如水兮先秋。乔松来兮乐余，蓬莱乐兮堪游。",
            "comment": ""
        },
        {
            "title": "眼儿媚",
            "content": "翠帘低护郁金堂。犹自未忺妆。梨花新月，杏花新雨，怎奈昏黄。春今不管人相忆，欲去又相将。只销相约，与春同去，须到君行。",
            "comment": ""
        },
        {
            "title": "桐柏山黄法师斋",
            "content": "羽人归丹丘，轻房冒苍顶。云飞北斗坛，瀑洗洪崖井。三更火交坎，八十雪垂领。深香熨玉斧，淑气回丹鼎。彼空此亦无，物动我自静。灼知乔松辈，元涉义老境。一来受清涤，内悟开微儆。请添无为香，上有萧台景。",
            "comment": ""
        },
        {
            "title": "江强仲郎中送蟹",
            "content": "连日天街候驾归，且呼酒对早梅飞。从来吏部高情别，右手分将老蟹肥。",
            "comment": ""
        },
        {
            "title": "句",
            "content": "回舟指淞江，径奔鱼蟹海。",
            "comment": ""
        },
        {
            "title": "九怀·浙水府",
            "content": "越山兮青青，江波兮喷薄。万里兮长风，引惊澜兮去之。夫君兮以渊为期，水何为兮劳苦。越山兮升云，江水兮未平。举酒兮讯君，将与余兮心倾。若有人兮飐云旗，舞神鱼兮踏文螭。奏水星兮叫冰夷，横壮气兮海为飞。麋台兮生草，言如毛兮人杲杲。夕宿兮江皋，越兵西兮如拉搞。一沐浴兮九江，水扬波兮淙淙。飞科桡兮雁渚，舍余珰兮渔缸。望美人兮未来，心不怡兮难降。有酒兮如冰，呼脍具兮鱼龙腥。浇大块兮海鲜磅礴，有老父兮愁偏醒。",
            "comment": ""
        },
        {
            "title": "朝丹霞",
            "content": "窈复窈兮流火庭，物受炼兮愁六丁。烁此鼎兮神无停，雪尽垢兮朝朱陵。",
            "comment": ""
        },
        {
            "title": "句",
            "content": "簖头蟹大须都买，篘下醪香且竟酣。",
            "comment": ""
        },
        {
            "title": "再至桐柏山",
            "content": "此山即蓬莱，其下通弱水。万里奏上帝，一岳留仙史。逍遥丹霞上，出没流精里。夜子鹤又叫，月晕风欲起。自从西磵去，复见东峰峙。松施神农萝，石护尧时髓。无中犹有象，玄外更无旨。略闻赤松道，浩劫不可纪。",
            "comment": ""
        },
        {
            "title": "句",
            "content": "山梅能摘索，溪蟹更清癯。",
            "comment": ""
        },
        {
            "title": "寄天台萧练师",
            "content": "已是成仙了，全然得道长。石坚松结髓，山暖术生香。近瀑衣裳泠，和云笔砚凉。傍崖修碧宇，何日奏寥阳。",
            "comment": ""
        },
        {
            "title": "桑世昌泽卿归天台",
            "content": "且入西陵抖素衣，寒灯犹有雁相依。月僵积雪和梅冻，天拆残星背斗飞。书策不堪供世用，江山何肯笑人归。赤城仙伯皆吾辈，为带诗行问子微。",
            "comment": ""
        },
        {
            "title": "赵嘉父送松江蟹",
            "content": "青天肯为蟹飞霜，蟹亦贪诗老更狂。枫叶已随诗共冷，菊花能为酒先忙。平生尔雅谁能熟，此去玄经孰敢荒。前去吴淞半江水，渔翁不敢叫沧浪。",
            "comment": ""
        },
        {
            "title": "句",
            "content": "菊报酒初熟，橙催蟹又肥。",
            "comment": ""
        },
        {
            "title": "寄桐柏山五尊师",
            "content": "犹道中峰浅，重新入翠微。读书呼鹤听，洗砚待猨归。近瀑青松湿，朝阳紫术肥。逢仙归又晚，行得健如飞。",
            "comment": ""
        },
        {
            "title": "和居简师韵",
            "content": "忆昔相寻处，时今可更麽。春愁侵磊隗，晚步隔坡陀。风入唐声妥，山函蜀气多。一春听尽雨，此意与谁歌。",
            "comment": ""
        },
        {
            "title": "次韵陈校书送鹤竹笋诗",
            "content": "竹如鹤脚瘦交加，惊识英英玉露沙。一见已知仙同健，高於越箭更无差。",
            "comment": ""
        },
        {
            "title": "九怀·嶀山雨",
            "content": "砥苍岩兮燕危磐，枕渊洄兮夏留寒。谷怀烟兮川引雾，出渔乡兮人樵路。屋如悬兮石将危，荡兰舟兮扬桂旗。江有蓠兮溪有荪，沙一抹兮云垂垂。耒宜雨兮帆宜风，香在罏兮各为功。村醪熟兮春无度，水羞香兮雪登俎。晴阴节兮花乱飞，老渔歌兮野巫舞。灵埃乐兮憺忘归，人无忘兮雨而雨过天青。维余舟兮款神关，石{左缶右齿}{左缶右齿}兮萝漫漫。帷之褰兮风毳急，石右憩兮苔痕斑。潭中人兮夜渔急，神鱼舞兮阴妃泣，报灵君兮千罟集。水如练兮月冥冥，若有弦兮作湘声。舟欲去兮且复留，耿不官兮空隐忧。",
            "comment": ""
        },
        {
            "title": "句",
            "content": "晋书好传偏安石，唐世诸人且乐天。",
            "comment": ""
        },
        {
            "title": "李迅甫送蟹",
            "content": "平生嗜此龟蒙蟹，便无钱也多多买。瞥见风姿已潇潇，一呷橙虀酒如澥。",
            "comment": ""
        },
        {
            "title": "答宇文文学",
            "content": "无能应欲苦皇皇，诗不惊人笔事荒。天下无山如怕颗，人间有水自沧浪。左杯右蟹一舟足，早韭晚菘三亩强。莫谓觉来亡可嗜，逢人犹自觅花忙。",
            "comment": ""
        },
        {
            "title": "朝丹霞",
            "content": "画琳琅兮黄金绳，帝监观兮燕清宁。闻不闻兮皦无际，毛发竦兮心为冰。",
            "comment": ""
        },
        {
            "title": "莺啼序",
            "content": "青旗报春来了，玉鳞鳞风旎。陈瑶席、新奏琳琅，窈窕来荐嘉社。桂酒洗琼芳，丽景晖晖，日夜催红紫。湛青阳新沐，人声澹荡花里。光泛崇兰，坼遍桃李，把深心料理。共携手、蘅室兰房，奈何新恨如此。对佳时、芳情脉脉，眉黛蹙、羞搴琼珥。折微馨、聊寄相思，莫愁如水。青苹再转，淑思菲菲，春又过半矣。细雨湿香尘，未晓又止。莫教一鴂无聊，群芳亹亹。伤情漠漠，泪痕轻洗。曲琼桂帐流苏暖，望美人、又是论千里。佳期杳渺，香风不肯为媒，可堪玩此芳芷。春今渐歇，不忍零花，犹恋馀绮。度美曲、造新声，乐莫乐此新知。思美人兮，有花同倚。年华做了，功成如委。天时相代何日已。怅春功、非与他时比。殷勤举酒酬春，春若能留，□还亦喜。",
            "comment": ""
        },
        {
            "title": "句",
            "content": "近涧取白水，初篘烹石蟹。",
            "comment": ""
        },
        {
            "title": "句",
            "content": "已是飞来鶗鴃了，可能落到牡丹开。",
            "comment": ""
        },
        {
            "title": "江寺丞送蟹",
            "content": "苦无多雨便重阳，忆杀池头煮蟹凉。政用此时消几辈，菊花先作故山香。",
            "comment": ""
        },
        {
            "title": "中山雪",
            "content": "携诗来做台州雪，台州雪好无人说。一峰玉削昆仑柱，一天冰夹蓬莱阙。大江不动纲罟冻，众壑皆声松竹折。村无人行太清净，树无鸟棲俱峭绝，丹天仙君谒帝回，赤脚泠泠踏寒月。不管飞残水帝魂，从头尽笑春风拙。绿华之女霓衣，从以主管进太阴妃。法曲导引青鸾飞，仙人仙人胡不归。",
            "comment": ""
        },
        {
            "title": "桐柏山琼台",
            "content": "翠岳竦神秀，玉衡直三台。上有长生君，含光赤城台。阳崖烨金芝，阴壑生碧苔。独立云在下，一啸仙俱来。丹郎醉不醒，玉女声如孩。帝乡风自寒，洞口花长开。所嗟尘埃中，那有神仙才。秦皇漫东海，汉武空蓬莱。",
            "comment": ""
        },
        {
            "title": "夜宿桐伯",
            "content": "月到中峰碧峭深，露桃微重鹤移阴。隔松听得仙官话，句句皆非世上音。",
            "comment": ""
        },
        {
            "title": "九怀·越王台",
            "content": "草长兮菲菲，越山青兮霏微。玉在佩兮欲语，望故宫兮如归。酒阔兮犹香，僾流光兮庭帏。芳俎进兮兰藉，玉鳞寒兮牲肥。赤翱兮醉只，笙嘘云兮沾衣。鼓轻舠兮无留，月共载兮依依。乐莫乐兮知几，哀莫哀兮别离。鹧鸪愁兮忘飞。",
            "comment": ""
        },
        {
            "title": "燕文贵山水图",
            "content": "道山堂上御府画，展卷犹能记老燕。十日何由辨水石，千金乃可分江天。楚湘两岩风落木，海岳三秋雁度川。大山小山俱好隐，江南梦去曲肱眠。",
            "comment": ""
        },
        {
            "title": "句",
            "content": "豆蔻雨分霁，翠蟳雪炊香。",
            "comment": ""
        },
        {
            "title": "山中雨辞",
            "content": "桂树兮团栾，篱菊兮可采。石磊磊兮沿荔，雁嗷嗷兮离叆。人心悽兮易凉，时令迁兮谁縡。揽古昔兮自怅，视彭殇兮何待。吁嗟秋兮，不以悲而能轻，不以愁而为怠。若得意兮骚者，酒淋骚兮如海。",
            "comment": ""
        },
        {
            "title": "由校中秘书授徽倅道出金陵投留守吴公琚",
            "content": "四朝渥遇鬓微丝，多少恩荣世少知。长乐花深春待宴，重华香暖夕论诗。黄金籯满无心爱，古锦囊归有字奇。一笑难陪珠履客，看临古帖对梅枝。",
            "comment": ""
        },
        {
            "title": "桐柏山郑先生斋",
            "content": "鉴石引幽路，傍崖开碧庭。棋留樵客坐，鹅博老君经。竹榻朝吞日，松坛夜拜星。山中有公事，鹤触杏花零。",
            "comment": ""
        },
        {
            "title": "游九锁",
            "content": "洞门金画翠琅玕，杏不多花月溜寒。借得御书经自读，松风净洗石棋盘。",
            "comment": ""
        },
        {
            "title": "句",
            "content": "笋早趋禽腹，橙香适蟹虀。",
            "comment": ""
        },
        {
            "title": "句",
            "content": "竹大时闻折，梅明不受霾。",
            "comment": ""
        },
        {
            "title": "句",
            "content": "沙泠雁三二，天长帆有无。",
            "comment": ""
        },
        {
            "title": "梨花",
            "content": "殿头催引上清华，独奏春词喝赐茶。带月归来仙骨冷，梦魂全不到梨花。",
            "comment": ""
        },
        {
            "title": "宋江都研",
            "content": "数雨清纯玉不如，入婆陶发冷萧疏。千金烂抵荆山鹊，一璞深刳渭水鱼。墨带花香临近涧，泓沉洒影了残书。从来端歙难优劣，名下真成士不虚。",
            "comment": ""
        },
        {
            "title": "纪梦",
            "content": "翠峰嵯峨三十六，寒泉落空响哀玉。岩花石路势萦纡，玉兰干护修筠绿。雪髯老人负紫瓢，金丝尘尾遥相招。红螺酌酒湛湛碧，坐倚苍石吹洞箫。孤鹤来传天上诏，老人挽予偕一到。飘飘高举凌青冥，直过罡风履黄道。祥光楼阁倚峥嵘，神虎守阙森卫兵。双阖朱扉忽微启，中有灵官来远迎。绛衣持斧立丹陛，玉皇手中玉如意。云璈风瑟自宫商，天声清越非人世。帝旁青童传帝宣，文华宫中呼谪仙。谪仙顾余笑且言，子宜亟返来他年。探怀赠我五色笔，子当宝这慎勿失。浓香氤氲迷帝所，长揖老人下西庑。身从日月上头行，俯视斗杓分子午。云气相随步武生，过耳但觉松风鸣。觉来握笔纪佳梦，月明楼鼓挝三更。",
            "comment": ""
        },
        {
            "title": "句",
            "content": "大川足凫雁，蟹老鱼亦老。",
            "comment": ""
        },
        {
            "title": "欸乃辞",
            "content": "帝子降兮北渚，目眇眇兮愁予。嫋嫋兮秋风，洞庭波兮木叶下。揭揭兮寒菼，濊濊兮轻罛。有鹈兮在梁，鸿何为兮离纲。白苹深兮骋望，水之清兮濯缨。翁不语兮嗔偏醒，欸乃一声兮天水渌。",
            "comment": ""
        },
        {
            "title": "句",
            "content": "蟹与人同健，诗如酒怕陈。",
            "comment": ""
        },
        {
            "title": "山中雨辞",
            "content": "木蔌蔌兮皆冬，汛山林兮迎雪。匠此妙兮磅礴，信天人兮豪杰。当是时雁分黯淡之云，花弄扶疏之月。酒涉隽兮少对，诗造微兮自悦。天山兮谁饥，蔡州兮谁决。眇斯人兮毋作，雪霏霏兮空洁。",
            "comment": ""
        },
        {
            "title": "句",
            "content": "忙犹输使砚，懒尚事持茶。",
            "comment": ""
        },
        {
            "title": "富次律送蟳",
            "content": "鳞甲昏夏物，怀青莫如蟳。苏公今张华，何微不知音。入手巨螯健，斫雪隽莫禁。宛然如玠辈，曾是秉玉心。蟹因龟蒙杰，酒与毕郎深。二者不可律，食之当酌斟。",
            "comment": ""
        },
        {
            "title": "句",
            "content": "砚八百年今懒进，蟹一尺大何能烹。",
            "comment": ""
        },
        {
            "title": "分绣阁夜作二首",
            "content": "识字始多忧，悟理良自苦。少小习句读，岂解工训诂。一从入老大，甚觉悔雕组。人生各用命，何乃太知古。典谟必皋契，诗句须李杜。生居诸公后，已觉万事忤。勤妇少完袄，惰农甘莽齿。八卦不可推，天意眇如许。",
            "comment": ""
        },
        {
            "title": "都下",
            "content": "柳生春思拂京华，不管闲人也忆家。添尽好香那睡得，月良如水浸梨花。",
            "comment": ""
        },
        {
            "title": "金人捧露盘",
            "content": "下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鷫鸘裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。",
            "comment": ""
        },
        {
            "title": "句",
            "content": "蟹才逢毕卓，酒不了刘伶。",
            "comment": ""
        },
        {
            "title": "朝丹霞",
            "content": "沐佳施兮清灵，涤三生兮无腥。迅玄挺兮嘉会，蜕吾骨兮坯吾形。",
            "comment": ""
        },
        {
            "title": "花飞引",
            "content": "花少思兮离离，企佳人兮不来。风嫋嫋兮吹愁，绿满树兮香在苔。鴃哀兮今歇。杳新知兮谁悦，期佳人兮柰何别。",
            "comment": ""
        },
        {
            "title": "句",
            "content": "太乙神仙游册府，秦王学士凭阑干。",
            "comment": ""
        },
        {
            "title": "红梅花",
            "content": "带雪匆匆别楚云，天寒依约见湘君。只疑不合瑶池去，引得春风八九分。",
            "comment": ""
        },
        {
            "title": "句",
            "content": "蟹遁迫众隙，鹤饥拳两阶。",
            "comment": ""
        },
        {
            "title": "栖霞宫山斋",
            "content": "山栖极造理，其北恰岚壁。下吞泉数斗，中有蒲数脊。岩留未化雪，竹迸将崩石。不为世所薰，直入玄之寂。道人无一吝，近我如相识。忽然问周易，再三说太极。言清嚼冰雪，事奥通金碧。吐纳少滞咽，导引多精色。阴火养阳鼎，黄云生宝鬲。定是西母池，佳桃已中食。",
            "comment": ""
        },
        {
            "title": "句",
            "content": "相依岂恨移来晚，欲诉犹须说到明。",
            "comment": ""
        },
        {
            "title": "句",
            "content": "沙空擒逸蟹，泉熟煮寒青。",
            "comment": ""
        },
        {
            "title": "句",
            "content": "啜樆正自强持酒，众醉如何敢独醒。",
            "comment": ""
        },
        {
            "title": "小阁",
            "content": "料理闲如旧，依还略似家。自添磨砚水，多买入瓶花。有客谈游墅，催奴设赐茶。悠悠江海意，风雪满兼葭。",
            "comment": ""
        },
        {
            "title": "石桥纹蕈",
            "content": "绝冥万丈深，积翠凌空危。清涧月自浴，孤芳人不知。石骨溜香髓，楹苓涌凉脂。忽然青云阴，见紫白玉姿。冉冉露痕重，漼漼雪花滋。淑气注阳鼎，甘津灌华池。开经拜修静，得道推安期。聊欲燕其阳，饱食五色芝。",
            "comment": ""
        },
        {
            "title": "句",
            "content": "蟹生溪味爽，梅报野香疏。",
            "comment": ""
        },
        {
            "title": "杨嗣勋惠茯苓",
            "content": "道是青神谷，元通白帝崖。有松如壮士，其魄化婴儿。云湿侵鸦嘴，天寒翦兔丝。尧初香摘髓，秦后雪凝脂。穴动龙蛇窘，山空鸟兽悲。惟将千岁力，白了一生奇。",
            "comment": ""
        },
        {
            "title": "蔡山渡",
            "content": "江上人家破竹门，潮来长浸篱根。鮆鱼一尺楷杷小，放溜船来酒满尊。",
            "comment": ""
        },
        {
            "title": "句",
            "content": "自携笔具呼西舟，好风吹蟹归鱼篝。",
            "comment": ""
        },
        {
            "title": "句",
            "content": "梦无全觉久，诗只半聊奇。",
            "comment": ""
        },
        {
            "title": "答辛幼安",
            "content": "青天不惜日，壮士偏知秋。自古有奇画，如今空白头。彼时当再来，吾老不可留。天推璧月上，星入银河流。躔度若此急，人生与之浮。终夜自起舞，无人共登楼。典谟有陈言，河洛非故州。黄鹤呼不来，谁能理残裘。",
            "comment": ""
        },
        {
            "title": "句",
            "content": "蓴逢鲈始服，橙入蟹偏香。",
            "comment": ""
        },
        {
            "title": "九怀·春游",
            "content": "君之来兮鞭潮，令冰夷兮毋骄。抚余车兮安驱，海难填兮魂销。龙翼辀兮既东，旌翠昏兮生埃。蛟抗刃兮婆赤，咽雾光兮蓬莱。东莫乐兮佳游，说哀兮忘归。箫钟兮铙鼓，吴歌兮楚舞。鱼飞兮雁奔，君之乐兮俣俣。憩跸兮嵯峨。陈席兮楚楚。撰德兮苍崖，秦夸声兮豪诩。骑杂逻兮銮玲珑，穷向迹兮窥践宫。民如蟹兮谁能聪，海水作兮号鱼龙。叹未殚兮乐未终，金母号兮汉旌红。",
            "comment": ""
        },
        {
            "title": "句",
            "content": "僧斧菘分甲，渔篝蟹斩脐。",
            "comment": ""
        },
        {
            "title": "铜雀砚歌",
            "content": "曹公夜晏凌云台，一言契阔含馀哀。分香老伎各云雨，歌舞不尽埋蒿莱。漠漠颓基邺山下，万里烟尘无一瓦。井干樽酒自平生，乌鹊飞南播遗雅。老宵垦雨开荒寒，一栎千金苔未干。世人好奇不好近，直比周簋仍商盘。老璞浑浑殊质鲁，得水犹能发妍妩。更与人间作坏古，月明夜盗西陵土。",
            "comment": ""
        },
        {
            "title": "天台道中",
            "content": "落花入溪口，山山皆可佳。横矼碧水急，后峰白云霾。野药缀殷子，危松换新钗。鱼轻争凑石，兰瘦深依涯。此处若有仙，欲留殊未阶。一来爱清气，全是牵幽怀。空色下映水，风声高在崖。草草亦难通，借泉洗青鞋。",
            "comment": ""
        },
        {
            "title": "句",
            "content": "最觉黄花如有意，却怜豪蟹欲相疏。",
            "comment": ""
        },
        {
            "title": "入馀杭到",
            "content": "明发遵西陆，驱车月流光。佳山迎车来，知是古馀杭。危树露如雨，平野日未阳。支流滀清源，弱羽无高翔。人家丛灌下，世载山水张。扣门作千憩，白饭羞文鲂。邂逅有足叹，离合非其常。主人不予鄙，予留亦徜徉。",
            "comment": ""
        },
        {
            "title": "杨州官满辞后土题玉立亭",
            "content": "且更淮南了岁华，天香深窈竹西家。忽然踏碎琼楼月，相伴夫人暮倚花。",
            "comment": ""
        },
        {
            "title": "句",
            "content": "有鱼有蟹美如玉，胡不醉呼黄鹤楼。",
            "comment": ""
        },
        {
            "title": "句",
            "content": "夏蟹新中食，初菘脆入虀。",
            "comment": ""
        },
        {
            "title": "天台渡",
            "content": "歇程偏惜来时路，白鸟相随呼野渡。一树桃花碧云暮，过了溪西却飞去。",
            "comment": ""
        },
        {
            "title": "琵琶引",
            "content": "人生聚散难为别，何况匆匆作胡越。梅梢带雪下昭阳，明朝合隔关山月。长城不战四夷平，臣妾一死鸿毛轻。回凭汉使报天子，为妾奏此琵琶声。长安城中百万户，家家竞学琵琶谱。酸声苦调少人知，食雪天山忆苏武。西风吹霜雁飞飞，汉宫月照秋丰衣。嫖姚已死甲兵老，公主公主何时归。",
            "comment": ""
        },
        {
            "title": "次韵沈台州游桐柏山",
            "content": "中天积翠玉台遥，昆阆吹风下赤霄。鹤护青松生老珀，龙归丹井应寒潮。三台自逐玑衡转，玉帝常同海岳朝。休道人间仙骨少，功成也会作松桥。",
            "comment": ""
        },
        {
            "title": "{左酉右仓}蟹",
            "content": "西风送冷出湖田，一梦酣春落酒泉。介甲尽为香玉软，脂膏犹作紫霞坚。魂迷杨柳滩头月，身老松花瓮里天。不是无肠今麴蘖，要将风味与人传。",
            "comment": ""
        },
        {
            "title": "句",
            "content": "有桂丛生须让菊，为罏归去也输螯。",
            "comment": ""
        },
        {
            "title": "嶀台神弦曲",
            "content": "迅双桨兮刊中流，风风与力兮帆无留。瞥逝鸿兮呵慵虯，芷泣香兮木鸣樛。宛有人兮山之幽，翠翦字兮旌柔柔。朝阳澨兮夕阴洲，月不动兮雪霜浮。期灵君兮一徕游，虚谷应兮寒飕飕。酒可醺兮苹可羞，灵不鄙兮摅吾愁。水清清兮石鉴鉴，浪攻崖兮风洗壑。天飞凉兮众木作，元气涌兮鱼龙恶。若有人兮老丛崿，跨黄罴兮度蘅幄。夕鸿溟兮晓名岳，怀霖雨兮时电雹。灵来娭兮瑟兰勺，水光开兮烟罢漠。律予辞兮徵眇邈，林划啸兮灵欤乐。",
            "comment": ""
        },
        {
            "title": "后欸乃辞",
            "content": "洞庭潇湘白雪中，中有云气随飞龙。渔父天寒纲罟冻，山木尽亚洪涛风。渔翁瞑踏孤舟立，沧浪水深青冥阔。不见湘妃鼓瑟时，至今斑竹临江活。渔翁夜傍四岩宿，晓汲清湘燃楚竹。烟销日出不见人，欸乃一声山水渌。",
            "comment": ""
        },
        {
            "title": "朝丹霞",
            "content": "井有波兮通沧溟，玉抱德兮谁能铭。怛来归兮析然醒，道有成兮其当升。",
            "comment": ""
        },
        {
            "title": "句",
            "content": "沙清幽蟹露，树蔚野禽留。",
            "comment": ""
        },
        {
            "title": "石楠",
            "content": "自随野意订山行，香学楠花白水生。借得风来帆便饱，隔溪新度一声莺。",
            "comment": ""
        },
        {
            "title": "句",
            "content": "菊报香篘熟，橙催宿蟹肥。",
            "comment": ""
        },
        {
            "title": "水西",
            "content": "抱崖一水发僧居，空翠溟濛画不如。落日游人山窈窕，清风啼鸟竹萧疏。",
            "comment": ""
        },
        {
            "title": "句",
            "content": "花开才一信，人日故多阴。",
            "comment": ""
        },
        {
            "title": "小山耸桂",
            "content": "桂树耸生兮山之幽，匽蹇布沪兮翠交流。壑溪错互云崒霄，石戋戋兮溜鸣青。鹤阴阴兮猿嗷嗷，攀援桂枝兮聊佳留。聊佳留兮迟迟，讯有华兮东篱。风景兮不可支，襟将舒兮孰怡。碕兮曲，山崒屼，揽赜邃兮心恍惚。潏兮沕，寥兮瑟，柽萝密丛灌盘纡兮杳藏日。嶙峋鉴落兮蕫茏回复，榛七葐蒀兮葩华棻郁。青萝素蔓兮功薇芜或毓，兕勇熊兮来啸来伏。山中崊崊兮嵬嵬，泠兮济济。蛩唧兮禽嘶，秋风兮自来。攀桂枝兮聊须留。桂花开兮芙蓉寒，桂花落兮芰荷乾。若人兮悲秋，山中兮胡为不可留。",
            "comment": ""
        },
        {
            "title": "句",
            "content": "斫雪蝤蛑鱠，生香茉莉杯。",
            "comment": ""
        },
        {
            "title": "句",
            "content": "多买潮来蟹，催烹带得鱼。",
            "comment": ""
        },
        {
            "title": "山中雨辞",
            "content": "穆东皇兮受命，乐山中兮俱春。风引树兮欣欣，雨生波兮粼粼。天有心兮康予，朝复朝兮趋新。春空劳兮又去，山青青兮予亲。",
            "comment": ""
        },
        {
            "title": "句",
            "content": "题扁蛟绡乾碧海，吹将鹤笛上青天。",
            "comment": ""
        },
        {
            "title": "清晓升琼台顶石崖有仙人脚迹",
            "content": "乱石排天倚岚壁，苔痕不犯松乔迹。上通群帝集台斗，下鉴十洲通碣石。树呼清风杂今古，山遗宿润从开辟。丹翁曾同玉女醉，樵者亦见仙人弈。云飞磴道晴掩冉，露湿衣裳香滴沥。洞中灵君来不来，鹤归冲落桃花碧。",
            "comment": ""
        },
        {
            "title": "句",
            "content": "不是桂菊蟹。如何能好秋。",
            "comment": ""
        },
        {
            "title": "浮冈",
            "content": "山含宿冻未曾销，鸟去仍回水路遥。千树梅花三尺雪，一帆风力半江潮。",
            "comment": ""
        },
        {
            "title": "句",
            "content": "秋兰临涧活，石角带霜饥。",
            "comment": ""
        },
        {
            "title": "句",
            "content": "砚湿舂锄雨，罏腥郭索泥。",
            "comment": ""
        },
        {
            "title": "吴中致蟹",
            "content": "天雨洞庭霜，寒驱解力忙。全然空俗味，只是作诗香。酒已方才熟，橙犹未肯黄。让渠茶灶火，禾月煮沧浪。",
            "comment": ""
        },
        {
            "title": "游九锁",
            "content": "云气常常在上峰，松生仙骨尽成龙。不通名姓谁谈道，却得云边两度逢。",
            "comment": ""
        },
        {
            "title": "聚景园",
            "content": "翠华不向苑中来，可是年年惜露台。水际春风寒漠漠，宫梅却作野梅开。",
            "comment": ""
        },
        {
            "title": "参政钱公山园",
            "content": "朝廷文物自升平，公主园林尚典刑。山好尽强金谷涧，客来且上翠微亭。鹤鸣欲说前时事，花在非如旧日馨。多少唐人诗意思，无人知得更冥冥。",
            "comment": ""
        },
        {
            "title": "秋兰辞",
            "content": "秋兰兮青青，得道兮如素。娟娟兮好修，行隐隐兮不渝。夫人兮孰怀，美兰何为兮睹处。秋兰兮英英，含章兮自明。山中兮无人，其与谁兮晤倾。悲复乐兮乐复悲，怅来者兮不可期。悲莫悲兮有所思，乐莫乐兮心相知。赠子兮杂佩，朝能来兮夕能会。暮雨兮生愁。心缭{左忄右戾}兮何能唧。讯苍苍兮如何，天不语兮云嵯嵯。吐琬琰兮自通，宛清扬兮山阿。望美人兮不来，具寥寥兮浩歌。云裾兮风裳，引沆瀣兮朝阳。澹自乐兮僾尚羊，岂无人兮而不香。",
            "comment": ""
        },
        {
            "title": "句",
            "content": "蟹豪留客饭，芎细约僧茶。",
            "comment": ""
        },
        {
            "title": "句",
            "content": "风流夸老看元宵。",
            "comment": ""
        },
        {
            "title": "石桥歌",
            "content": "一石上负昆仑柱，一水西奔牛女渚。玉干狞鳞万松古，夜放神光干帝宇。石滑苔危冰一缕，四海长依开辟雨。月落未落逢诺矩，两足敲泉龙罢舞。",
            "comment": ""
        },
        {
            "title": "句",
            "content": "无诗如郑谷，有发似冯唐。",
            "comment": ""
        },
        {
            "title": "九怀·鸱夷子皮",
            "content": "江欲冷兮丹枫，月将缺兮初鸿。天如仄兮沉兮波，楫有声兮追风。易莫易兮谋取功，难莫离兮图终。东山兮谁作，若斯人兮犹穷。水下鹥兮溶溶，山插云兮丛丛。叫夫君兮不闻，拊遗声兮如空。君不来兮谁晤，余心忧兮冲冲。",
            "comment": ""
        },
        {
            "title": "桐柏观阅藏经",
            "content": "天人皆奇人，一以文为主。至今昆仑山。犹有群玉府。虚无天之根，清净道所祖。也知自羲翁，此妙泄盘古。老氏启藏室，八神负猛虡。玉垂太上篇，金写神仙语。舜璿奔一机，汉宫鉴万户。璆谐玉女下，雷吼苍龙舞。侍晨校琅简，玉卿譔瑶谱。两垣协躔度，四溟节风雨。恭惟上帝骘，哀此下民苦。昭昭悬朗监，历历开蒙瞽。粤从擘混沌，孰不趋子午。六爻本乎健，五行依乎土。神机迭经纬。和应相律吕，子能发此钥，太微开帝宇。",
            "comment": ""
        },
        {
            "title": "中秋夜登海豹台二绝",
            "content": "冰娥看尽人间世，好事如公不数枚。却唤清罍相揖酌，汝听下界息成雷。",
            "comment": ""
        },
        {
            "title": "句",
            "content": "笑逼花皆立，骚添蟹越遒。",
            "comment": ""
        },
        {
            "title": "句",
            "content": "鱼带淞江月盈缶，隽处依稀开蟹斗。",
            "comment": ""
        },
        {
            "title": "句",
            "content": "龙尾石须分几寸，牡丹花不望头纲。",
            "comment": ""
        },
        {
            "title": "万年山",
            "content": "依松屈曲疑无路，十里廿里香深沍。殿台平入蓬莱图，人烟尽属天台赋。山奔万马逼人立，泉吼晴雷半天注。乱峰发地翠参错，沓嶂参差龙屈怒。阴磴仍遗前腊雪，阳崖竞拔千年树。亦容羽客卖丹来，更有神僧飞锡渡。佛界焚香玉女跪，海舟献宝胡儿踞。未午催敲集梵钟，随云共展升堂具。冥搜穷日不知极，妙尽所历何容遽。平生略持山水眼，是处且了林泉素。挥支公钱极易事，分庞翁榻良难遇。青山不是世闲无，山若识人人也住。",
            "comment": ""
        },
        {
            "title": "句",
            "content": "天差鹤管烹茶水，风来花吻煮蟹烟。",
            "comment": ""
        },
        {
            "title": "简石桥僧璧晖",
            "content": "只在间云里，房虚湿翠屏。童归收晚果，客至歇残经。月落千峰黑，龙旭白水腥。关门无一事，草木共冥冥。",
            "comment": ""
        },
        {
            "title": "句",
            "content": "鹿采花修供，猨分石坐禅。",
            "comment": ""
        },
        {
            "title": "王清叔舍人玉寒堂",
            "content": "只为襟怀别，全然少俗埃。山林非细事，天地有奇才。泉石皆经画，松梅不妄栽。何销嵩洛去，嵩洛在天台。",
            "comment": ""
        },
        {
            "title": "句",
            "content": "雁老已忘苏武节，蟹危犹爱毕郎奇。",
            "comment": ""
        },
        {
            "title": "赵崇晖送鱼蟹",
            "content": "秋驱雁至至犹稀，且馔新笋理旧衣。蟹为龟蒙何惜死，鲈非和翰且休肥。五湖已去无遗恨，三径方归有昨非。更欲借渠茶灶火，萧萧叶满洞庭芦。",
            "comment": ""
        },
        {
            "title": "朝丹霞",
            "content": "转璇枢兮上亭亭，一语契兮惊群星。味清净兮不可经，玄复玄兮发新硎。",
            "comment": ""
        },
        {
            "title": "憩昌化民家",
            "content": "晚程息劳辙，白日流西晖。水鸟得鱼去，耘夫荷锄归。川原杳仟绵，林野杂依霏。一来扣竹馆，相邀入荆扉。重岩吐清溜，澄阴布残菲。曰予考此室，十世相因依。左右桑果足，岁日鸡豚肥。丰犹未至裕，歉亦无能饥。予闻良自惬，欲谋北山薇。有田可同耕，有蚕当共衣。车夫猝无情，此志仍重违。",
            "comment": ""
        },
        {
            "title": "句",
            "content": "相次西风吹蟹老，眼前且作鱠残图。",
            "comment": ""
        },
        {
            "title": "九怀·思禹",
            "content": "揽九州兮余忧，民将鱼兮谁瘳。水受令兮安流，菱芃芃兮方秋。老帝力兮茫茫，射神鱼兮飞舟。朝帝君兮不下，莽故疆兮生埃。踏苍龙兮倏东，棲楼游兮故宫。擢桂栋兮兰房，惠帱兮荃床。翳残书兮罅{左缶右齿}，杳空山兮神扬。神扬兮何极，有人来兮为之太息。湿刓石兮酒寒，隐怀君兮伤恻。荪桡兮桂楫，海若兮献月。采水碧兮紫渊，弄蠙珠兮冰穴。无一芳兮可酬，心难吐兮犹咽。砥柱兮汤汤，龙门兮阻长。事难古兮悲伤，迹苍奔兮蹇余以何往。朝欲逝兮河津，夕濯衣兮西溆。花涨兮波恶，鱼斗兮云舞。沐冠兮嵯嵯，濯予珰兮楚楚。灵心怪兮来下，乃遗余兮芳杜。玩芳杜兮三嗅，时不来兮孰与。",
            "comment": ""
        },
        {
            "title": "木香",
            "content": "下帘深与意商量，无酒何如此夜长。一树木丝仙有发，依然只作秘书香。",
            "comment": ""
        },
        {
            "title": "句",
            "content": "翠惊苕影乱，蟹过石阴空。",
            "comment": ""
        },
        {
            "title": "桐柏郑师归故山",
            "content": "元与玄俱妙，全无事可轻。路依苍石转，房与碧云平。鹤露收残梦，桃风析晚酲。西窗留与我，却去事弥明。",
            "comment": ""
        },
        {
            "title": "分绣阁夜作二首",
            "content": "一灯炯微明，敲尽寒更永。老蛩泣月罅，脆叶鸣霜井。此事谁主宰，凡物皆动静。不了达者观，却似醉难醒。久无谢安石，况复陶弘景。残书非一慨，孤钟但深省。梅生雪后花，雁叫云西影。他心不可度，紫语堪自惊。",
            "comment": ""
        },
        {
            "title": "梅",
            "content": "舍南舍北雪犹存，山外斜阳不到门。一夜冷香清入梦，野梅千树月明村。",
            "comment": ""
        },
        {
            "title": "山中雨辞",
            "content": "月澄午兮收云，嚼鲜芳兮予酒。朝列宿兮将兴，炯其北兮惟斗。干四令兮无情，活元气兮呦呦。一罍兮上诉，思超凡兮辞垢。",
            "comment": ""
        },
        {
            "title": "骑鸾引赠句曲山吴道士",
            "content": "夜骑白鸾出琳阙，三万仙官锵佩玦。云雷帖妥过刚风，左推日九右扶月。一息瑶池翠水家，阿母迎谒龙驱车。青娥弹丝玉妃酒，坼尽蟠桃红玉花。九天丈人来问道，太极之前天不老。丹霞一气玉枢宫，宝笈绳金容探讨。井君沐浴波五色，洞房光芒上奔日。天上传呼六丁直，星斗离离碍鸾翼。",
            "comment": ""
        },
        {
            "title": "赵广德送松江蟹",
            "content": "江空蟹解窘於蒐，满腹清凉做尽秋。茶灶笔休新意思，寝香卫戟战风流。生拚不入吴王鱠，死亦相寻越女稍。得一好诗无可憾，无诗也不作骚愁。",
            "comment": ""
        },
        {
            "title": "中秋夜登海豹台二绝",
            "content": "青冥风露无人管，醉力飞升入桂台。月过斗西亲挽住，伴人骑鹤去蓬莱。",
            "comment": ""
        },
        {
            "title": "同父送松江蟹",
            "content": "人间宁有几松江，蟹到强时橙也黄。非是龟蒙无此隽，自从茂世孰为仁。乾坤大半渔为宅，雪月从头笔做休。不读晋书谁了此，晋书曾读也苍茫。",
            "comment": ""
        },
        {
            "title": "句",
            "content": "东西都汉犹司马，三百年唐只次山。",
            "comment": ""
        },
        {
            "title": "句",
            "content": "汾献升云鼎，秦遗蚀雪碑。",
            "comment": ""
        },
        {
            "title": "赵嘉甫致松江蟹",
            "content": "雁知枫已落松江，催得书来急蟹纲。消一两蟹如斩雪，强三百橘未经霜。无诗莫学天随子，有酒当呼吏部郎。不解持经聊戒杀，省嫌无板去烧汤。",
            "comment": ""
        },
        {
            "title": "济钱清江",
            "content": "潮分残力引船飞，一道浮晖入杳微。可惜梅皆容易落，相将雁又接连归。依前清洛情犹在，觉道离骚事已非。倚枕但看王导传，困来不复解春衣。",
            "comment": ""
        },
        {
            "title": "句",
            "content": "雁愁奔旧菊，解健敌新醪。",
            "comment": ""
        },
        {
            "title": "晚泊江口",
            "content": "白鹭青烟剡江口，梅六七分经雪后。月肯流连相伴酒，隔岩呼船有鱼否。",
            "comment": ""
        },
        {
            "title": "四圣观",
            "content": "水明一色抱神州，雨压轻尘不敢浮。山北山南人唤酒，春前春后客凭楼。射馆暗花投扆，下鹄池深柳拂舟。白发邦人能道旧，君王曾奉上皇游。",
            "comment": ""
        },
        {
            "title": "句",
            "content": "月洗黄芦雪，天生紫蟹秋。",
            "comment": ""
        },
        {
            "title": "句",
            "content": "菊才得才破，蟹却十分遨。",
            "comment": ""
        },
        {
            "title": "蓬莱游",
            "content": "木采采兮交荫，灵飞来兮随鹤。月欲去兮仍西，风吹花兮未落。花未落兮犹春，酒依依兮如昨。王与谢兮让余，蓬莱游兮堪乐。",
            "comment": ""
        },
        {
            "title": "答武昌吴广文",
            "content": "平生不识武倡楼，官柳青青好在不。庾亮笛吹黄鹄月，简栖碑驳碧苔秋。山横赤壁含怀断，水出瞿唐快意流。何处叫君同一醉，并舟秦女擘箜篌。",
            "comment": ""
        },
        {
            "title": "句",
            "content": "蟹遨离罅石，翠狎跂枯莲。",
            "comment": ""
        },
        {
            "title": "李迅甫送蟹",
            "content": "小橘枚枚菊未黄，蟹肥全不待些霜。莫嫌草草相知少，犹是曾为吏部郎。",
            "comment": ""
        },
        {
            "title": "句",
            "content": "今古凭诗了，乾坤赖酒浇。",
            "comment": ""
        },
        {
            "title": "答癯庵致糟蟹",
            "content": "秋入丹枫声怒号，吴儿得志飞轻舠。纬以万竹澜寒涛，有法如兵勇於鏊。彼蟹甚武殊驿骚，一霜二相如此膏。物生固忌风味高，最以风味无一逃。葬之酒乡泣醨糟，一醉竟死俱陶陶。了我一身凡几醪，死生大矣惟所遭。饮中诸公人中豪，左手酒杯右手螯。醉魂浩荡不可招，为君以酒博葡萄。世间万事真牛毛，一醉一死俱蓬蒿。恭惟不杀心忉忉，视民如蟹呜呼饕。",
            "comment": ""
        },
        {
            "title": "九怀·苍梧帝",
            "content": "望九疑兮云雨，心惨惨兮思君。冉冉兮愁痕，楚波深兮斑竹活。历嵯峨兮极眺，讯遐心兮谁将。蛟何路兮冲波，鸿何惊兮离纲。湘有苹兮渚有荃，欲将诚兮无能宣。苍莽兮何之，孰亮余兮{左女右便}娟。羽何音兮锵锵，凤何仪兮济济。朝腾余轫兮梧阴，夕娱兮清澧。蹇踌躇兮自喜，逆清川兮如洗。植馆兮云中，树之兮石磊。大贝阙兮鳞堂。杂青枫兮始霜。芷路兮蘅薄，桂飞橑兮兰房。相芰荷兮可衣，美秋菊兮曾粮。瑶华兮在席，江有蓠兮吐芳。被薜兮带萝，表之兮以兰香。汇众卉兮扬徽，贮芳辛兮同薰。哀弦切兮入云，灵来下兮缤纷。捐余珰兮中流，遗科玦北渚。俨奉君兮嘉荐，乃遗余兮芳杜。时契阔兮难再，聊歌风兮自语。",
            "comment": ""
        }
    ]
}