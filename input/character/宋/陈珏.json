{
    "dynasty": "宋",
    "author": "陈珏",
    "poems": [
        {
            "title": "蜕龙洞",
            "content": "潜虬成穴古危岑，曾为编氓霈旱霖。石怪自留千载迹，泥蟠难驻九天心。老松犹学拿云势，群籁浑惊动地吟。潇洒禅关连胜概，追游谁不快烦襟。",
            "comment": ""
        },
        {
            "title": "垂虹亭",
            "content": "高压玉龙腰，参差雁势朝。雄吞五湖阔，平揖两山峣。阑槛中流出，炎蒸白昼消。暂来尘虑息，那复日逍遥。",
            "comment": ""
        },
        {
            "title": "句",
            "content": "石洞云归春雨足，海门月上夜潮生。",
            "comment": ""
        }
    ]
}