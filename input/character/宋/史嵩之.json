{
    "dynasty": "宋",
    "author": "史嵩之",
    "poems": [
        {
            "title": "中秋对月",
            "content": "一片瑶光万里开，停杯追忆谪仙才。寻常明月不易见，如此中秋能几来。零落故人非白社，登临何地不瑶台。欲招黄鹤临风去，为问霓裳安在哉。",
            "comment": ""
        },
        {
            "title": "雪后",
            "content": "同云收万里，斜日已三竿。有鸟皆潜迹，无风尚送寒。晴檐如下雨，枯涧忽鸣渊。渐觉山河复，方知世界宽。",
            "comment": ""
        },
        {
            "title": "宴琼林苑",
            "content": "鸣跸高登秋暮天，西郊辇路直如弦。梨园花覆千官醉，愈觉君恩湛湛然。",
            "comment": ""
        }
    ]
}