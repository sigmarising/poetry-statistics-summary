{
    "dynasty": "宋",
    "author": "刘琰",
    "poems": [
        {
            "title": "王刚仲惠诗醉笔聊和",
            "content": "君不见山泽之癯蒙野服，为彼隰桑还自沃。又不见侯门公子贵且娇，饱豢膏粱犹未足。人生贵贱不难分，唯有圣贤无等伦。朝为涂人暮为禹，穷崖断壑看回春。君方妙龄截不住，万里飞黄又腾世。王良造父不得施，耳侧风声未为遽。我思古人爱其宇，青蘋堂兮杜若庑。芰荷可裳菊可餐，肯逐纤埃与尘土。是中非声亦非色，巡得与君一冯轼。鹍鹏变化不可量，要指天池为一息。悠悠此道谁能将，从知可玩不可忘。慎勿随风学飘絮，春光骀荡成飞杨。",
            "comment": ""
        },
        {
            "title": "诘猫",
            "content": "古人养客乏车鱼，今汝何功客不如。饭有溪鱼眠有毯，忍教鼠齧案头书。",
            "comment": ""
        },
        {
            "title": "句",
            "content": "呜呼诸将官日穹，岂知万鬼号阴风。",
            "comment": ""
        }
    ]
}