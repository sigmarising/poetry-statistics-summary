{
    "dynasty": "宋",
    "author": "王执礼",
    "poems": [
        {
            "title": "锦溪次赵令韵二首",
            "content": "困人天气近清明，花信风来拂面轻。屏却鸣驺成独往，绿杨阴里听莺声。",
            "comment": ""
        },
        {
            "title": "赋将军木",
            "content": "脱急曾闻匿异人，论功仅得号将军。长身已逐云烟去，赖有孙枝记旧勋。",
            "comment": ""
        },
        {
            "title": "湖山纪游",
            "content": "吴山东南秀，葱郁盘帝城。西湖据其趾，御气通波心。余膏被草木，蔚眼皆欣荣。□晨天宇穆，惠风汎初晴。春色正妍妙，放怀共扬舲。中流入汗漫，旷阔无埃氛。湖光挟山渌，倒射玻璃青。丝管响空翠，楼观森峥嵘。献酬杂歌啸，烂漫纷醉醒。取乐固莫并，兴怀一何深。缅惟昔三贤，精爽日以沈。但余画像在，尚想鸣佩襟。希古秉微尚，崇鸦摅恬情。羌予翳蓬藋，无复修正组缨。淡泊自有得，荣华非所欣。舍舟纵散策，逸兴生崚嶒。白云引遐眺，碧岫延深登。幽期浩无涯，忽到静者门。长松有令姿，流水无俗声。绝磴猿可呼，出谷莺始鸣。乃知物外境，兹象本不惊。逝耶初无将，至耶亦无迎。便将谢尘鞅，兹焉支颓龄。山鸦接晚翅，落日催行縢。归欤赋新篇，聊复记吾曾。",
            "comment": ""
        },
        {
            "title": "游钱王太庙",
            "content": "数间老屋半欹颓，宗袥虽存没草莱。尚有遗民呼太庙，可堪游鹿上荒台。花开陌路空余恨，麦被陵陂不尽哀。三节还乡平日志，化为杜宇定归来。",
            "comment": ""
        },
        {
            "title": "游玉仙诸洞戏题碧云石崖",
            "content": "已从鹿岩游，更入龙洞去。横足螃蟹行，连臂猿猱度。滑径铿蜡屐，阴崖然桦炬。振策扶颠隮，扪萝猛攀附。涂险几欲穷，境胜忽有遇。谽谺通石窦，参差流玉乳。形开趣弥深，兴集理自裕。便将遗世纷，且复恣幽步。纡余穷冥搜，淹留迫颓暮。题诗识苍壁，聊写心迹素。重游岂无期，恐忘来时路。",
            "comment": ""
        },
        {
            "title": "锦溪次赵令韵二首",
            "content": "微云淡日半昏明，初换春衫步屧轻。行到小桥幽绝处，朗吟诗句答溪声。",
            "comment": ""
        }
    ]
}