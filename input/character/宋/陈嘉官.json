{
    "dynasty": "宋",
    "author": "陈嘉官",
    "poems": [
        {
            "title": "游霍童",
            "content": "翠篠轻挑绿酒，紫芝閒对黄冠。半醉风廻铁笛，中宵冷露瑶坛。",
            "comment": ""
        },
        {
            "title": "游霍童",
            "content": "洞寻黄鹤白鹤，峰过大童小童。杖底泉声滴沥，水边树色空蒙。",
            "comment": ""
        },
        {
            "title": "题太姥墓",
            "content": "吾闻尧时种蓝妪，世代更移好坏可数。帝尧朽骨无微尘，此閒犹有尧时墓。墓中老妪知不知，五帝三王奚以为。狼贪鼠窃攫尺士，窾木未枯已易主。君不见仙人掌，分明指取青天上。骑龙谒帝大罗天，不逐华虫挂洼网。又不见石棋盘，人去盘空局已残。当时胜负此何有，争先夺劫摧心肝。请君绝顶试飞舄，左望东瓯右东冶。山川不见无诸君，但见烽烟遍郊野。",
            "comment": ""
        },
        {
            "title": "游霍童",
            "content": "瀑声深涧浅涧，峰势烟笼雾笼。仿佛身游海上，须臾觉上山中。",
            "comment": ""
        },
        {
            "title": "游霍童",
            "content": "藤上老猿欲堕，松间野鹿相随。苔藓绿埋丹灶，桃花红染金锤。",
            "comment": ""
        }
    ]
}