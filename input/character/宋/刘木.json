{
    "dynasty": "宋",
    "author": "刘木",
    "poems": [
        {
            "title": "酬卧云",
            "content": "美人隔云水，广永几千里。白日有没时，相思无穷已。夜雨翳灯花，凉风折窗纸。披衣不能寐，拒待闻鸡起。从来志士肠，高若雪山峙。岂不念摧折，藉此可凭恃。蔓草委地滋，孤松插天起。咸若知我深，赠言故及此。",
            "comment": ""
        },
        {
            "title": "感怀",
            "content": "几度言归未得归，归心常切故山薇。人於愁处酒难着，春正好时花已稀。残日明池蝌蚪集，绿队满院伯劳飞。浮生衮衮只如此，未必今朝悟昨非。",
            "comment": ""
        }
    ]
}