{
    "dynasty": "宋",
    "author": "于革",
    "poems": [
        {
            "title": "清都观",
            "content": "石坛雨洗月华新，白帢青藤曳履行。老桧不知仙驭远，屋头犹带玉箫声。",
            "comment": ""
        },
        {
            "title": "咏笺",
            "content": "七八叶芦秋水里，两三个雁夕阳边。笔头到处浑无碍，扫破寒潭一簇烟。",
            "comment": ""
        },
        {
            "title": "春晚",
            "content": "舍南舍北草萋萋，原上行人路欲迷。已是春寒仍禁火，楝花风急子规啼。",
            "comment": ""
        },
        {
            "title": "龙王庙云平阁",
            "content": "枯梢突兀天风外，翠霭氤氲水石间。□吏不容今日去，老夫赢得片时闲。烟波艇子东西客，霜岸钟声上下山。解后真成观物化，白鸥无数舞江湾。",
            "comment": ""
        }
    ]
}