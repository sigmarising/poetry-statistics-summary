{
    "dynasty": "宋",
    "author": "李焘",
    "poems": [
        {
            "title": "拥翠楼",
            "content": "淳熙元年九月尾，菊未落英梅破蕊。从来两美难必合，今忽得此一笑喜。人言地瘴物失时，进忌太蚤退苦迟。老夫亦岂不自觉，姑与饮酒仍赋诗。忍令芳草直为艾，封植嘉树宁少待。夕餐九华可无死，却期老岁於吾子。",
            "comment": ""
        },
        {
            "title": "望川亭",
            "content": "潼川绕郭多名寺，都在少陵诗句中。西上飞亭更奇绝，水光山色两无穷。",
            "comment": ""
        },
        {
            "title": "句",
            "content": "山绕一城藏几寺，江连二水送孤舟。",
            "comment": ""
        },
        {
            "title": "句",
            "content": "平盖神仙院，武阳山水乡。",
            "comment": ""
        },
        {
            "title": "三月二十日出郊泛舟西津得予字",
            "content": "春日行郊坰，南风初唱予。相携出城郭，著意买江湖。句好从儿觅，杯乾任客呼。长年足诗酒，此外复何须。",
            "comment": ""
        },
        {
            "title": "成都施氏园海棠方盛时觅酒径醉二月九日",
            "content": "染根著色谢天公，破睡犹禁一再风。为此径须浮大白，老夫元自爱深红。",
            "comment": ""
        },
        {
            "title": "客怀",
            "content": "长忆在家好，已知从仕难。纷纷犹哧鼠，悄悄政栖鸾。忘意蹑高位，敢言卑小官。世途真甚隘，怀抱要须宽。",
            "comment": ""
        },
        {
            "title": "龙鹄山",
            "content": "西山有佳人，惯踏山下路。晨吟泽畔风，午睡岩前雨。莫使儿辈觉，损我岩壑趣。",
            "comment": ""
        },
        {
            "title": "句",
            "content": "试上层楼高处望，十洲三岛似蓬莱。",
            "comment": ""
        },
        {
            "title": "句",
            "content": "断碑唐日寺，遗像晋时僧。",
            "comment": ""
        },
        {
            "title": "登金山",
            "content": "金山何处好，四顾不相连。窗迥前无地，波澄下有天。堂留三楚客，门泊五湖船。暝色关诗思，江笼两岸烟。",
            "comment": ""
        },
        {
            "title": "十月过昭觉庭梅萧然已动人意因作二十八字",
            "content": "厌逐游人药市行，暂来心迹喜双清。疏风细雨荒庭菊，便觉梅花暗有情。",
            "comment": ""
        },
        {
            "title": "从何使君父子游墨池分韵得名字",
            "content": "蜀学擅天下，马王先得名。簧如巧言语，於道盖小成。子云最后出，振策思遐征。斯文大一统，欻使圣域清。富贵尽在我，绂冕非所荣。旁皇天禄阁，聊亦观我在。怀哉不能归，旧宅荒榛荆。寂寞竟谁顾，正路今莫行。使君蓬莱仙，弭节归赤城。门无俗宾客，家有贤父兄。慨念此耆老，不登汉公卿。临池一樽酒，尚友千载英。并呼严与李，月旦共细评。区区可无憾，彼重适我轻。曷来成都市，尘土污冠缨。古人不可见，见此眼自明。请为怀古诗，玉振而金声。",
            "comment": ""
        },
        {
            "title": "鼎建金釜仙山灵泉古观碑",
            "content": "臣堙独步转淦浪，□□□□□□阳。风生□□□□□，紫气缤纷赛锦堂。欲频了了载诗酒，总为超□□□阴。幽胜若天香境万，□舍兴乐招掌爱。",
            "comment": ""
        },
        {
            "title": "信相院水月亭",
            "content": "水中之月不可取，收揽结成湖上亭。天光沉沉射虚白，夜色耿耿含空青。曷来穷冬所见异，但有破块黏枯萍。吾心皎洁竟何似，本自无物谁当铭。",
            "comment": ""
        },
        {
            "title": "洞庭",
            "content": "镜面千顷阔，修眉一带横。湖深有龙蛰，山静少人行。似与真仙约，都无世俗情。鸟啼猿叫歇，轩乐有余声。",
            "comment": ""
        },
        {
            "title": "游蔡山",
            "content": "岩峦最高顶，云气时蔚荟。仿佛群仙宅，宫阙曜珠贝。",
            "comment": ""
        },
        {
            "title": "长生观",
            "content": "成家得将军，如越大夫蠡。功成拂衣去，智囊未叩底。",
            "comment": ""
        },
        {
            "title": "客怀",
            "content": "雨意忽如此，客愁将奈何。出门谁可诣，掩卷独高歌。尘世兔三穴，古人蓬一窠。区区奚足道，默默幸无它。",
            "comment": ""
        },
        {
            "title": "题龙鹄山房",
            "content": "已作清时鸟倦飞，杜鹃更劝阿谁归。似嫌住处犹城郭，不解推家隐翠微。",
            "comment": ""
        },
        {
            "title": "客怀",
            "content": "寂寞三秋节，凄凉万里风。关河尽形胜，人物几英雄。秦叶随流水，周禾满故宫。此心悬象阙，梦绕浙西东。",
            "comment": ""
        },
        {
            "title": "灵云岩",
            "content": "路转层冈十里余，武陵传者亦难如。昔年炼药仙人室，今日餐霞道士居。洞外蟠花开锦绣，岩前石溜漱琼琚。猗欤灵气为时雨，可惜图经阙不书。",
            "comment": ""
        },
        {
            "title": "升元寺",
            "content": "看尽庵前手种松，草堂聊复少从容。令人却忆骑驴老，悔不终身作卧龙。",
            "comment": ""
        },
        {
            "title": "客怀",
            "content": "壮矣府中县，索如城外村。墨池今扫迹，石笋旧余根。风急汉弦断，雨多秦镜昏。新秋一怀古，情绪若为论。",
            "comment": ""
        },
        {
            "title": "观施氏芍药呈同游者",
            "content": "怪底吹残万点红，余妍都在此花中。攀枝未许风流尽，振袂还知结习空。杳杳人谁赠南园，菲菲身恐堕仙宫。乞将新雨酬佳丽，始信青春不负公。",
            "comment": ""
        },
        {
            "title": "岑公洞",
            "content": "隋邦危乱谁得免，虚鉴真人愿独行。道骨仙风今可想，幽栖岩洞及高明。",
            "comment": ""
        },
        {
            "title": "客怀",
            "content": "久客厌尘土，幽居怀翠微。只余清夜梦，长作故山归。菊已开三迳，松应长十围。晨钟忽惊觉，犹有露沾衣。",
            "comment": ""
        },
        {
            "title": "制胜楼",
            "content": "画省容台记并游，相思相望几登楼。路长久叹音尘绝，事变迁惊岁月流。合侍钧天终雅奏，却穿巴峡看横舟。欲酬嘉惠须新语，老觉枯肠不奈搜。",
            "comment": ""
        },
        {
            "title": "句",
            "content": "行亦自劾去。",
            "comment": ""
        },
        {
            "title": "升元寺",
            "content": "升元古寺宝灵珠，照影东西与众殊。本为仁皇贲潜府，岂知今日镇留都。",
            "comment": ""
        },
        {
            "title": "句",
            "content": "瓦堂如案平，金仙閟光景。",
            "comment": ""
        }
    ]
}