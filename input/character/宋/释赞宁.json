{
    "dynasty": "宋",
    "author": "释赞宁",
    "poems": [
        {
            "title": "句",
            "content": "山黛浅深春气力，浪花开合水工夫。",
            "comment": ""
        },
        {
            "title": "悟空塔",
            "content": "浮图萧瑟入虚空，一聚全身罔像中。传马祖心开佛印，识龙潜主示神通。毫光委坠江楼月，道气馨香海岸风。此地化缘才始尽，更於何处动魔宫。",
            "comment": ""
        },
        {
            "title": "居天柱山",
            "content": "四野豁家庭，柴门夜不扃。水边成半偈，月下了残经。虽逐诸尘转，终归一念醒。未知斯旨者，万役尽劳形。",
            "comment": ""
        },
        {
            "title": "句",
            "content": "与闲为活计。",
            "comment": ""
        },
        {
            "title": "句",
            "content": "何用密防奸。",
            "comment": ""
        },
        {
            "title": "寄题明月禅院二首",
            "content": "参差峰岫昼云昏，入望交萝浊浪奔。震泽涌山来北岸，华阳连洞到东门。日生树挂红霞脚，风起波摇白石根。闻有上方僧住处，橘花林下采兰荪。",
            "comment": ""
        },
        {
            "title": "句",
            "content": "登楼千里月，欹枕一声蝉。",
            "comment": ""
        },
        {
            "title": "寄题明月禅院二首",
            "content": "积翠湖心迤逦长，洞台箫寺两交光。鸟行黑点波涛白，枫叶红连橘柚黄。人我绝时隈树石，是非来处接帆樯。如何遂得追游性，摆却营营不急忙。",
            "comment": ""
        },
        {
            "title": "秋日寄人",
            "content": "白鸟行从山嘴没，青鸥群向水湄分，松斋独坐谁为侣，数片斜飞槛外云。",
            "comment": ""
        },
        {
            "title": "句",
            "content": "草浓春迳狭，树密晚窗阴。",
            "comment": ""
        },
        {
            "title": "夜吟",
            "content": "独坐间吟野思清，秋庭萧索暮烟轻。孤相欲灺月未上，万籁寂然蛩一声。",
            "comment": ""
        },
        {
            "title": "落花",
            "content": "蝶醉蜂狂香正浓，晚来阶下坠衰红。开时费尽阳和力，落处难禁一阵风。",
            "comment": ""
        },
        {
            "title": "括浙江潮候",
            "content": "午未未未申，申卯卯辰辰。巳巳巳午午，朔望一般轮。",
            "comment": ""
        },
        {
            "title": "句",
            "content": "要路花争发，间门草易荒。",
            "comment": ""
        }
    ]
}