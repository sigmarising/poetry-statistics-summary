{
    "dynasty": "宋",
    "author": "释了朴",
    "poems": [
        {
            "title": "偈颂四首",
            "content": "洞山麻三斤，赵州庭前柏。滞货卖不行，未免著润色。五彩画牛头，便道是极则。七宝络象身，此个更奇物。",
            "comment": ""
        },
        {
            "title": "偈颂三首",
            "content": "牛皮鞔露柱，露柱啾啾叫。灯笼佯不知，虚明还自照。殿脊老嗤吻，闻得呵呵笑。三门侧耳听，就上打之绕。譬如十日菊，开彻队谁要。呵呵呵，未必秋香一夜衰，熨斗煎茶不同铫。",
            "comment": ""
        },
        {
            "title": "偈颂三首",
            "content": "德山入门便棒，临济入门便喝。临济喝处，德山棒头耳聋；德山检时，临济喝下眼瞎。虽然一搦一抬，就中全生全杀。",
            "comment": ""
        },
        {
            "title": "偈颂四首",
            "content": "桃花红，李花白，东君怯寒辨未得。且令蝴蝶舞三台，啄木和成十八拍。呵呵呵，可怜陌上游人，开眼堂堂著贼。",
            "comment": ""
        },
        {
            "title": "呈无示和尚",
            "content": "赤脚波斯入大唐，一家有事百事忙。而今四海清如镜，率土普天归我王。",
            "comment": ""
        },
        {
            "title": "偈颂四首",
            "content": "观音玲玲珑珑，太白石丁丁东东。西园菜蟥似不堪食，东谷花发却无赖红。",
            "comment": ""
        },
        {
            "title": "偈颂三首",
            "content": "酷暑如焚不易禁，炎炎赫赫欲流金。夜明帘外无人到，灵木超然转绿阴。",
            "comment": ""
        },
        {
            "title": "颂古",
            "content": "灵云一笑见桃花，三十饭年始到家。从此春风春雨后，乱随名字落天涯。",
            "comment": ""
        },
        {
            "title": "偈颂四首",
            "content": "清白传家，赤穷到骨。心似寒灰，口如木突。纵有此地儿葛藤，尽机也拈不出。凭何接待方来，聊与一掴一咄。",
            "comment": ""
        }
    ]
}