{
    "dynasty": "宋",
    "author": "释道如",
    "poems": [
        {
            "title": "偈三首",
            "content": "欲渡巨少，必假方舟。橹棹俱全，风帆两便。夜观星月，昼视云山。万里之遥，一瞬可到。人心尽畏波涛险，未必被涛险似心。",
            "comment": ""
        },
        {
            "title": "题永明智觉寿禅师顶相",
            "content": "慧日峰高秋色冷，钱塘江静月华明。寒光一烁周沙界，笔下看来未十成。",
            "comment": ""
        },
        {
            "title": "偈三首",
            "content": "一二三，四五六，碧眼胡僧数不足。泥牛入海过新罗，木马追风到天竺。天竺茫茫何处寻，补陀岩上问观音。普贤拍手呵呵笑，归去来兮秋水深。",
            "comment": ""
        },
        {
            "title": "偈三首",
            "content": "观身实相，观佛亦然。这里见得，黄面瞿昙。隐身无地，其或渺漫。不分照雇，眉毛鼻孔。",
            "comment": ""
        }
    ]
}