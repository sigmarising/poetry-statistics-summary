{
    "dynasty": "宋",
    "author": "陈尧佐",
    "poems": [
        {
            "title": "虎丘",
            "content": "云际楼台树杪轩，孤松千尺耸平田。危栏远思微吟好，隐隐秋帆送入天。",
            "comment": ""
        },
        {
            "title": "题漳浦县壁",
            "content": "蛮烟渔火接鲸波，树树花枝处处歌。况是天涯好行乐，莫教憔悴鬓霜多。",
            "comment": ""
        },
        {
            "title": "忆越州",
            "content": "越绝豀山第一州，画图城郭几淹留。閒思禹庙斜回首，仿佛云端见郡楼。",
            "comment": ""
        },
        {
            "title": "郑州浮波亭",
            "content": "碧玉波光四面寒，虚空簷宇出林端。尘埃未到交游绝，绕座扁舟与钓竿。",
            "comment": ""
        },
        {
            "title": "题上虞兰芎山",
            "content": "岩岩一峰千万寻，微茫楼阁寒云深。巡州佐吏倚栏久，泠泠天籁清尘心。",
            "comment": ""
        },
        {
            "title": "答张顺之",
            "content": "有花无酒头慵举，有酒无花眼倦开。正向西窗念萧索，洛阳花酒一时来。",
            "comment": ""
        },
        {
            "title": "三城侍郎寄示留题延庆寺二韵诗二章顷岁予肄",
            "content": "萤窗从此极研覃，坠简疑文访济南。擬卜菟裘邻学所，龙香时爇御书龛。",
            "comment": "【注释】【原题】：三城侍郎寄示留题延庆寺二韵诗二章顷岁予肄业于此遗景尽在幸会之迹首唱之序详矣谨依命攀和但于首章增为四韵盖浅陋之才不觉辞费因遣稚子赞善大夫通判邠州事学古写于此牌以永嘉赐"
        },
        {
            "title": "寄潮州于公九流",
            "content": "扁舟如叶路东西，一片滩声下恶溪。当日亭台旧时客，相逢莫惜醉如泥。",
            "comment": ""
        },
        {
            "title": "句",
            "content": "莫愁调鼎事无功臣。",
            "comment": ""
        },
        {
            "title": "寄题漳浦县斋",
            "content": "漳浦从来瘴疠深，潮阳南去更难禁。当时三载曾无事，不放闲愁入寸心。",
            "comment": ""
        },
        {
            "title": "游惠阳西湖",
            "content": "附郭水连山，公余独往还。疏烟鱼艇远，斜日寺楼闲。系马芭蕉外，移舟菡萏间。天涯逢此景，谁信自开颜。",
            "comment": ""
        },
        {
            "title": "句",
            "content": "青云歧路游将遍，白发光阴得最多。",
            "comment": ""
        },
        {
            "title": "洞霄宫",
            "content": "一帆高挂出红尘，万仞长歌入紫云。莫道游仙别无侣，玉清冠盖许同群。",
            "comment": ""
        },
        {
            "title": "江潮阻风",
            "content": "按部豀山接海涛，连天风雨泊轻舠。沧溟未必全胜我，潮落潮生亦自劳。",
            "comment": ""
        },
        {
            "title": "怀杭州西湖",
            "content": "桥影飞虹跨碧潭，熙熙亭畔柳毵毵。扁舟载酒渔翁唱，记得闲过处士庵。",
            "comment": ""
        },
        {
            "title": "吴江",
            "content": "平波渺渺烟苍苍，菰浦才熟杨柳黄。扁舟系岸不忍去，秋风斜日鲈鱼乡。",
            "comment": ""
        },
        {
            "title": "林处士水亭",
            "content": "城外逋翁宅，开亭野水寒。冷光浮荇叶，静影浸鱼竿。吠犬时迎客，饥禽忽上阑。疏篱僧舍近，嘉树鹤庭宽。拂砌烟丝袅，侵窗笋戟攒。小桥横落日，幽径转层峦。好景吟何极，清欢尽亦难。怜君留我意，重叠取琴弹。",
            "comment": ""
        },
        {
            "title": "忆潮阳",
            "content": "东西楼阁与云齐，天际孤烟认恶溪。记得幽人旧吟处，独游亭在野桥西。",
            "comment": ""
        },
        {
            "title": "句",
            "content": "供帐开天苑，传呼度国门。",
            "comment": ""
        },
        {
            "title": "三城侍郎寄示留题延庆寺二韵诗二章顷岁予肄",
            "content": "清济园林接寺隅，水昏烟暝自成图。当年棣鄂三冬学，今日鴒原万里途。道契风云多感激，人非丰沛欠訏谟。闻君又枉行春骑，应笑溪边旧截蒲。",
            "comment": "【注释】【原题】：三城侍郎寄示留题延庆寺二韵诗二章顷岁予肄业于此遗景尽在幸会之迹首唱之序详矣谨依命攀和但于首章增为四韵盖浅陋之才不觉辞费因遣稚子赞善大夫通判邠州事学古写于此牌以永嘉赐"
        },
        {
            "title": "踏莎行",
            "content": "二社良辰，千家庭院。翩翩又见新来燕。凤凰巢稳许为邻，潇湘烟暝来何晚。乱入红楼，低飞绿岸。画梁时拂歌尘散。为谁归去为谁来，主人恩重珠帘卷。",
            "comment": "【注释】此词为作者唯一留传于世的词作，是作者为感谢宰相申国公吕夷简荐引其拜相之恩德而作。词中采用比兴、暗喻手法，以燕子自喻，寄寓了词人的感恩思想。词的起首三句点节序，写环境，以燕子的翩然来归，喻朝廷的济济多士，同时也寄寓了词人对如同明媚春光的盛世的赞美与热爱，以及词人悠然自得的心情。二社，指春社与秋社，是祭祀社神（土地神）的节日。春社在立春后第五个戊日，秋社在立秋后第五个戊日。联系下文来看，这里主要指春社，之所以要说是“二社”，因为要与下句的“千秋”对举。就作为候鸟的燕子来说，相传春社来，秋社去，故亦可称“二社”。“千秋庭院”，一作“千家庭院”。“千秋”义较胜，即秋千。燕子于寒食前后归来，而秋千正是寒食之戏。此亦暗点时令 ，与“ 二社 ”照应。“翩翩”，轻快。燕子一会儿飞向空中，一会儿贴近地面，自由之态可掬。句中着一“又”字，说明燕子的翩然来归，非止一双，“新来”切己之初就任，语虽浅而意深 ，进一步歌颂朝廷的无量恩德。三、四两句暗喻吕夷简的退位让贤，并自谦依附得太晚。词人把这一层意思，表达得极为婉曲，令人觉得含蓄蕴藉而不直白、浮浅。“凤凰巢稳许为邻”，以凤凰形容邻座之巢，意在突出其华美与高贵。不说“占得 ”，而说“许为邻”，亦谦恭之意。“潇湘”谓燕子从来之处，当系虚指。“来何晚”三字，充满感情色彩。从语气上看，似为自责，其中大有“相从恨晚”之意。过片二句以象征、比拟手法，通过描写心情舒畅的燕子乱入红楼、低飞绿岸的意象，表达出词人当时的欢乐、畅适心境。“红楼”为富贵之家，“绿岸”为优美之境。“乱入”形容燕子的纷飞。下片第三句“画梁时拂歌尘散”，据刘向《别录》云，汉代有虞公者，善歌，发声能震散梁上灰尘。华堂歌管，是富贵人家常事 ，燕子栖于画梁 ，则梁尘亦可称作“歌尘”。此亦为居处之华贵作一点缀。结尾二句以“主人”喻吕夷简，以“燕”喻词人自身，委婉曲折地表达了感恩之情。“为谁归去为谁来”，纯为口语，一句提问，引起读者充分注意，然后轻轻逗出“主人恩重珠帘卷”，悠然沁入人心，完成了作品的主题。这种代燕子立言以表示对主人感激的象征手法，收到了极好的艺术效果。此词虽然格调不高，但它以曲笔抒深情，笔愈曲而情愈浓 ，读来令人回味无穷 ，艺术上不乏可取之处。"
        },
        {
            "title": "题华清宫",
            "content": "百首新诗百意精，不尤妃子只尤兵。争如一句伤时事，只为明皇恃太平。",
            "comment": ""
        },
        {
            "title": "忆越州",
            "content": "稽峰倚云千仞高，澄湖倒影分秋毫。当年逸赏有余意，徘徊不忍移轻舠。",
            "comment": ""
        },
        {
            "title": "诗一首",
            "content": "雨网蛛丝断，风枝鸟梦摇。诗家零落景，采拾合如樵。",
            "comment": ""
        },
        {
            "title": "野吏亭",
            "content": "野吏厌公堂，开轩出郡墙。残花炎帝圃，斜日尉佗乡。叠巘分诸粤，重城截大荒。耕桑蛮聚落，烟火汉封疆。云势飘蓬鸟，天形压夜郎。扁舟闲得侣，嘉树远成行。梅雨千林暮，春风百草香。人家浮浩淼，鸟道没青苍。爽垲吟魂健，虚明夏景凉。他年重回首，牢落愧甘棠。",
            "comment": ""
        },
        {
            "title": "天圣间入参大政复寄题二章",
            "content": "罗浮山下郡，楼阁枕沧溟。谁得闲中意，清风野吏亭。",
            "comment": ""
        },
        {
            "title": "张公洞",
            "content": "空山杳杳鸾凤飞，神仙门户开翠微。主人白发云满衣，松间留我谈玄机。",
            "comment": ""
        },
        {
            "title": "游湖上昭庆寺",
            "content": "湖边山影里，静景与僧分。一榻坐临水，片心闲对云。树寒时落叶，鸥散忽成群。莫问红尘事，林间肯暂闻。",
            "comment": ""
        },
        {
            "title": "洞霄宫",
            "content": "谷口停骖上翠微，五云宫殿闢金扉。不知何处朝元会，却见龙鸾队仗归。",
            "comment": ""
        },
        {
            "title": "湖州碧澜堂",
            "content": "苕溪清浅霅溪斜，碧玉光寒照万家。谁向月明终夜听，洞庭渔笛隔芦花。",
            "comment": ""
        },
        {
            "title": "闲步过芳菲园",
            "content": "尽日芳菲园，不见芳菲好。茂草与斜阳，脈脈情多少。",
            "comment": ""
        },
        {
            "title": "虎丘",
            "content": "人间灵蹟遍曾游，祇欠吴门访虎丘。今日偶来无限感，阖闾坟左剑池头。",
            "comment": ""
        },
        {
            "title": "寄洪州杨太博",
            "content": "南昌为郡好，楼阁沈江湄。地暖春生早，山寒日下迟。讼庭唯鹤立，吟树独僧期。安得通官政，烟霞共一司。",
            "comment": ""
        },
        {
            "title": "句",
            "content": "公余莫放西湖景，步步苍苔岸岸松。",
            "comment": ""
        },
        {
            "title": "忆越州",
            "content": "抽毫欲赋东南奇，云山好景惭有遗。平波荡漾照湖渌，扁舟忆得游春时。",
            "comment": ""
        },
        {
            "title": "句",
            "content": "城中三亩宅。",
            "comment": ""
        },
        {
            "title": "送潮阳李孜主簿",
            "content": "潮阳山水东南奇，鱼盐城郭民熙熙。当时为撰玄圣碑，而今风俗邹鲁为。",
            "comment": ""
        },
        {
            "title": "游永明寺",
            "content": "附郭山光峭若烟，倚空楼殿白云巅。孤轩半出青松杪，颢气疑游碧汉边。惜别擬留风外燕，伤秋因感雨中蝉。人家掩映藏鱼浦，岛树扶疏没水天。痛饮岂同莲社客，狂歌聊许竹林贤。忘形且尽尊前乐，休忆楼岩与济川。",
            "comment": ""
        },
        {
            "title": "古寺偈",
            "content": "殿古寒炉空，流尘暗金碧。独坐偶无人，又得真消息。",
            "comment": ""
        },
        {
            "title": "句",
            "content": "千里好山云乍歛，一楼明月雨初晴。",
            "comment": ""
        },
        {
            "title": "天圣间入参大政复寄题二章",
            "content": "山好曾留句，城高复创亭。登临千万境，谁与画为屏。",
            "comment": ""
        },
        {
            "title": "洞霄宫",
            "content": "二天封部稼如云，流水清寒出洞门。更爱林间盘石上，松花飘落羽人樽。",
            "comment": ""
        },
        {
            "title": "知果教寺",
            "content": "萝岩山下寺，静境绝过从。芳草二三月，碧云千万峰。窗虚明落日，楼迥响疏钟。恰恐重来晚，庭前记偃松。",
            "comment": ""
        },
        {
            "title": "望越亭",
            "content": "飒飒西风叶叶秋，谁家烟火起沧洲。乘闲不耐无机性，擬劝渔翁直钓钩。",
            "comment": ""
        },
        {
            "title": "句",
            "content": "风樵若耶路，霜橘洞庭秋。",
            "comment": ""
        },
        {
            "title": "归阙感怀",
            "content": "望阙二年余，中宵梦玉除。忽闻天上诏。乍厌海边居。归路寻芳草，空囊载旧书。君恩何以报，零泪落尘裾。",
            "comment": ""
        },
        {
            "title": "唐施肩吾山居有感",
            "content": "幽居正想餐霞客，夜久月寒珠露滴。千年独鹤两三声，飞下岩前一枝柏。",
            "comment": ""
        },
        {
            "title": "游凤栖寺",
            "content": "十里水烟迷，禅居偶杖藜。地灵人不老，山好凤曾栖。暑气消将盖，苔痕长欲齐。松间何所得，泉石两三题。",
            "comment": ""
        },
        {
            "title": "句",
            "content": "门前碧浪家家海，树上青山寺寺云。",
            "comment": ""
        },
        {
            "title": "句",
            "content": "君恩来万里，客路出千山。",
            "comment": ""
        },
        {
            "title": "题朝元阁",
            "content": "朝元高阁迥，秋毫无隐情。浮云忽以蔽，不见渔阳城。",
            "comment": ""
        },
        {
            "title": "赴潮阳倅",
            "content": "休把空言较短长，算来齐物也无妨。蛮民解唱升平曲，愿领闲愁入醉乡。",
            "comment": ""
        },
        {
            "title": "潮阳作",
            "content": "静院莺啼竹，幽阑蝶在花。登临转惆怅，斜日两三家。",
            "comment": ""
        },
        {
            "title": "国清寺",
            "content": "南越第一寺，偶来心地真。却嫌桥下水，流去入红尘。",
            "comment": ""
        },
        {
            "title": "句",
            "content": "溪寒晚日红。",
            "comment": ""
        },
        {
            "title": "句",
            "content": "争似碧澜堂上望，疏疏烟树漠汀洲。",
            "comment": ""
        },
        {
            "title": "送王生及第归潮阳",
            "content": "休嗟城邑住天荒，已是仙枝耀故乡。从此方舆载人物，海边邹鲁是潮阳。",
            "comment": ""
        },
        {
            "title": "寄书上人",
            "content": "阶前春色长苔斑，避俗常闻昼掩关。一榻琴书双阙寺，片心泉石二林山。江楼把酒云供望，松院支筇鹤对闲。谁向风骚为消息，此身元在寂寥间。",
            "comment": ""
        },
        {
            "title": "赴潮阳倅",
            "content": "沉醉犹难别帝州，满城春色重淹留。公闲预想消魂处，望阙频登海上楼。",
            "comment": ""
        },
        {
            "title": "句",
            "content": "相逢吟未足。",
            "comment": ""
        },
        {
            "title": "句",
            "content": "部吏百函通爵里，从兵千骑属秋千右健}櫜。",
            "comment": ""
        },
        {
            "title": "吴王墓",
            "content": "惜哉吴王墓，秦帝欲开破。应笑埋金玉，千年贾余祸。不特虎迹销，已闻鲍车过，又是骊山头，炎炎三月火。",
            "comment": ""
        },
        {
            "title": "潮阳作",
            "content": "景淡花初落，寒生海上潮。门前归北路，微雨柳垂条。",
            "comment": ""
        }
    ]
}