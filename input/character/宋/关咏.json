{
    "dynasty": "宋",
    "author": "关咏",
    "poems": [
        {
            "title": "迷仙引",
            "content": "春阴霁。岸柳参差，袅袅金丝细。画阁昼眠莺唤起。烟光媚。燕燕双高，引愁人如醉。慵缓步，眉敛金铺倚。嘉景易失，懊恼韶光改。花空委。忍厌厌地。施朱粉，临鸾鉴，腻香销减摧桃李。独自个凝睇。暮云暗、遥山翠。天色无情，四远低垂淡如水。离恨托、征鸿寄。旋娇波、暗落相思泪。妆如洗。向高楼、日日春风里。悔凭阑、芳草人千里。",
            "comment": ""
        }
    ]
}