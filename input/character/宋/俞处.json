{
    "dynasty": "宋",
    "author": "俞处",
    "poems": [
        {
            "title": "百字令/念奴娇",
            "content": "残蝉断雁，政西风萧索，夕阳流水。落木无边幽眺处，云拥登山屐齿。岁月如驰，古今同梦，惟有悲欢异。绿尊空对，故人相望千里。追念淮海当年，五云行殿，咫尺天颜喜。清晓胪传仙仗里，衣染玉龙香细。今日天涯，黄花零乱，满眼重阳泪。艰难多病，二陵无奈秋思。",
            "comment": ""
        }
    ]
}