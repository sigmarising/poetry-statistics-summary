{
    "dynasty": "宋",
    "author": "释可封",
    "poems": [
        {
            "title": "颂古三首",
            "content": "三军不动旗闪烁，龙蛇阵上看谋略。令人长忆李将军。万里晴空飞一鹗。",
            "comment": ""
        },
        {
            "title": "颂古",
            "content": "扫地泼水相公来，最好三门八字开。只恐玉堂便归去，未容莲社久追陪。",
            "comment": ""
        },
        {
            "title": "颂古三首",
            "content": "阿魏无真，水银无假。老倒南泉，可知礼也。",
            "comment": ""
        },
        {
            "title": "偈二首",
            "content": "天左旋，地右转，过眼光阴人不荐。春已过，夏初临，尘劫来事在而今。今日事，来日事，历劫明明即这是。是则是，非又非，莫将鹤唳作莺啼。",
            "comment": ""
        },
        {
            "title": "偈二首",
            "content": "衲僧家，端的别，脊梁铸就浑刚铁。有饭逢饥即便餐，有话逢人即便说。阿呵呵，如何说，今朝又是新阳节。",
            "comment": ""
        },
        {
            "title": "颂古三首",
            "content": "拈得须弥第一槌，铜头铁额岂容伊。盐梅舟楫并霖雨，不是斯人更是谁。",
            "comment": ""
        }
    ]
}