{
    "dynasty": "宋",
    "author": "窦俨",
    "poems": [
        {
            "title": "建隆郊祀八首",
            "content": "步武舒迟，陞坛肃祗。其容允若，于礼攸宜。",
            "comment": ""
        },
        {
            "title": "建隆郊祀八首",
            "content": "丹云之爵，金龙之杓。挹于尊疊，是日沮酌。",
            "comment": ""
        },
        {
            "title": "建隆郊祀八首",
            "content": "洁兹五齐，酌彼六尊。致诚斯至，率礼弥孰。以介景福，永隆后昆。重熙累治，帝道攸尊。",
            "comment": ""
        },
        {
            "title": "建隆郊祀八首",
            "content": "嘉玉制幣，以通神明。神不享物，享于克诚。",
            "comment": ""
        },
        {
            "title": "建隆郊祀八首",
            "content": "谓天盖高，其听孔委。闻乐歆德，介以福禧。",
            "comment": ""
        },
        {
            "title": "建隆郊祀八首",
            "content": "笙镛休乐，茧粟陈姓。乃迎芳俎，以度高明。",
            "comment": ""
        },
        {
            "title": "建隆郊祀八首",
            "content": "攸兮而来，忽兮而回。云驭杳邈，天门洞开。",
            "comment": ""
        },
        {
            "title": "北海题渚宫",
            "content": "纪南南望水城宽，水色天光混一般。大抵江乡足诗景，咏吟如把画图看。",
            "comment": ""
        },
        {
            "title": "建隆郊祀八首",
            "content": "在国南方，时维就阳。以祈帝祉，式致民康。豆边鼎俎，金石丝簧。礼行乐奏，皇作无疆。",
            "comment": ""
        }
    ]
}