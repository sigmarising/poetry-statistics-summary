{
    "dynasty": "宋",
    "author": "张环",
    "poems": [
        {
            "title": "句",
            "content": "人间独有当时月，山际独无后世樵。",
            "comment": ""
        },
        {
            "title": "送梵才上人归天台",
            "content": "往问维摩疾，来探般若心。本源虽自在，因地亦行深。洒落溪山色，苍凉竹树阴。宦途如磨蚁，何日重登临。",
            "comment": ""
        },
        {
            "title": "寄题径山怀郎简侍郎",
            "content": "天地一洲渚，北平南欹危。幽并深又厚，江浙清且奇。武林颇英秀，川汇仍山卑。应接殚天巧，类非人力为。径山最佳处。有岩称玉芝。居防俗士驾，地乃贤人宜。郎公留名德，平时为羽仪。引年归故里，不复衣朝衣。留侯黄石心，白傅香山期。结宇名胜外，日与尘事违。泉石景物状，尽任诸贤诗。伊予来东藩。滥持使者麾。平生爱山水，弗惮命驾之。当候秋风高，远造岩下扉。濣濯缨上尘，散步松间綦。未能继高躅，聊用慰所思。",
            "comment": ""
        },
        {
            "title": "句",
            "content": "洲围淮口江形狭。亭上石头月色多。",
            "comment": ""
        }
    ]
}