{
    "dynasty": "宋",
    "author": "吴洞明",
    "poems": [
        {
            "title": "仙人隐迹",
            "content": "游人摩苍崖，满手闻异馨。不垂身后芳，何以知仙灵。",
            "comment": ""
        },
        {
            "title": "晚春",
            "content": "瘦尽红曲绿已肥，杜鹃何事苦催归。未甘淑景堂堂去，更挈壶觞上翠微。",
            "comment": ""
        },
        {
            "title": "仙人隐迹",
            "content": "上古有神仙，一去无消息。峨峨碧岩前，独遗隐仙迹。",
            "comment": ""
        },
        {
            "title": "和章清隐山居",
            "content": "物外无寒暑，从教岁月深。虚间浑属我，宠辱不惊心。贫乐知书味，诗豪借酒吟。山居何所有，万籁奏清音。",
            "comment": ""
        },
        {
            "title": "留春",
            "content": "柴门深闭莫嫌猜，为怕春归不敢开。几树好花风{左扌右弃}去，一池新水雨添来。冥搜秀色增诗料，款挹晴光入酒杯。试问东君来复去，何如休去且徘徊。",
            "comment": ""
        },
        {
            "title": "仙人隐迹",
            "content": "长生玄牝门，目击而道存。班班实可考，老涧生云根。",
            "comment": ""
        }
    ]
}