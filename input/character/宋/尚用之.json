{
    "dynasty": "宋",
    "author": "尚用之",
    "poems": [
        {
            "title": "依杨益老韵曾公岩",
            "content": "当暑都忘畏赫曦，游观邂逅得心期。咸其自尔从天造，贲以人为特地奇。风露乍凉秋于后，林峦散影月明时。朱轓好事留佳客，大醉高岩许镇随。",
            "comment": ""
        },
        {
            "title": "游澹山岩",
            "content": "我来训狐无所闻。老人戏我不动尘。道愧未尝分寸得，心灰要似寻常人。断崖危绊藤蔓古，残僧静对桃李春。次山不遇过山谷，倬□妙句垂坚珉。",
            "comment": ""
        },
        {
            "title": "和张洵蒙亭诗韵",
            "content": "江亭胜概冠三湘，仁智所乐皆其旁。翠岫俯映青罗光，上有乔木摩穹苍。亭下川遐覆银塘，水面风来笑语香。骚人相值喜飞觞，雄辩清谈五月凉。饮馀相与坐方床，论文日暮兴呆辰。佳篇疾读韵琅琅，直疑星斗焕光茫。格高调古说奇方，况复笔法追二五。事业无穷叹茫茫，丹铅点勘策非良。与公致道心可忘，浩歌真造无何乡。",
            "comment": ""
        },
        {
            "title": "留题雉山",
            "content": "座下闻经本至诚，改头易面悟前身。信知大道无人事，一念真如雉化人。",
            "comment": ""
        },
        {
            "title": "游澹山岩",
            "content": "岩深树绿春长在，岩暝雨霁云初归。天爱护持有神物，蛇去因果无狐疑。石田药臼谁与刻，香山乳窦苔生衣。未问城南阆州比，此景自是寰中稀。",
            "comment": ""
        }
    ]
}