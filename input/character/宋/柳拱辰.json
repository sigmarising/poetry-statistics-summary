{
    "dynasty": "宋",
    "author": "柳拱辰",
    "poems": [
        {
            "title": "暮春游火星岩同尹瞻联句",
            "content": "千里熙醇政，灵岩喜访寻。登临云拥座，穿径筍成林。乐逐天风远，尘随宿雾沈。绮罗红作队，冠盖绿交阴。下顾关河小，寒知洞壑深。松枯存旧节，花老见初心。旌棨岚光润，罇罍野气侵。朋游敦雅契，吏隐共知音。□愧翁归拙，难攀子厚吟。城楼传晚角，绮陌骑駸駸。",
            "comment": ""
        }
    ]
}