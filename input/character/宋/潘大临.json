{
    "dynasty": "宋",
    "author": "潘大临",
    "poems": [
        {
            "title": "赠张圣言画柯山图",
            "content": "我昔骑鲸游九州，上扣天关望冕旒。群公侍旁好颜色，将顺帝旨成刚柔。抱持日月不自献，蒙葺尘土归家丘。结茅竹间今休已，炎暑避舍清飙留。屋头清溪鸣书夜，当户古木蔽马牛。苍头卢儿从高盖，传呼不到门巷幽。两公忘言儿袖手，驱除睡魔须茶瓯。谁传此意到旁郡，解衣盘礴烦张侯。张侯落笔妙天下，未坠学士之风流。欲见柯山入画图，丹青知君百不忧。黄公不肯直南省，一麾已具东南舟。请君援笔待公至，画我迎公竹阴里。",
            "comment": ""
        },
        {
            "title": "洪氏倦壳轩",
            "content": "封胡羯末谢，龟驹玉鸿洪。千载望四谢，四洪天壤同。",
            "comment": ""
        },
        {
            "title": "题赵承远所藏大年画平远二首",
            "content": "将军心眼到沧洲，木脱波生一夜秋。想得笔端凫雁足，又添鸂鶒起沙头。",
            "comment": ""
        },
        {
            "title": "题陈德秀画四季枕屏图五首",
            "content": "乱山深处碧波流，隔岸垂杨击小舟。无数桃花伴春梦，梦中还作武陵游。",
            "comment": ""
        },
        {
            "title": "题陈德秀画四季枕屏图五首",
            "content": "江树溟蒙雪暗天，似闻寒雁破昏烟。相思此夜堪乘兴，试问渔翁觅钓船。",
            "comment": ""
        },
        {
            "title": "题陈德秀画四季枕屏图五首",
            "content": "锦树连云烂不收，山河风景一番秋。老夫枕簟便凉夜，不比新亭去国愁。",
            "comment": ""
        },
        {
            "title": "句",
            "content": "满城风雨近重阳。",
            "comment": ""
        },
        {
            "title": "梅",
            "content": "非云非雪月初浮，疑是佳人狐白裘。细雨狂风莫欺折，冰肌玉骨未禁愁。",
            "comment": ""
        },
        {
            "title": "题陈德秀画四季枕屏图五首",
            "content": "茅瞻竹阁枕回溪，柳外平桥拍水低。在藻白鱼知鹭下，穿林黄雀觉蝉嘶。",
            "comment": ""
        },
        {
            "title": "江间作",
            "content": "波浪三江口，风云八字山。断崖东北际，虚艇有无间。卧柳堆生岸，跳鱼水捣弯。悠然小轩冕，幽兴满乡关。",
            "comment": ""
        },
        {
            "title": "次韵黄泽简亭",
            "content": "使者旌麾开书阴，幽亭万个竹竿深。月乘佛界生清影，风入僧垣作好音。活国五年持节手，补天三尺转圜心。召还有命方乘传，莫遣幽人气象侵。",
            "comment": ""
        },
        {
            "title": "句",
            "content": "归来陶隐居，拄颊西山云。",
            "comment": ""
        },
        {
            "title": "江间作",
            "content": "落日春江上，无人倚杖时。私蛙鸣鼓吹，官柳舞腰支。猎远频翻臂，渔深数治丝。我犹无彼是，风岂有雄雌。",
            "comment": ""
        },
        {
            "title": "题张圣言画四时景物",
            "content": "荻花索索水津津，日落空山开霁新。松下有人摩诘似，与渠烟火作比邻。",
            "comment": ""
        },
        {
            "title": "江间作",
            "content": "西山连虎穴，赤壁隐龙宫。形胜三分国，波流万世功。沙明拳宿鹭，天阔退飞鸿。最羡鱼竿客，归舡雨打篷。",
            "comment": ""
        },
        {
            "title": "句",
            "content": "诗束牛腰藏旧稿，尽论马尾辨雠。",
            "comment": ""
        },
        {
            "title": "春日书怀",
            "content": "舟楫凌漳水，风涛接蠡湖。龙媒成跬步，骊颔脱微躯。乐土供游戏，深文苦絷拘。胸中虽磈磊，墙外或歌呼。老去嵇刃懒，归来甯子愚。千钟真臭腐，十畮借膏腴。春雨何曾密，园花竟自都。小桥藏细柳，方沼出新蒲。酒熟拈巾漉，经传带雨锄。行盘随所有，坐客几时无。日转淮阴暮，门通鸟迳迂。仰头看哺鷇，引手亦将雏。抚事盆缫茧，劳生户转枢。形骸浮大块，毛发燎红炉。借问青宫犊，何如浊水凫。士衡甘食酷，张翰合思鲈。世论几胶柱，人心尽好竽。屠龙非至计，射雉屈良图。借箸方隆汉，推枰已灭吴。从渠画麟阁，吾自著潜夫。",
            "comment": ""
        },
        {
            "title": "浯溪",
            "content": "公泛浯溪春水船，击帆啼鸟青崖边。次山作颂今几年，当时治乱春风前。明皇聪明真晚谬，乾坤付与哥奴手。骨肉何伤九庙焚，蜀山骑驴不回首。天下宁知再有唐，皇帝紫袍迎上皇。神器苍忙吾敢惜，儿不终孝听五郎。父子几何不豺虎，君臣宁能责胡虏。南内凄凉谁得知，人间称家作端午。平生不识颜真卿，去年不答高将军。老来读碑泪横臆，公诗与碑当共行。不赏边功宁有许，当杀奉皇犹敢语。雨淋日炙字未论，千秋万岁所鉴多。",
            "comment": ""
        },
        {
            "title": "江间作",
            "content": "白鸟没飞烟，微风逆上舡。江从樊口转，山自武昌连。日月悬终古，乾坤别逝川。罗浮南斗外，黔府古河边。",
            "comment": ""
        },
        {
            "title": "张文潜安行解嘲",
            "content": "为邦虽陋勿雌黄，我曾侍立苏公旁。见公颜色不憔悴，不似贾谊来江湘。它州虽粗胜吾州，无此两公相继游，",
            "comment": ""
        },
        {
            "title": "江夏别鲁直送之宜州",
            "content": "翰墨精神全魏汉，文章波澜似春秋。可是中州著不得，江南已远更宜州。",
            "comment": ""
        },
        {
            "title": "哭东坡",
            "content": "公与文忠总遇谗，谗人有口直须缄。声名百世谁常在，公与文忠北斗南。",
            "comment": ""
        },
        {
            "title": "题赵承远所藏大年画平远二首",
            "content": "吴头楚尾散花洲，天阔波云恰下鸥。帝子胸中有江汉，故能风露笔端秋。",
            "comment": ""
        },
        {
            "title": "寄德操均父",
            "content": "文如二稚徒怀壁，武似三明却{左韦右长}弓。松桧参天西邑路，时时骑马访庞公。",
            "comment": ""
        },
        {
            "title": "答王立之惠书",
            "content": "归自江南即定居，漫劳新友问何如。刚肠肯为藜羹转，病骨聊凭竹杖扶。南圃土腴千树橘，东湖春水百金鱼。明年生计应堪说，待倩君倩买异书。",
            "comment": ""
        },
        {
            "title": "诗一首",
            "content": "胡子云中白鹤，林生初发芙蓉。吴十九成雅奏，饶三百炼奇锋。南州复见高士，东山行起谢公。信祖真成德祖，立之无愧行中。吴生可共南郡，老夫宁附石崇。闻雅已倾重客，说谈仍得王戎。冠盖城南高会，山阴未扫余风。客散日衔西壁，主人不道尊空。",
            "comment": ""
        },
        {
            "title": "题陈德秀画四季枕屏图五首",
            "content": "好景入诗皆可画，未知陈子画中诗。疑公便是褚季野，正尔不言行四时。",
            "comment": ""
        },
        {
            "title": "登大别眺望",
            "content": "人争汉口渡，日落阳台坂。鼓吹隔岸闻，楼观排云见。",
            "comment": ""
        },
        {
            "title": "哭东坡",
            "content": "元佑丝纶两汉前，曲刑意得龙光宣。裕陵圣德如天大，谁道微臣敢议天。",
            "comment": ""
        },
        {
            "title": "题张圣言画四时景物",
            "content": "云蒙山头雪翻空，飞鸟绕树困号风。关山淮水失微路，酒炉曾借衰颜红。",
            "comment": ""
        },
        {
            "title": "句",
            "content": "无酒到愁边。",
            "comment": ""
        },
        {
            "title": "和张文潜痛字韵",
            "content": "文章迩来气焰低，圣经颇遭余子弄。公归除□□□□，荆舒之说惩应痛。",
            "comment": ""
        },
        {
            "title": "句",
            "content": "思君带孔移。",
            "comment": ""
        },
        {
            "title": "句",
            "content": "八字山头雁，武昌江上鱼。",
            "comment": ""
        },
        {
            "title": "吴熙老所藏风雨图",
            "content": "我游匡山夏将杪，赤日青天万山绕。忽然风雨动地来，震气果雷离电绕。一川烟霭失东西，万里乾坤错昏晓。香炉高峰危欲堕，石门细路人心剿。江翻那闻得计鱼，木拔岂有安巢鸟。须臾云过雨脚收，依旧晴晖著丛篠。群山历历在眼前，恰似凭高日方晓。谁将此景入画图，数幅生绡盘礴了。吴丞此画绝代无，张公此诗古来少。读诗观画兴未穷，北窗风凉退自公。使君意消三伏中，未可鞭箠催青铜。",
            "comment": ""
        },
        {
            "title": "题张圣言画四时景物",
            "content": "成阴众木与天参，日暮风雨地轴翻。曾向庐山问行李，石门西路接僧垣。",
            "comment": ""
        },
        {
            "title": "题张圣言画四时景物",
            "content": "我到淮南几见春，一身蓑笠蔽烟雨。桃花林里有人家，疑是柯山最深处。",
            "comment": ""
        },
        {
            "title": "句",
            "content": "两屐上层楼，一目略千里。",
            "comment": ""
        }
    ]
}