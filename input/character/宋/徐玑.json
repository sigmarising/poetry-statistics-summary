{
    "dynasty": "宋",
    "author": "徐玑",
    "poems": [
        {
            "title": "访湖友",
            "content": "城中日日望南湖，乞得閒来访隐居。渐有秋霖篱菊长，才无暑气渚莲疏。壁间古画多贤像，案上尘编半佛书。未见主人逢稚子，不通姓字独踟躇。",
            "comment": ""
        },
        {
            "title": "送刘和州",
            "content": "杨旌摇指历阳城，霜淡晴天鼓角明。步骑打围秋草绿，舳橹傅唱晓江平。岸分南北人烟近，地控东南羽檄清。牧守只今蜚刎予，九重渊默待盈成。",
            "comment": ""
        },
        {
            "title": "中川别舍弟",
            "content": "中川人语别，南国夜何其。江回风来急，山低月落迟。缆从前浦远，角在古城吹。五亩耕锄地，何当手共治。",
            "comment": ""
        },
        {
            "title": "题陈西老画蜀山图",
            "content": "壁立青山带峡溪，閒云尽日自高低。知他春树深多少，应有清猿在裹啼。",
            "comment": ""
        },
        {
            "title": "净光山四首·宿觉庵",
            "content": "欲间庵中事，无论后与先。还因一宿觉，不用再参禅。门远青山曲，檐依古木边。谁当秋夜静，来看月孤圆。",
            "comment": ""
        },
        {
            "title": "建剑道中",
            "content": "云麓烟峦知几层，一湾溪转一湾清。行人只在清湾裹，尽日松声杂水声。",
            "comment": ""
        },
        {
            "title": "净光山四首·绝境亭",
            "content": "行向最高处，惟将物色参。郡城依薮泽，地势转东南。对景身垂老，题诗兴欲酣。可能清晓出，四面有晴岚。",
            "comment": ""
        },
        {
            "title": "谢步石鼓山",
            "content": "谢公曾步处，石鼓尚依然。地狭川多涨，山高浦欲旋。不因诗句说，更复有谁傅。怀望徘徊久，寒郊起暮烟。",
            "comment": ""
        },
        {
            "title": "送刘明远客和州",
            "content": "十载知心友，文才尔独兼。病谙孤寐乐，贫识茹蔬甜。冬暖梅花早，年丰酒价廉。不愁无远信，佳句日应添。",
            "comment": ""
        },
        {
            "title": "古陵桥",
            "content": "西桥西岸柳成丝，春去春来岁岁同。偶被东风吹落絮，又随流水过桥东。",
            "comment": ""
        },
        {
            "title": "送翁灵舒游边",
            "content": "子向江淮去，应怀计策新。但须先审已，然后可图人。战野寒独力，边城草不春。曹刘若无竞，闲却卧龙身。",
            "comment": ""
        },
        {
            "title": "九日上怀古堂",
            "content": "山前事迹古来多，风雨尘埃竟若何。惟有白衣秦处士，数篇佳句不曾磨。",
            "comment": ""
        },
        {
            "title": "晨起",
            "content": "晨起风吹面，朝晴野雾收。高峰多远见，浅水少平流。世事非难了，尘劳独未休。今年看鬓发，已变一茎秋。",
            "comment": ""
        },
        {
            "title": "送徐照先回江西",
            "content": "骨体先如鹤，离家岁已周。欲知诗思远，曾共楚乡游。穷过身将老，分携菊正秋。江西看旧友，归计少迟留。",
            "comment": ""
        },
        {
            "title": "中秋集鲍楼作",
            "content": "秋在湖楼正可过，扁舟窈窕逐菱歌。淡云遮月连天白，远水生凉入夜多。已是高人难聚会，矧逢佳节共吟哦。明朝此集喧城市，应说风流似永和。",
            "comment": ""
        },
        {
            "title": "送单丙文先生归沅州",
            "content": "傅得临池诀，勤劳敢遽忘。锥沙惟是正，舞剑本非狂。旧隐寻芳芷，离怀对碧湘。寸心长记面，不似隔他乡。",
            "comment": ""
        },
        {
            "title": "登薛象先新楼",
            "content": "矮檐风雨送蜗牛，有客来夸百尺楼。阖郡池台皆下瞰，背城湖海亦全收。清时未放徒高卧，半世明为故倦游。解尽橐金君计决，月明长笛起渔舟。",
            "comment": ""
        },
        {
            "title": "雁山",
            "content": "雁山深又僻，无数石岩奇。皆是僧分住，最先谁得知。逐时多异景，前辈少题诗。南渡名方著，唐人不到兹。",
            "comment": ""
        },
        {
            "title": "秋行二首",
            "content": "戛戛秋蝉响似筝，听蝉閒傍柳边行。小溪清水平如镜，一叶飞来细浪生。",
            "comment": ""
        },
        {
            "title": "送翁巴陵之官",
            "content": "好去巴陵县，神仙屡此过。但知存惠爱，自足感弦歌。官况湘流碧，诗情楚岫多。梅花送征棹，万里接阳和。",
            "comment": ""
        },
        {
            "title": "泊舟呈灵晖",
            "content": "泊舟风又起，击缆野桐林。月在楚天碧，春来湘水深。官贫思近阕，地远动愁心。所喜同舟者，清赢亦好吟。",
            "comment": ""
        },
        {
            "title": "赠九华李丹士",
            "content": "长记零陵郡，共看江上峰。一生轻世事，几处认仙踪。转式驱雷电，封泥伏虎龙。三千三百里，今日又相逢。",
            "comment": ""
        },
        {
            "title": "谢刘明远华亭惠书",
            "content": "别远心常记，书归亦到吾。离家非失计，有子已为儒。海浅编鱼扈，人清养鹤雏。礼优宾馆暇，赋咏几欢娱。",
            "comment": ""
        },
        {
            "title": "净名寺",
            "content": "万法先除病，谁能识病多。因来净名寺，认得老维摩。海水峰前听，秋山雨后过。提刑旧题句，韵调复如何。",
            "comment": ""
        },
        {
            "title": "梅",
            "content": "疏芳点点是春冰，应笑浮华去不停。石畔长来枝易老，竹间瘦得萼全青。孤高自爱香无色，寂寞浑教影问形。莫遣丰□种宫苑，野桥流水最清冷。",
            "comment": ""
        },
        {
            "title": "送赵状元赴湖州幕",
            "content": "玉陛傅胪晓，身居第一功。绝班知礼异，专局信儒崇。贤俊科名上，邦家事业中。规模垂广远，鼎鼐蓄含洪。更化方今务，经时志已通。蒞人惟简直，修已在谦冲。日旦清风发，江晴野雾空。奉亲游宦喜，初向水晶宫。",
            "comment": ""
        },
        {
            "title": "次韵刘明远移家",
            "content": "隐居须是僻，君向数家村。自以闲为乐，何嫌贫尚存。碧波连草舍，白日掩柴门。挂得一瓢在，风来应恶喧。",
            "comment": ""
        },
        {
            "title": "登三层楼与王仲言联句",
            "content": "南州冬日佳，风和霜气收。出门访良友，散策寻清游。负郭有野趣，荒草带寒流。信步任所止，款扉得深幽。初若隐者居，忽上云中楼。搅以三层颠，恍与万象浮。绿野宽作围，青山远相蟉。凌然欲轻举，久乃思冥搜。团团荔枝林，往往业叶稿。时于阴木间，略见碧瓦沟。苍然晚烟集，红者枫树头。原立思转赊，顾盼目不周。何意城中身，而对海上州。要须千幅尽，未可一语酬。时已梅萼春，景迈浙水秋。远地得心赏，良会非宿筹。黄柑况可餐，绿酒方出篘。十年真契阔，再见方绸缪。矧兹天一方，无异水上沤。把笺不知暮，论文殊未休。俄惊庭叶落，始觉昏鸦投。独怜下弦月，未挂初旬钩。绝景尚可揖，归途谅匪修。何当雁荡间，相与老一丘。",
            "comment": ""
        },
        {
            "title": "夏日怀友",
            "content": "流水阶除静，孤眠得自由。月生林欲晓，雨过夜如秋。远忆荷花浦，谁吟杜若洲。良宵恐无梦，有梦即俱游。",
            "comment": ""
        },
        {
            "title": "送赵明叔为漳浦宰",
            "content": "去年官满处，送子意何如。地接泉山近，人依大泽居。南中繁赋役，美政辑田庐。公退无他事，弹琴更读书。",
            "comment": ""
        },
        {
            "title": "翁知县归自湖湘",
            "content": "渺渺秋江带碧鸦，君来应是吊湘涯。怀人也似居无竹，尤世长如饭有砂。一袖清风诗思远，满汀芳草夕阳赊。还归殊未□颜瘦，已种湖边绕处花。",
            "comment": ""
        },
        {
            "title": "奉和翁千四知千十四隐居山中作",
            "content": "翁侯两兄弟，志尚等高独。闲心没江鸥，逸兴狎山鹿。难兄早登第，高风动乔木。湘南花满汀，百里正膏沐。归作山水游，词源倾百斛。令弟小谢徒，深沉郁林麓。优游千卷书，平生几竿竹。能琴弦不理，少饮巾未漉。史倡复弟酬，音调谐击筑。昼卧小窗南，烦暑在荷屋。凉风从何来，池花动轻蔌。顾□傅新章，爽气滫炎伏。如临古润旁，泓澄碧环复。如倚青林下，松风对心读。善诗如善韵，警响间圆熟。但令契人心，勿令骇人目。我爱二君子，芳馨袭兰菊。迎秋月色新，佳香满晴宿。安得扁舟去，□□荫溪谷。论诗暮继明，吟思俱毣毣。",
            "comment": ""
        },
        {
            "title": "送宋省元教授吉州",
            "content": "州名因水得，此地昔曾游。自有欧公宅，常多儒者流。野花开别岸，春色在行舟。勉就诗书教，名高不用求。",
            "comment": ""
        },
        {
            "title": "送张尚书出镇建宁",
            "content": "焚罢南坡藁，星华按履声。艰时曾倚重，钩党赖持平。仲甫思全衮，元戎正本兵。丰仪麟阁贵，威重犬戎惊。圣主尤遐远，朝端择老成。迩臣宣惠化，七岭动欢情。风俗移刀剑，田闾遂凿耕。试茶龙井碧，开砚凤潭清。秋日江沙渺，晴天鼓角鸣。稻香随使驿，桂影伴仙程。美玉非藏韫，黄金笑满籯。宽和无白发，卑逊有高名。登用唐三世，枢机汉九卿。鼎司虚正席，丹会待忠诚。",
            "comment": ""
        },
        {
            "title": "翁通判通挽词",
            "content": "昔年楼上饮，分韵正秋深。冷貌长如在，高风不可寻。独遗杨子厚，谁寄惠连音。莫向山庐宿，松声似夜吟。",
            "comment": ""
        },
        {
            "title": "水仙花篇",
            "content": "成阵风作车，宓妃波为茵。良夕忽会过，明月寒铺银。环佩凌秋空，笙箫亦具陈。何以慰寥廓，乐此相知新。采珠拾翠羽，言笑生华春。赠以金琅玕，捧以白玉人。酌醴动芳气，妙与兰茝纫。欢娱有聚散，美宝无贱珍。至今寒花种，清彻莹心神。霜皑众卉藁，孤媚良舒伸。杜鹃望帝魂，啼血何嚣嚣。妃子眠海棠，荒湎焉足邻。i姮女手栽桂，光彩相依因。故知蓬瀛姿，不染纤点尘。",
            "comment": ""
        },
        {
            "title": "九日初四日分韵得然字",
            "content": "去载羁旅身，千里望群贤。今夕良燕会，况乃佳节前。凉风日已多，岁序日已迁。春时种藂菊，秋花满篱边。采之不盈把，泛彼清清泉。行乐不易得，贫贱焉可捐。惟当从尔游，吟哦思陶然。",
            "comment": ""
        },
        {
            "title": "寄陈西老",
            "content": "长日无吟伴，闲庭儜物华。竹枝斜带雨，草色净侵沙。风度平生友，邻居几十家。前曾乘小醉，访尔一瓯茶。",
            "comment": ""
        },
        {
            "title": "十日",
            "content": "十日清溪路，新春细雨天。绿波随棹起，白鸟望舟眠。麦秀初如草，云浓半是烟。明朝可遵陆，还忆此江边。",
            "comment": ""
        },
        {
            "title": "春日游张提举园池",
            "content": "西野芳菲路，春风正可寻。山城依曲渚，古渡入修林。长日多飞絮，游人爱绿阴。晚来歌吹起，惟觉画堂深。",
            "comment": ""
        },
        {
            "title": "送瑞州张知录",
            "content": "岁暮不惜别，君行是宦游。江西多野水，湖上正高秋。旧友曾过处，新题必共留。官閒可寻访，竹径最深幽。",
            "comment": ""
        },
        {
            "title": "秀峰寺",
            "content": "篮舆晚泊近岩隈，精舍门临古道开。僧子相逢便相识，十年三过秀峰来。",
            "comment": ""
        },
        {
            "title": "见杨诚斋",
            "content": "名高身又贵，自住小村深。清得门如水，贫惟带有金。养生非药饵，常语尽规箴。四海为儒者，相逢问信者。",
            "comment": ""
        },
        {
            "title": "题陈待制湖庄",
            "content": "园无三亩地，四面水连天。行向楼高处，却如身在船。野花春渚外，山色海云边。一任人来往，兹怀亦浩然。",
            "comment": ""
        },
        {
            "title": "潘德久挽词",
            "content": "祗为吟成癖，官闲乐有馀。病惟亲笔墨，贫亦卖琴忆。别奠临西野，春风入故庐。悠悠想精魄，如赋约台初。",
            "comment": ""
        },
        {
            "title": "秋日登玉峰",
            "content": "玉琢孤峰厌富沙，人行峰顶步云霞。溪流缓去几回曲，树色幽分无数家。翠拂寒烟平似水，红飘霜叶远如花。明朝重向城中望，对此孤峰应不差。",
            "comment": ""
        },
        {
            "title": "奉酬翁松庐见寄",
            "content": "客路归时西似烟，归来还近菊花天。寸心不到青云上，一事难成白发前。风外松声如昨夕，竹间梅蕊接新年。閒来得句频相送，自有高人住屋边。",
            "comment": ""
        },
        {
            "title": "夏夜怀赵灵秀",
            "content": "古郡草为城，怀贤隔此扃。水风凉远树，河影动疏星。江国晴独润，烟林暮转青。荷锄曾有约，独喜带骚经。",
            "comment": ""
        },
        {
            "title": "娄家梅篇",
            "content": "娄家屋西梅，梅老枝更清。众树吐齐白，密萼含微清。下有碧池波，照比鸥鹭翎。寒云拂缟衣，遥空淡明星。薄言种树时，两世且百龄。树亦匪难老，一岁一彫零。我嗟人事迁，且爱树伶俜。回桓不能去，月来孤影生。倚树一长吟，写我寥旷情。",
            "comment": ""
        },
        {
            "title": "松风楼篇",
            "content": "松声欲动风声催，细非笙簧大非雷。松间便使无风起，亦有爽气如风来。傍松作楼古为务，小着轩楹省斤锯。楼低要与绿阴平，勿令高过松梢去。",
            "comment": ""
        },
        {
            "title": "赠徐照",
            "content": "近参圆觉境如何，月冷高空影在波。身健却缘餐饭少，诗清都为饮茶多。城居亦似山中静，夜梦俱无世虑魔。昨日曾知到门外，因随鹤步踏青莎。",
            "comment": ""
        },
        {
            "title": "新凉",
            "content": "水满田畴稻叶齐，日光穿树晓烟低。黄莺也爱新凉好，飞过青山影里啼。",
            "comment": ""
        },
        {
            "title": "寄舍弟",
            "content": "寄问安仁弟，弦歌又一年。流来溪水远，清到县门前。故里人情乐，新居物色鲜。宦归言话款，正及早梅边。",
            "comment": ""
        },
        {
            "title": "江亭临眺",
            "content": "问得梅花信，寒林动晚声。雨来山渐远，潮去水还清。寥落寻新句，欢娱解宿酲。相携归路滑，灯火近孤城。",
            "comment": ""
        },
        {
            "title": "梦成",
            "content": "向晚菱歌起，风平水不流。鸳鸯两相逐，飞过采莲舟。",
            "comment": ""
        },
        {
            "title": "移官南浦作",
            "content": "簿领初为建水栖，移官南浦又沈迷。溪山转处人烟隔，惟有黄鹂一样啼。",
            "comment": ""
        },
        {
            "title": "秋行二首",
            "content": "红叶枯梨一两株，修然秋思满山居。诗怀自欢多尘土，不似秋来木叶疏。",
            "comment": ""
        },
        {
            "title": "永春路",
            "content": "路行僻处山山好，春到晴时物物佳。秀色连云原上麦，清香夹道剌桐花。",
            "comment": ""
        },
        {
            "title": "监造御茶有所争执",
            "content": "森森壑源山，注注壑源溪。修修桐树林，下荫茶树低。桐风日夜吟，桐雨洒霏霏。千业高一青，一业千万枝。龙在水底吟，凤在山上飞。异物呈嘉祥，上奉玉食资。腊馀春未新，素质蕴芳菲。千夫{左口右上丰下石}登垅，叫啸风雷随。雪芽细若针，一夕吐清奇。天地发宝秘，鬼神不敢知。旧制遵御膳，授职各有司。分网制品目，薄尉监视之。虽有领督官，焉得专所为。初网七七夸，次网数弗差。一以荐郊庙，二以沦宝夷。天子且谦受，他人奚可希。奈何贫渎者，凭陵肆奸欺。品赏珍妙馀，倍称求其私。初非狐鼠媚，忽变狼虎威。巧计百不行，叱怒面欲绯。再拜长官前，兹事非所宜。性命若蝼蚁，蠢动识尊卑。朝廷设百官，责任无细微。所守傥在是，恪谨焉可过。君一臣取，千古明戒垂。以此得重劾，刀裾弗敢辞。移官责南浦，奉命去若驰。加首凤凰翼，雨露生光辉。",
            "comment": ""
        },
        {
            "title": "新春书事",
            "content": "出门閒步草萋萋，桑柘阴中亦有蹊。几树晴烟莺啭早，一塘春水燕飞低。空如陶亮官为令，难学岩陵住近溪。圣世幸时沾薄禄，不能辛苦又攀跻。",
            "comment": ""
        },
        {
            "title": "湘中",
            "content": "旧说湘中事，身来又可寻。庙存虞帝迹，江照楚臣心。为客人俱远，题名刻自深。春回洲渚绿，遥望正沉吟。",
            "comment": ""
        },
        {
            "title": "腊日骊山渡逢故人",
            "content": "天寒多木叶，愁思满溪滨。惆怅往来渡，经行多少人。时情独重腊，岁事每占春。与尔他乡旅，谁当怀抱新。",
            "comment": ""
        },
        {
            "title": "又寄",
            "content": "庭深自无暑，苔径复萦纡。宾客不长到，儿童亦可娱。茶花晴带粉，蒲叶晓凝珠。与尔城闉隔，兹欢息不殊。",
            "comment": ""
        },
        {
            "title": "新秋",
            "content": "新秋一雨洗林关，晚色清澄满望间。风静白云横不断，山前又叠一重山。",
            "comment": ""
        },
        {
            "title": "漳州别王仲言秘书",
            "content": "百草各有种，春至不栽培。交情重故知，岂论才不才。相识十年初，再见天之涯。共饮一杯酒，粲若红颜开。人生有此乐，知复能几回。契阔几已深，矧尔病与衰。朔风从何来，吹白枝上梅。天寒日欲莫，又乃行色催。君去江水西，我归近天台。东西道路长，未可心膂催。明朝碧云多，行思良徘徊。",
            "comment": ""
        },
        {
            "title": "访梅",
            "content": "访梅行近郊，寒气初淅沥。欲开未开得，三点两点白。清枝何萧疏，幽香况岑寂。颇知天姿殊，绝似人有德。逢君天一访，欢然旧相识。",
            "comment": ""
        },
        {
            "title": "净光山四首·会景轩",
            "content": "屋自与山背，西原景最清。凉风从下起，新月向前明。林静闻僧语，四虚见鹭行。此方多积翠，略似镇南城。",
            "comment": ""
        },
        {
            "title": "别赵汝鬯黄中",
            "content": "古道难为友，相期一见中。但令心事合，不在语言同。秋早湘烟白，舟移岸蓼红。别怀如回野，长与水云通。",
            "comment": ""
        },
        {
            "title": "六月归途",
            "content": "星明残照数峰晴，夜静惟闻水有声。六月行人须早起，一天凉露湿衣轻。宦情每向途中薄，诗句多于马上成。故里诸公应念我，稻花香裹计归程。",
            "comment": ""
        },
        {
            "title": "送钱省元赴太平州教授",
            "content": "王国重熙洽，邦基百世安。深源混清浊，进道阐平宽。学术知同贵，师儒颇异观。修名褎兰省，旧格别蝉冠。十载田庐隐，三年客授官。括溪方水涨，江左尚春寒。论议何时一，行藏此日难。宿醒江柳绿，风物强加餐。",
            "comment": ""
        },
        {
            "title": "喜奭上人至",
            "content": "住与佛居近，僧閒稍问诗。湖山明月夜，风露菊花时。达意言常省，微吟步自迟。老来朋旧少，爱尔得相随。",
            "comment": ""
        },
        {
            "title": "次韵刘明远移家",
            "content": "躬耕儒者事，甘苦自能便。叩角吟山际，休锄坐竹边。长年多涉沥，丰岁少尤煎。一一旧所好，知君能弃捐。",
            "comment": ""
        },
        {
            "title": "翁通判通挽词",
            "content": "处已先能俭，为官易得清。长卿诗最好，叔度德难名。归旐郴江远，新坟秀岭平。松楸本相望，惆怅不堪情。",
            "comment": ""
        },
        {
            "title": "黄碧",
            "content": "黄碧平沙岸，陂塘柳色春。水清知酒美，山瘦识民贫。鸡犬田家静，桑麻岁事新。相逢行路客，半是永嘉人。",
            "comment": ""
        },
        {
            "title": "送戴文子赴定海主簿",
            "content": "江天经雨后，秋意转新高。远棹送行客，凉颸生细涛。高人初禄仕，判语亦风骚。若到海西岸，佛光盘翠袍。",
            "comment": ""
        },
        {
            "title": "自觉",
            "content": "自觉中年后，惟能半夕眠。寒窗微带月，山郡远闻泉。行乐人同尚，迟留我未然。题书寄朋旧，归日是春边。",
            "comment": ""
        },
        {
            "title": "凭高",
            "content": "凭高散幽策，绿草满春坡。楚野无林木，湘山似水波。客怀随地改，诗思出门多。尚有溪西寺，斜阳未得过。",
            "comment": ""
        },
        {
            "title": "题方上人房古梅",
            "content": "曾听道公语，先师爱此梅。但知傅说老，不记若年栽。半树枯仍发，疏花晚自开。方兄头又白，常喜故人来。",
            "comment": ""
        },
        {
            "title": "传胡报二十韵",
            "content": "胡虏无仁义，兴衰匪百年。如何凭气力，久欲靖中边。异类依天角，黄头住海輭。愚堪呼鹿豕，健母学鹰鹯。猰狄时方惫，燕云耗颇传。奸臣贫拓境，黠计落空拳。氈毳分伊水，旌旗湿汴川。莺花春自老，风雨夜相连。文物东南盛，舟车蜀广聊。规模垂翼翼，鼎石赖乾乾。五福祥光近，千龄厚泽绵。雨晴均化日，丰穰庆秋田。食兽闻相{左口右巫}，干戈斗欲缠。瓜分争块壤，鼎沸逐埃涓。亡北惟堪伺，良图盍自坚。藩篱兼谨守，阃外勿轻捐。晋赵非殊异，山河本浑全。人心方激切，天道有回旋。王佐存诸葛，中兴仰孝宣。何当渭桥下，拱揖看骈阗。",
            "comment": ""
        },
        {
            "title": "题薛景石瓜庐",
            "content": "近舍新为圃，浇锄及晚凉。因看瓜蔓吐，识得道心长。隔沼嘉疏洁，侵畦异草香。小舟应卖在，门外是渔乡。",
            "comment": ""
        },
        {
            "title": "书翁卷诗集后",
            "content": "五字极难精，知君合有名。磨砻双鬓改，收拾一编成。泉落秋岩洁，花开野径清。渐多来学者，体法似元英。",
            "comment": ""
        },
        {
            "title": "大龙湫",
            "content": "瀑水数千尺，何曾贴石流。还疑众山坼，故使半空游。雾雨初相乱，波涛忽自由。道场从建后，龙去任人游。",
            "comment": ""
        },
        {
            "title": "初夏",
            "content": "一雨临初夏，惊雷昨夜新。地晴烟冉冉，堤涨渌鳞鳞。兰麝销衣润，珊瑚净几尘。墙阴旧无竹，笋过谢东邻。",
            "comment": ""
        },
        {
            "title": "送刘明远客和州",
            "content": "边郡三年守，知陪后乘安。远游登览易，老大别离难。红日千峰晓，清霜几树丹。江皋一回首，念尔去凌寒。",
            "comment": ""
        },
        {
            "title": "同友人乘舟",
            "content": "泽国自秋凉，乘舟入渺茫。荷披沙渚碧，花乱暑风香。山色含疏雨，蝉声带夕阳。不知归路杳，相对有篇章。",
            "comment": ""
        },
        {
            "title": "湖",
            "content": "拾得柔条弄浅波，清风吹断采莲歌。又移小艇前汀去，莲叶稠时柳叶多。",
            "comment": ""
        },
        {
            "title": "春晚",
            "content": "午风庭院绿成衣，春色方浓又欲归。蝌蚪散边荷叶出，酴醾香裹柳绵飞。",
            "comment": ""
        },
        {
            "title": "冬日书怀",
            "content": "闲庭黄叶满，园树尽玲珑。寒水终朝碧，霜天向晚红。蔬餐如野寺，茅舍近溪翁。非是分嚣寂，由来趣不同。",
            "comment": ""
        },
        {
            "title": "寿汤侍郎",
            "content": "东括神仙储，三岩福地通。异人多接迹，相种况同风。质有璠玙粹，姿全鼎鼐隆。文章亲视草，丰度早乘骢。紫橐潜藩贵，金题秘殿崇。宽卑时自理，诚恪岁乃丰。身在凝香处，人居和气中。莺声春蔼蔼，花影日融融。剑佩沙堤近，讴歌建水同。愿瞻崧岭表，长与转洪蒙。",
            "comment": ""
        },
        {
            "title": "上叶侍郎十二韵",
            "content": "侍从西湖宅，安闲近水心。门开春郭静，桥度野池深。山翠连龙起，云楼学虎临。芙蓉通远者，槐柳步回阴。盛业时宗匠，斯文并古今。典谟存大雅，金石振馀音。畴昔留藩管，江淮拥带襟。雍容平宇宙，潇洒在园林。玉富难渊测，仙癯鹤可召。步趋垂杂组，言笑响鸣琴。补衮心无替，弹冠迹未觉。于今幽兴极，正可辩清吟。",
            "comment": ""
        },
        {
            "title": "西征有寄翁赵徐三友",
            "content": "穷冬逆旅身，薄宦此艰辛。渡水添愁思，看山忆故人。烟生村落晚，雨过竹松新。昨夜还乡梦，逢君苦未真。",
            "comment": ""
        },
        {
            "title": "酴醾",
            "content": "业业扶重蕊，微风动弱枝。北人言语巧，史作菊酴醾。",
            "comment": ""
        },
        {
            "title": "山居",
            "content": "柳竹藏花坞，茅茨接草池。开门惊燕子，汲水得鱼儿。地僻春独静，人闲日自迟。山禽啼忽住，飞起又相随。",
            "comment": ""
        },
        {
            "title": "酒",
            "content": "才倾一盏碧澄澄，自是山妻手法成。不遣水多防味薄，要令麹少得香清。凉从荷叶风边起，暖向梅花月裹生。世味总无如此味，深知此味即渊明。",
            "comment": ""
        },
        {
            "title": "送徐侍郎南迁",
            "content": "已见皇家日月安，更教远去不辞艰。若人岂谓元城在，有客先知御史还。风急满江皆白浪，雨收何处不青山。天心正欲扶宗社，为报慈闱得解颜。",
            "comment": ""
        },
        {
            "title": "渌波亭寄泊晨起有感",
            "content": "尘埃几泯寸心清，晨起孤吟在水亭。晴景淡红烟景白，近山浓绿远山青。初因薄宦成羁旅，忽伴轻鸥落渚汀。安得数年居此地，待须长日补骚经。",
            "comment": ""
        },
        {
            "title": "霜",
            "content": "诗鬓晓星星，霜天似水清。风当窗眼入，冰向砚池生。已瘦梅枝影，独乾竹叶声。夜来天地洁，惟是月华明。",
            "comment": ""
        },
        {
            "title": "夏日",
            "content": "书困当檐立，微风动鬓毛。桐阴遮井暗，莺语出林高。执热思时雨，如疲得美醪。居然吟思起，独步几周遭。",
            "comment": ""
        },
        {
            "title": "送赵灵秀赴筠州幕予亦将之湖外",
            "content": "郡以竹为名，因如此地清。溪来城下绿，山到市边平。入幕非无客，能文必有声。江湖共游宦，相望若为情。",
            "comment": ""
        },
        {
            "title": "送徐照还旧山",
            "content": "城闉多汨没，宜尔向村居。蔬茹餐僧饭，香茶读古书。秋潮侵岸满，晓月带星疏。相送未相忆，相期同荷锄。",
            "comment": ""
        },
        {
            "title": "赠东庵约老",
            "content": "一阁老自建，一庵居在东。既然头欲白，不用剃令空。门掩春山绿，檐依晓日红。玄微知有旨，混在话言中。",
            "comment": ""
        },
        {
            "title": "喜雨",
            "content": "自入春来旱，祈求到夏中。数朝人尽恐，今夜雨须通。云气昏独散，雷声隐渐隆。池鱼先得活，欢喜与予同。",
            "comment": ""
        },
        {
            "title": "夏日湖上访隐士",
            "content": "烦暑何能避，孤舟访隐人。水乡菱藕熟，晴野稻苗新。为学师前辈，谈空悟宿身。镜湖三百顷，不似此湖滨。",
            "comment": ""
        },
        {
            "title": "次韵刘明远移家",
            "content": "恬淡安身易，新家似旧居。径凉行落叶，池净数游鱼。诗得唐人句，碑临晋代书。半生惟此乐，同辈必无如。",
            "comment": ""
        },
        {
            "title": "送太守傅尚书易镇当涂二十韵",
            "content": "帝业江淮长，丕承七十年。太平南北共，内禅子孙傅。弓矢深橐橐，桑麻郁垅阡。江河春混混，雨露夜涓涓。治久情多从，才卑气或偏。穹苍宜予弼，渊默正思贤。四世忠动积，三朝节概全。威仪新禹服，光彩旧星躔。本以文为治，尤知政有權。粟红初穰穰，榆散亦翩翩。国似傅东鲁，名能躐颍川。殊恩方锡马，盛美又临轩。易镇旌旗远，趋朝剑履便。想知环去旆，咸似渴思泉。典诰黄麻出，衣冠紫禁聊。安危看去就，扶掖赖精专。江岸梅花小，山城桂影圆。歌思惟两地，动化及无边。相复中兴旧，书重说命篇。元动列表史，焜燿祖宗前。",
            "comment": ""
        },
        {
            "title": "亥月",
            "content": "亥月霜澄霁，幽窗晚更明。文书随意阅，兰菊与心清。洗砚须池暖，燃香得火轻。妻拿浑笑我，作计亦平平。",
            "comment": ""
        },
        {
            "title": "赠赵师秀",
            "content": "游宦归来隔几春，清赢还是旧时身。养成心性方能静，化得妻儿不说贫。竹长新阴深似洞，梅添怪相老于人。亦知曾见高人了，近作文章气力匀。",
            "comment": ""
        },
        {
            "title": "句",
            "content": "薤叶秀且聋，兰香细而幽。",
            "comment": ""
        },
        {
            "title": "净光山四首·茶山堂",
            "content": "山是朝廷赐，名从古昔傅。为堂居此地，汲水记前贤。雨露馀根在，荆榛细蔓缘。困来求一盏，打坐亦安禅。",
            "comment": ""
        },
        {
            "title": "梅坡",
            "content": "浅水低坡几树苔，冷光摇动玉尘埃。横斜直似安排得，古怪多应的损来。洁白要须侵夜看，飘零却是被春催。閒来立断清风影，一片飞香落酒杯。",
            "comment": ""
        },
        {
            "title": "述梦寄赵紫芝",
            "content": "江水何滔滔，渡江相别离。揖子客舍前，对子衣披披。问子何所为，旅客未得归。执手一悲唤，惊觉妻与儿。起坐不得省，清风在帘帷。平明出南门，将以语所知。过子旧家处，寒花出疏篱。萧萧黄叶多，袅袅归步迟。子去不早还，何以慰我思。",
            "comment": ""
        },
        {
            "title": "古郡",
            "content": "古郡依蛮楚，身来作冷宫。老怜兄弟远，贫喜妇儿女。分菊乘春雨，移梅待岁寒。又傅家信至，入夜着灯看。",
            "comment": ""
        },
        {
            "title": "题石门洞",
            "content": "瀑水东南冠，庐山未足论。飞来长似雨，流处不知源。洞裹龙为宅，溪边石作门。修竹谢康乐，庵有故基存。",
            "comment": ""
        },
        {
            "title": "夏日閒坐",
            "content": "无数山蝉噪夕阳，高峰影裹坐阴凉。石边偶看清泉滴，风过微闻松叶香。",
            "comment": ""
        },
        {
            "title": "漳州送王益统制谪归时方收峒寇",
            "content": "京口丘都督，江淮第一人。竭心安宋代，决策斩苏嚣。猛将亲经选，高材近莫伦。六钧来有力，一骑去无尘。塞静良弓隐，时明枉事伸。迁车行地远，归诏及春新。恃隐猺奴蠢，招亡鼠技贫。众情欢杀贼，国本在安民。功过今方便，忠诚正可陈。能言学李固，兹日顾亡身。",
            "comment": ""
        },
        {
            "title": "题林氏学海楼",
            "content": "长江欲趋海，日夜不肯休。终然至海后，大小同一流。君家学海名，旧着江上楼。取义诚在斯，终始志欲侔。云门接沧波，碧玉浩远游。一瞬便可得，垂则良易求。兹道无小成，勉矣归藏修。",
            "comment": ""
        },
        {
            "title": "寿權漕大卿",
            "content": "接物温温笑满眉，步趋登降亦委蛇。非关饰貌邀人誉，祗是存心不自欺。王导果能恢德业，谢公端可镇浇漓。圣明天子崇恭俭，合向中朝正羽仪。",
            "comment": ""
        },
        {
            "title": "腊日同朱学谕登翠麓亭",
            "content": "缓行循翠麓，凝睇俯清湾。舟楫荐花外，江山夕照间。天寒虽日短，岁晚亦身闲。高树梅初发，与君相共攀。",
            "comment": ""
        },
        {
            "title": "不食姑",
            "content": "惟诵天童咒，饮泉能不饥。史缘多自誉，翻以致人疑。赋质全如鹤，谋生却似龟。绿华通籍后，会报女仙知。",
            "comment": ""
        },
        {
            "title": "送岳州蒋节推",
            "content": "湘水知几派，到湖相合流。烟深云梦晓，风静岳阳秋。送子方行役，令予忆旧游。文书时正省，赋咏可登楼。",
            "comment": ""
        },
        {
            "title": "连江官湖",
            "content": "众山围绕渌团圆，官木参差古道边。行飞浓阴全不了，一湖飞雨带轻烟。",
            "comment": ""
        },
        {
            "title": "送蔡侍郎镇建宁",
            "content": "熙洽壬辰际，刚明十载初。祥风开宇宙，粹质产琼琚。年齿终童右，文章两汉馀。体将时格变，名向榜头书。多病侵丝鬓，清颜侍玉除。温恭扶国是，端直屏奸渠。良月春先暖，丰年日自舒。潜藩来骑鼎，故里去程徐。北虏盟方缔，蛮陬蘖已锄。顾言归补衮，敷泽偏坤舆。",
            "comment": ""
        },
        {
            "title": "春雨",
            "content": "断桥横落浅沙边，沙岸疏梅卧晓烟。新雨涨溪三尺水，渔翁来觅渡船钱。",
            "comment": ""
        },
        {
            "title": "登滕王阁",
            "content": "重重楼阁倚江干，岸草汀烟远近间。春水生时都是水，西山青外别无山。云归长若真人在，风过独疑帝子还。自古舟船城下泊，几人来此望乡关。",
            "comment": ""
        },
        {
            "title": "新春喜雨",
            "content": "农家不厌一冬晴，岁事春来渐有形。昨夜新雷催好雨，蔬畦麦垅最先青。",
            "comment": ""
        },
        {
            "title": "五里牌边",
            "content": "路绕山根石磴斜，小桥流水树交加。柴门半掩无人到，五里牌边三四家。",
            "comment": ""
        },
        {
            "title": "雨中",
            "content": "雨来连几夕，满涨一湖波。苦似前时少，毋嫌此日多。砌荒蜗出舍，屋漏燕移窠。今岁翻成稔，田塍亦产禾。",
            "comment": ""
        },
        {
            "title": "赠李丹上",
            "content": "曾学轻腾术，长怀万里心。江湖云似水，巴广石如林。好饮身常乐，无言道更深。丹砂能愈疾，不用化黄金。",
            "comment": ""
        },
        {
            "title": "宿寺",
            "content": "古木山边寺，深松径底风。独吟侵夜半，清坐杂禅中。殿静灯光小，经残磬韵空。不知清梦远，啼鸟在林东。",
            "comment": ""
        },
        {
            "title": "投周益公",
            "content": "辞相还家后，清癯带少颜。便令凡事足，不似一身闲。长日惟开卷，晴天偶看山。只应尤国念，到此或相关。",
            "comment": ""
        },
        {
            "title": "夏夜同灵晖有作奉寄翁赵二友",
            "content": "斋居惟少睡，露坐得论文。凉夜如清水，明河似白云。宿禽翻树觉，幽磐度溪闻。欲识他乡思，斯时共忆君。",
            "comment": ""
        },
        {
            "title": "梅",
            "content": "是谁曾种白玻璃，京绝寒流一点奇。不压垅头千百树，最怜窗下两三枝。幽深真似离骚句，枯健独如卖岛诗。吟到月斜浑未色，萧萧鬓影有风吹。",
            "comment": ""
        },
        {
            "title": "年家生张主薄经过相寻率尔赠别",
            "content": "上世喜同登，论交建水清。故人逢客裹，明日又离情。佳阕东南少，卑官远近行。秋风分手地，霜叶满江城。",
            "comment": ""
        },
        {
            "title": "舟过水口作",
            "content": "舟行遥指福城关，天宇开时地势宽。二百里溪平似掌，一帆风色到怀安。",
            "comment": ""
        },
        {
            "title": "秋夕怀赵师秀",
            "content": "冷落生愁思，衰怀得句稀。如何秋夜雨，不念故人归。蛩响砌尤静，云疏月尚微。惟怜篱下菊，渐渐可相依。",
            "comment": ""
        },
        {
            "title": "一雨",
            "content": "一雨郊原绿，高田水过低。荷锄烦稚子，鎑亩伺良妻。老去知谁许，归欤得自犁。缓行溪上石，吟咏到鸦栖。",
            "comment": ""
        },
        {
            "title": "漳州圆山",
            "content": "轻烟漠漠雾绵绵，野色笼青傍屋前。尽说漳南风水好，众山围绕一山圆。",
            "comment": ""
        },
        {
            "title": "丹青阁",
            "content": "翠霭空霏忽有无，笔端谁著此工夫。溪山本被人图画，却道溪山是画图。",
            "comment": ""
        },
        {
            "title": "灵峰寺洞",
            "content": "洞在寺之右，昔存罗汉从。石峰排似笋，山势裂因龙。自有泉甘美，无愁路叠重。圣灯云照夜，宿客间曾逢。",
            "comment": ""
        },
        {
            "title": "春日晚望",
            "content": "楼上看春晚，烟分远近村。晓晴千树绿，新雨半池浑。柳密莺无影，泥新燕有痕。轻寒衫袖薄，杯酌更须温。",
            "comment": ""
        },
        {
            "title": "题东山道僧",
            "content": "古院嵚崎石作层，绿苔芳草近郊坰。溪流偶到门前合，山色偏来竹裹青。静与黄蜂通户牖，閒将白鸟共沙汀。道人亦有能琴者，一曲清徽最可听。",
            "comment": ""
        },
        {
            "title": "怀素台",
            "content": "不识张颠面，画成钗股艰。长年昔年宅，独塑醉时颜。笔与身同葬，池荒墨似斑。才清人必重，潇岸野云间。",
            "comment": ""
        },
        {
            "title": "壬戌二月",
            "content": "山城二月景如何，行处时时听踏歌。淡色似黄杨叶小，浓香如蜜菜花多。春容每到晴时改，天气偏从雨后和。好向溪头寻钓侣，小溪边夕涨清波。",
            "comment": ""
        },
        {
            "title": "题李氏山亭",
            "content": "斗建魁星地，城隅李氏亭。竹高随路有，山静隔江青。人在云间语，潮生户外汀。凭高一长望，疑欲人沧溟。",
            "comment": ""
        },
        {
            "title": "时鱼",
            "content": "风晴霜气合，沙渚夜鸣榔。独喜鳞兼细，时看寸有长。月斜寒动影，水碧静傅香。可爱渔翁乐，溪梅秋第芳。",
            "comment": ""
        },
        {
            "title": "哭朱严伯",
            "content": "修麓长髯客，风仪野老边。夕阳鸟袖薄，细雨葛巾偏。握手相从日，寒云未雪天。酽醅篘不尽，鲊醖罄无捐。共舸浮江北，聊吟就几篇。梅花知老矣，流水尚依然。倚杖临皋别，东风白发前。官途三载远，世事古人先。匹布心曾许，交情后莫傅。萧萧瓜井暮，瑟瑟故庐烟。衰病身如木，怀思泪欲泉。磨诗终未隐，空向月婵娟。",
            "comment": ""
        },
        {
            "title": "西兴流压雨赠同邸李计议",
            "content": "客裹遭多难，相逢意已降。酒殷同晚店，烟雨隔秋江。许国心独壮，论兵世少双。将门寻旧续，应不记蓬窗。",
            "comment": ""
        },
        {
            "title": "梅夫人挽词",
            "content": "执馈供汤药，辛勤四十年。谁知飞蝶梦，翻落鼓盆先。丹旐秋城外，寒云野寺边。送车来阖境，陶侃信能贤。",
            "comment": ""
        },
        {
            "title": "春雨",
            "content": "柳着轻黄欲染衣，汀沙漠漠草菲菲。晓风吹断寒烟碧，无数鸳鸯溪上飞。",
            "comment": ""
        },
        {
            "title": "孤坐",
            "content": "晨起独孤坐，瓶泉待煮茶。寒烟添竹色，疏雪乱梅花。独喜忘时事，谁知改岁华。多君能过此，人里似山家。",
            "comment": ""
        },
        {
            "title": "岳麓书院",
            "content": "屋舍如庠序，读书兼教文。来北望南岳，青似一重云。步绕业山小，城看隔水分。欲知巡狩事，野老间能云。",
            "comment": ""
        },
        {
            "title": "送华亭薜运斡",
            "content": "三任来得禄，兹行亦是缘。地宜惟有鹤，清职但看船。浙水通清海，吴门隔远烟。别离春欲半，草色正芊芊。",
            "comment": ""
        },
        {
            "title": "书同安旧酒家壁",
            "content": "榕阴绿满驿程边，驻马难寻旧圣贤。只有好山横回野，不论朝暮带轻烟。",
            "comment": ""
        },
        {
            "title": "题养拙轩",
            "content": "混沌分来便至今，纷纷巧事日成林。月明未免虾蟆食，秋至依然蟋蟀吟。自欢一身全是幻，谁能万事不容心。到君斋舍清如水，应使凡机尽弗侵。",
            "comment": ""
        },
        {
            "title": "寿權漕大卿",
            "content": "青阳初动小春华，尽道葱茏晓气佳。卿月早随良月诞，绣衣元屡衮衣家。仙方养就双瞳碧，和气分成两脸霞。看取调羹消息好，年年长带早梅花。",
            "comment": ""
        },
        {
            "title": "夜凉",
            "content": "夜凉扶杖出山斋，身似孤云倚石岸。吟就不知山月晓，清风满面落松钗。",
            "comment": ""
        },
        {
            "title": "记述二十韵为赵沂公作",
            "content": "日月交辉际，乾坤欲整时。谋谟无远近，顾盼有安危。国倚宗臣重，人惟正统推。将军兼问古，中尉不言私。美德开初禩，清风起四维。山河春蔼蔼，雨露夜垂垂。川浩灶嚣穴，田丰鼠兔窥。阴辞萋莫已，深网障无遗。流谤看金策，纯诚表竹枝。丹心元示改，只影去奚疑。能胜归天道，云亡忽事宜。蜀关几犬豕，淮岸迩旌旗。将相通新好，朝廷说旧规。渠奸甘授首，盛代巩丕基。褒叙还宗祏，光昭在鼎彝。凄凉馀谥法，慷慨付诸儿。汨水芬芳地，三闾绝好词。子兰真已矣，靳尚亦奚为。乐事云悲事，新知匪故知。续骚何日了，千古泪如丝。",
            "comment": ""
        },
        {
            "title": "檄途寄翁灵舒",
            "content": "闻道长溪令，相当一馆闲。便令全过舍，尚隔几重山。为旅春郊外，怀人夜雨间。年来疏览镜，怕见减朱颜。",
            "comment": ""
        },
        {
            "title": "湘水",
            "content": "湘水几千里，平流少激渊。数家分市井，列石起峰峦。岂是昔曾到，独疑画上看。吟咏身渐老，向此作微官。",
            "comment": ""
        },
        {
            "title": "送徐照还旧山",
            "content": "役役劳形器，乾坤一转蓬。暗因凡虑汩，明为此心空。小舍依沙渚，扁舟击荻业。且能渔钓乐，亦似古人风。",
            "comment": ""
        },
        {
            "title": "初夏游谢公岩",
            "content": "又取纱衣换，天晴起细风。清阴花落后，长日鸟啼中。水国乘舟乐，岩扉有路通。州民多到此，独自忆髯公。",
            "comment": ""
        },
        {
            "title": "题李商叟半村堂",
            "content": "住屋半依村，先生气貌尊。若非迎好客，长是掩柴门。觅句行山影，披蓑钓月痕。固贫年八十，惟得令名存。",
            "comment": ""
        },
        {
            "title": "登横碧轩继赵昌甫作",
            "content": "步陟高高寺，徐行不用扶。青天晴又雨，山色有还无。句向闲中觅，茶因醉后呼。所怀论未足，何乃又征途。",
            "comment": ""
        },
        {
            "title": "读徐道晖集",
            "content": "悟得玄虚理，能令句律精。生前惟瘦苦，身后得名清。朋友裒钱葬，先生有笔评。林头旧题名，苔藓带云生。",
            "comment": ""
        },
        {
            "title": "泊马公岭",
            "content": "维舟拂晓步平沙，晚泊云根第一家。新取菜蔬沾野露，旋编篱落带山花。门前相对青峰小，屋后流来白水斜。可爱山翁无一事，藤墙西畔看蜂衙。",
            "comment": ""
        },
        {
            "title": "赠芗林后人",
            "content": "南北门相对，傅来岁月深。但添新意趣，不改旧园林。花日移朝坐，松风伴夕吟。自然忘宦达，非是少知音。",
            "comment": ""
        },
        {
            "title": "登信州灵山阁跨鹤台",
            "content": "清游吾有分，浑似昔曾来。野屋凭高住，青山到水回。欲看数岫远，须待晓云开。渐渐生愁思，乡心上古台。",
            "comment": ""
        },
        {
            "title": "过九岭",
            "content": "断岸横路水潺潺，行到山根又上山。眼看别峰云雾起，不知身也在云间。",
            "comment": ""
        },
        {
            "title": "寄上泉州许参政福州薜端明谪居",
            "content": "性懒修书苦，题诗寄海滨。闽中今乐地，迁客旧名臣。乍嚼槟榔涩，初餐荔颗珍。园林春易老，乡岸雨难匀。世虑千峰静，时贤一聘新。闲居寻钓石，朝晚待归人。",
            "comment": ""
        },
        {
            "title": "寿曾漕",
            "content": "洪波混浩深无底，分作江河合成海。由来分合必有源，一点清澄元不改。皇家德泽在人深，人心已洽天眷临。爱产真贤佐隆治，南丰昆季玉与金。南丰先生饱文学，笔端璀璨相参错。帝制独如盘诰风，良史不令迁固作。文昭内翰学于兄，文章馀事德业成。温温气见春日暖，凛凛议论秋霜明。鲁公拜相谁当笔，弟草兄制光如日。一家盛事今古稀，千载独瞻门第屹。常时此瑞分为三，朝论鼎立可巉岩。乾坤清气有时合，合作星郎青似蓝。中秋五日玉宇澄，非烟非雾朝盈庭。天上麒麟千载出，人间蟾桂一年轻。规模局度尤精粹，望见咸知宰相器。全闽飞最一年馀，丹凤衔书九天至。知公文字如南丰，爱公德器文昭同。愿公复取鲁公位，斡补造化通洪蒙。寿公满满称霞觥，动业长看双鬓青。乞与芝兰分玉砌，高歌此颂清风生。",
            "comment": ""
        },
        {
            "title": "送朱学谕游建上赴陈提举约",
            "content": "星郎复持节，垂榻待君来。又醉闽溪酒，因沾谢履苔。天寒松子落，腊月茗花开。白发伤离绪，何堪节物催。",
            "comment": ""
        }
    ]
}