{
    "dynasty": "宋",
    "author": "张森",
    "poems": [
        {
            "title": "仙华重午",
            "content": "空山值端午，采蒲南涧滨。蒲生裹白石，涧水清粼粼。蟠根寸九节，服食能通真。采之不盈掬，土洁含芳辛。行行登绝境，有花如车轮。奇哉莫小识，持扣山中人。山人耳垂肩，羽佩青衣巾。乘飚控玄鹤，汎景下苍岷。我行意其仙，再拜询所因。仙人揽花笑，见尔还千春。语我勿复道，倏去无留尘。归来有余叹，三嚥华池津。",
            "comment": ""
        }
    ]
}