{
    "dynasty": "宋",
    "author": "鲍当",
    "poems": [
        {
            "title": "寓怀会稽吴道子遇因师",
            "content": "隐沦与释子，时予久往学。览照不自认，况复思君颜。昨日山书至，乃梦云萝间。何必风韵息，始觉万境间。",
            "comment": ""
        },
        {
            "title": "孤雁",
            "content": "天寒稻粱少，万里孤难进。不惜充君庖，为带边城信。",
            "comment": ""
        },
        {
            "title": "寄西湖择栖公",
            "content": "两信海潮喧晓夕，百年事过无遗迹。旧住招提有几人，春风苔长湖边石。",
            "comment": ""
        },
        {
            "title": "酬阮逸诗卷",
            "content": "木有毫端水有源，渐成盘错始潺湲。右丞画笔多平浅，平浅应知近自然。",
            "comment": ""
        },
        {
            "title": "宿栖霞观",
            "content": "一宵会清境，不悟世间忧。天共白云晓，水和明月流。碧烟生藻井，红日映花楼。顾我无道气，拂衣难少留。",
            "comment": ""
        },
        {
            "title": "送人南归",
            "content": "凄凄杨柳暮，时复一蝉声。沧海不可极，风帆难计程。微烟生晚浦，斜日上孤城。欲寄相思札，谁传万里情。",
            "comment": ""
        },
        {
            "title": "题和靖隐居",
            "content": "湖水春来绿，山云忧亦繁。如何隐君子，长啸掩柴门。",
            "comment": ""
        },
        {
            "title": "送天台进长老",
            "content": "尝闻台岭秀，积翠倚南天。鹿下深溪饮，僧從绝岭禅。浮尘满浮世，流水逐流泉。人别归心切，瓶盂上客船。",
            "comment": ""
        },
        {
            "title": "送白上人归天台",
            "content": "梵译千篇广，归心一念生。浮杯识海岸，持钵去王城。雨彴春莓滑，香盆漏叶轻。遥知守庵虎，先辨锡环声。",
            "comment": ""
        },
        {
            "title": "句",
            "content": "更无声接续，空有影相随。",
            "comment": ""
        },
        {
            "title": "松江夜泊",
            "content": "舟闲人已息，林际月微明。一片清江水，中涵万古情。",
            "comment": ""
        }
    ]
}