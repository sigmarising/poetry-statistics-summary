{
    "dynasty": "宋",
    "author": "林洪",
    "poems": [
        {
            "title": "孤山隐居",
            "content": "为怕因诗题姓名，特寻孤处隐吟身。当时只向梅花说，不道梅花说与人。",
            "comment": ""
        },
        {
            "title": "桐下",
            "content": "无名花草上闲坡，病叶成堆客罕过。注易欠工知学少，种桐收效得阴多。破篱自补忧边事，断简重穿忆世科。近日转知闲最好，旋沽邻酒谢诗魔。",
            "comment": ""
        },
        {
            "title": "枕上作",
            "content": "天街月未沈，来者已駸駸。夜若可无睡，人应更有心。香凝衾正暖，灯隔帐如阴。亦欲呼童起，谁门能赏音。",
            "comment": ""
        },
        {
            "title": "春宫",
            "content": "桃李六宫寂，君王在石渠。临鸾悔梳洗，女色不如书。",
            "comment": ""
        },
        {
            "title": "钓台",
            "content": "三聘殷勤起富春，如何一宿便辞君。早知闲脚无伸处，只合青山卧白云。",
            "comment": ""
        },
        {
            "title": "句",
            "content": "雪翻夜钵裁成玉，春化寒酥剪作金。",
            "comment": ""
        },
        {
            "title": "恋绣衾",
            "content": "冰肌生怕雪未禁。翠屏前、短瓶满簪。真个是、疏枝瘦，认花儿、不要浪吟。等闲蜂蝶都休惹，暗香来、时借水沉。既得个、厮偎伴，任风霜、尽自放心。",
            "comment": ""
        },
        {
            "title": "冷泉",
            "content": "一泓清可沁诗脾，冷暖年来只自知。流出西湖载歌舞，回头不是在山时。",
            "comment": ""
        },
        {
            "title": "西湖",
            "content": "烟生杨柳一痕月，雨弄荷花数点秋。此景此时摹不尽，画船归去有渔舟。",
            "comment": ""
        },
        {
            "title": "水仙花",
            "content": "清真处子面，刚烈丈夫心。翠带拖云舞，金卮照雪斟。苦吟吟不得，移入伯牙琴。",
            "comment": ""
        },
        {
            "title": "莲房鱼包",
            "content": "锦□金蓑织几重，问鱼何事得相容。涌身既入莲房去，好度华池独化龙。",
            "comment": ""
        },
        {
            "title": "折柳",
            "content": "湖边杨柳色如金，几日不来成绿阴。折得柔条入城去，教人知道已春深。",
            "comment": ""
        },
        {
            "title": "谋隐",
            "content": "箧书如叶半飘零，尚自浮家客帝京。每遇事添新感慨，怕逢人说旧升平。山如有约青常在，发幸相饶白未生。便作阴谋犹是晚，栽松何日得阴成。",
            "comment": ""
        },
        {
            "title": "楼居",
            "content": "梅边未有屋三间，僦得楼居特暂安。天下事非容易说，门前山可久长香。瓶花频换春常在，阶草不除秋自残。岂是江湖难着脚，如今平地亦狂澜。",
            "comment": ""
        },
        {
            "title": "宫词",
            "content": "金殿当头紫阁重，仙人掌上玉芙蓉。太平天子朝元日，五色云车驾六龙。",
            "comment": ""
        }
    ]
}