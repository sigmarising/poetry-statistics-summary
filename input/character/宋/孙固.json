{
    "dynasty": "宋",
    "author": "孙固",
    "poems": [
        {
            "title": "送程给事知越州",
            "content": "东过钱塘第一州，郡城高爽五云浮。会稽山碧人多秀，贺监湖清月正秋。偃息乡邦如志意，慰安雅俗自风流。朝廷贤旧方图任，只恐蓬莱得暂留。",
            "comment": ""
        },
        {
            "title": "上元日驾幸太乙宫烧香",
            "content": "金舆晨动暖风微，比屋欢呼望帝晖。天喜宴开祈福地，云深香满侍臣衣。九韶凤舞当双阙，万烛龙趋护六飞。为与吾民同乐事，月寒犹未下端闱。",
            "comment": ""
        },
        {
            "title": "送程给事知越州",
            "content": "朔南万里使车驰，忽得山阴虎节归。华省班联青琐贵，故乡心逐白云飞。江风双桨催红旆，海日层楼倚翠微。郡事逍遥吟醉里，老年行乐更光辉。",
            "comment": ""
        }
    ]
}