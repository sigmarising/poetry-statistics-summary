{
    "dynasty": "宋",
    "author": "张掞",
    "poems": [
        {
            "title": "题资福院平绿轩",
            "content": "禅窗虚敞瞰西南，野色溪光接画檐。云去碧天无间断，一看依约见山尖。",
            "comment": ""
        },
        {
            "title": "静照堂",
            "content": "牛斗光芒下，江山形胜中。招提万法本，静照一堂空。花木含春意，门庭话古风。支郎乞诗什，愧匪雅南工。",
            "comment": ""
        },
        {
            "title": "留题灵岩寺",
            "content": "再见祇园树，流光二十年。依然山水地，况是雪霜天。阁影移寒日，钟声出暝烟。粗官苦奔走，一宿亦前缘。",
            "comment": ""
        },
        {
            "title": "敕差灵岩寺主大师详公赴寺",
            "content": "黄纸除书下九天，岱宗西麓镇金田。鹫峰肃肃臻多士，兰社熙熙抚众贤。像室光华辉晓日，禅心清净擢秋莲。山泉自此增高洁，云集十方结胜缘。",
            "comment": ""
        },
        {
            "title": "贺两府入东西府",
            "content": "五仙同日集蓬莱，玉宇珠帘次第开。乍向壶中窥日月，犹疑海上见楼台。光生金铉调元地，荣极璿枢命世才。共荷圣贤天地宠，定知霖雨及时来。",
            "comment": ""
        },
        {
            "title": "送议公详公咏",
            "content": "峨峨日观出云层，西麓灵庵寄佛乘。金地阙人安大众，玉京选士得高僧。霜刀断腕群魔伏，钿轴存心奥义增。顾我旧山泉石美，湔除诸晋赖贤能。",
            "comment": ""
        }
    ]
}