{
    "dynasty": "宋",
    "author": "陈举恺",
    "poems": [
        {
            "title": "过姑蔑道中",
            "content": "姑蔑古城暮，山川近不同。草黄秋过雨，树暗晚生风。流水中分郭，飞桥下应虹。未须追往事，回首送冥鸿。",
            "comment": ""
        },
        {
            "title": "龙邱山",
            "content": "九峰湿翠秋光凝，亭亭出水芙蓉净。崔巍怪石距若虎，合沓奇峰驰八骏。山若古寺隔红尘，时有天风度幽磬。岂惟清赏玩心目，况有高人寄真隐。自惭奔走红尘客，何由得遂山林性。长歌聊复赋重游，不用悬岩刻名姓。",
            "comment": ""
        }
    ]
}