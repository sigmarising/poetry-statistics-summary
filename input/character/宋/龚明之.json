{
    "dynasty": "宋",
    "author": "龚明之",
    "poems": [
        {
            "title": "期颐堂",
            "content": "投老归来万事休，北窗一枕足清幽。虽然不得行胸臆，幸喜身无千岁忧。",
            "comment": ""
        },
        {
            "title": "期颐堂",
            "content": "少年已自乐杯觞，种秫安排老醉乡。试问几回供酒事，真成三万六千场。",
            "comment": ""
        },
        {
            "title": "期颐堂",
            "content": "百事如今与世违，十花一木谩儿嬉。莫欺兀兀痴顽老，曾睹升平元佐时。",
            "comment": ""
        },
        {
            "title": "期颐堂",
            "content": "不服丹砂不茹芝，老来四体未全衰。有人问我期颐法，一味胸中爱坦夷。",
            "comment": ""
        },
        {
            "title": "芝华亭",
            "content": "谁道休祥系上穹，民心元自与天通。政平讼理为真瑞，何必金芝产梵宫。",
            "comment": ""
        }
    ]
}