{
    "dynasty": "宋",
    "author": "石扬休",
    "poems": [
        {
            "title": "谢文莹师携琴见访",
            "content": "郑卫湮俗耳，正声追不回。谁传广陵操，老尽峄阳材。古意为师复，清风寻我来。幽阴竹轩下，重约月明开。",
            "comment": ""
        },
        {
            "title": "海棠",
            "content": "化工裁翦用功专，濯锦江头价最偏。酷爱几思凭画手，难题浑觉挫诗权。艳凝绛缬深深染，树认红绡密密连。因想当年武平一，枝枝眷赐侍臣先。开尽夭桃落尽梨，浅荂深萼照华池。都缘西蜀盘根远，岂是东君属意迟。烟惨别容曛宿酒，露凝啼脸失臙脂。须知贾相风流甚，曾许神仙品格奇。",
            "comment": ""
        },
        {
            "title": "句",
            "content": "皇朝四十三龙首，身到黄扉止四人。",
            "comment": ""
        }
    ]
}