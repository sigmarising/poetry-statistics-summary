{
    "dynasty": "宋",
    "author": "康孝基",
    "poems": [
        {
            "title": "游虎邱",
            "content": "虎邱天下名，胜概状难成。入寺登山险，开门见路平。云连松色翠，风度磬声清。好便称居士，安间过一生。",
            "comment": ""
        },
        {
            "title": "春游",
            "content": "行春喜入虎邱山，按辔风和草色间。寺内翠微松桧里，空中绀宇水云间。桃花时作翻翻落，苔藓晴留点点斑。不为白公为太守，霓裳一曲暮回还。",
            "comment": ""
        },
        {
            "title": "寄题神山县玉兔寺",
            "content": "国朝梵刹多新额，玉兔名存四百年。曾为皇唐黎瑞应，得于炎宋保流传。荆山温润尝凝化，月窟精神主缺圆。寺记废兴书异事，丰碑采摭画雕镌。",
            "comment": ""
        }
    ]
}