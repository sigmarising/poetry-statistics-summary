{
    "dynasty": "宋",
    "author": "吴晦之",
    "poems": [
        {
            "title": "春日即事",
            "content": "山居无事到襟怀，日午柴门尚未开。啼鸟一声春昼寂，隔墙风送落花来。",
            "comment": ""
        },
        {
            "title": "雪后寻梅",
            "content": "备彴溪桥小径斜，竹篱茅舍两三家。红梅似与诗人约，腊雪初消始看花。",
            "comment": ""
        },
        {
            "title": "忆江湖旧游",
            "content": "水满汀洲白鹭双，荐花飞雪扑船窗。归来常有江湖兴，遥想钟声隔岸撞。",
            "comment": ""
        },
        {
            "title": "后圃寻春",
            "content": "雨馀未访后园春，百紫千红锦幛新。记得钱塘卖花看，于今风景屡闲人。",
            "comment": ""
        },
        {
            "title": "奚大卿许赋生香亭诗以促之",
            "content": "暗香浮动月初斜，彷佛西湖处士家。谁道广平心似铁，不将佳句赋梅花。",
            "comment": ""
        },
        {
            "title": "寄石鲁瞻",
            "content": "忆昔从游杖履中，有山亭上醉春风。主人已作骑鲸客，谁识当年两病翁。",
            "comment": ""
        },
        {
            "title": "溪头唤渡",
            "content": "轻烟漠漠晓晴天，立马汀沙唤渡船。白鸟忘机思虑息，避人飞过急滩前。",
            "comment": ""
        },
        {
            "title": "送友人西上",
            "content": "晓行山路梅花白，晚宿溪桥柳色青。此去西湖春渐暖，画船沽酒水边亭。",
            "comment": ""
        },
        {
            "title": "蓬窗",
            "content": "小室潇然一钓蓬，主人闲散似渔翁。有时风雨惊残梦，如在松江烟浪中。",
            "comment": ""
        },
        {
            "title": "山亭偶成",
            "content": "二十四考成何事，三古六十长是闲。古今穷达置勿论，坐看烟云生西山。",
            "comment": ""
        },
        {
            "title": "山庵睡起",
            "content": "策蹇寻幽过草堂，困来欹枕卧禅床。鸟啼花落春风里，睡起不知春昼长。",
            "comment": ""
        },
        {
            "title": "赠江西诗客",
            "content": "五言诗作七宝塔，四壁惟馀八尺床。一月二十九日醉，百年三万六千场。",
            "comment": ""
        }
    ]
}