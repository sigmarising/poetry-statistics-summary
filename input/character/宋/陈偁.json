{
    "dynasty": "宋",
    "author": "陈偁",
    "poems": [
        {
            "title": "重登罗浮",
            "content": "十里山光翠障开，重游何事意徘徊。石楼自向云中见，仙岛谁知海上来。丹灶尚能含日月，龙潭还解起风雷。天南为郡空华发，十二年间到雨回。",
            "comment": ""
        },
        {
            "title": "句",
            "content": "壶浆压境来迎拜，犹记溪山旧主人。",
            "comment": ""
        },
        {
            "title": "栟榈山",
            "content": "名蓝依净境，风物倍精神。翠巘藏山迹，寒潭绝世尘。岭猿吟送月，山鸟语留人。拟学栖真客，林泉老此身。",
            "comment": ""
        },
        {
            "title": "题泉州万安桥",
            "content": "跨海为桥布石牢，那知直下压灵鳌。基连岛屿规模壮，势截渊潭气象豪。铁马著行横绝漠，玉鲸张鬣露寒涛。缣图已幸天颜照，应得元丰史笔褒。",
            "comment": ""
        }
    ]
}