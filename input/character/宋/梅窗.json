{
    "dynasty": "宋",
    "author": "梅窗",
    "poems": [
        {
            "title": "西江月",
            "content": "雨过轻风弄柳，湖东映日春烟。晴芜平水远连天。隐隐飞翻舞燕。燕舞翻飞隐隐。天连远水平芜。晴烟春日映东湖。柳弄风轻过雨。",
            "comment": ""
        },
        {
            "title": "菩萨蛮",
            "content": "曲屏春展山浮玉。玉浮山展春屏曲。香鸭瑞云翔。翔云瑞鸭香。醉深留客意。意客留深醉。凉枕怯宵长。长宵怯枕凉。",
            "comment": ""
        },
        {
            "title": "菩萨蛮",
            "content": "玉钗松鬓凝云绿。绿云凝鬓松钗玉。双翠碍枝长。长枝碍翠双。色丝添意密。密意添丝色。红映袖纱笼。笼纱袖映红。",
            "comment": ""
        },
        {
            "title": "菩萨蛮",
            "content": "碧窗纱透春寒极。极寒春透纱窗碧。谁送缕金衣。衣金缕送谁。玉肌生嫩粟。粟嫩生肌玉。温处坐香茵。茵香坐处温。",
            "comment": ""
        },
        {
            "title": "阮郎归",
            "content": "皇州新景媚晴春。春晴媚景新。万家明月醉风清。清风醉月明。人游乐，乐游人。游人乐太平。御楼神圣喜都民。民都喜圣神。",
            "comment": ""
        },
        {
            "title": "菩萨蛮",
            "content": "折来初步东溪月。月溪东步初来折。香处是瑶芳。芳瑶是处香。藓花浮晕浅。浅晕浮花藓。清对一枝瓶。瓶枝一对清。",
            "comment": ""
        },
        {
            "title": "菩萨蛮",
            "content": "点点花飞春恨浅。浅恨春飞花点点。莺语似多情。情多似语莺。恋春增酒劝。劝酒增春恋。颦损翠蛾新。新蛾翠损颦。",
            "comment": ""
        },
        {
            "title": "菩萨蛮",
            "content": "浅红绡透春裁剪。剪裁春透绡红浅。机锦织情丝。丝情织锦机。意深凭远寄。寄远凭深意。波渺胜愁多。多愁胜渺波。",
            "comment": ""
        }
    ]
}