{
    "dynasty": "宋",
    "author": "何景南",
    "poems": [
        {
            "title": "游资县东岩",
            "content": "人事何时休，纷来如野马。相携解镳处，去约岩之下。清凉二城雨，况值禳禬罢。白云醉堪眠，青草春可藉。泉甘嗽苏醒，树好留间暇。频游我尝惯，忽至公成乍。徘徊共幽兴，静坐絺衣挂。中间五百士，阅世知几夏。莓苔自成古，香火仍同社。岩缝更依然，莫问丰干话。",
            "comment": ""
        }
    ]
}