{
    "dynasty": "宋",
    "author": "何镐",
    "poems": [
        {
            "title": "七台山",
            "content": "一上青云梯，杖藜披素襟。追随同声客，不作殊方音。过雨飞重泉，积烟昏茂林。叠嶂杳峭崿，竦峰起岖嵚。仰阚天门开，俯窥地户深。丹壑收暝色，绛霞结幕轻。天空抗空馆，岚散凌孤岑。沧海飞赤舄，疏林散黄金。彷佛天仙来，逍遥上帝临。雷电屡兴灭，日月相深沈。遐讨挹元气，冥搜清道心。",
            "comment": ""
        }
    ]
}