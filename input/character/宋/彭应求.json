{
    "dynasty": "宋",
    "author": "彭应求",
    "poems": [
        {
            "title": "宿崇圣院",
            "content": "公程无暇日，暂得宿清幽。始觉空门客，不生浮世愁。温泉喧古洞，寒磬度危楼，徹晓都忘寐，心疑在沃洲。",
            "comment": ""
        },
        {
            "title": "句",
            "content": "松阴转处琴书润，花片飞来枕簟凉。",
            "comment": ""
        },
        {
            "title": "龙多山",
            "content": "一望东川尽数州，依崖泉石更清幽。不辞挹月披云卧，揽取山房一夕秋。",
            "comment": ""
        }
    ]
}