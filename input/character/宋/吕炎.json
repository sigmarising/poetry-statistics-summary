{
    "dynasty": "宋",
    "author": "吕炎",
    "poems": [
        {
            "title": "田园词",
            "content": "阴阴径底忽抽叶，莫莫篱边豆结花。唳鹤清愁牵犬恨，料应不到菜园家。",
            "comment": ""
        },
        {
            "title": "渔父",
            "content": "万顷江天一叶舟，桃花春水蓼花秋。翛然白鸟苍烟外，只有渔翁得自由。",
            "comment": ""
        },
        {
            "title": "闺思",
            "content": "夜久香销翡翠匳，十分春恨上眉头。荼醾谢了樱桃过，人影参差月半帘。",
            "comment": ""
        },
        {
            "title": "甘园",
            "content": "曾入当年富贵家，东风几度换年华。满园桃李不知主，独自开花自落花。",
            "comment": ""
        }
    ]
}