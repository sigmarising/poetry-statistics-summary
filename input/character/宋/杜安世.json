{
    "dynasty": "宋",
    "author": "杜安世",
    "poems": [
        {
            "title": "合欢带",
            "content": "楼台高下玲珑。斗芳草、绿阴浓。芍药孤栖香艳晚，见樱桃、万颗初红。巢喧乳燕，珠帘镂曳，满户香风。罩纱帏、象床屏枕，昼眠才似朦胧。起来无语更兼慵。念分明、事成空。被你厌厌牵系我，怪纤腰、绣带宽松。春来早是，分飞两处，长恨西东。到如今、扇移明月，簟铺寒浪与谁同。",
            "comment": ""
        },
        {
            "title": "玉楼春",
            "content": "玉烛光明正旦好。斗柄东回春太早。岭寒犹锁去年梅，江暖新催今岁草。蜀国熙熙冬令杪。更喜寿阳新梦觉。玉杯齐举乐音谐，遥想金阶天仗晓。",
            "comment": ""
        },
        {
            "title": "燕归梁",
            "content": "风摆红绦卷画帘。宝鉴慵拈。日高梳洗几时忺。金盆水，弄纤纤。髻云松亸衣斜褪，和娇懒、瘦岩岩。离愁更被宿酲兼。空赢得，病厌厌。",
            "comment": ""
        },
        {
            "title": "更漏子",
            "content": "庭远途程。算万山千水，路入神京。暖日春郊，绿柳红杏，香迳舞燕流莺。客馆悄悄闲庭，堪惹旧恨深。有多少驱驱，蓦岭涉水，枉费身心。思想厚利高名。谩惹得忧烦，枉度浮生。幸有青松，白云深洞，清闲且乐升平。长是宦游羁思，别离泪满襟。望江乡踪迹，旧游题书，尚自分明。",
            "comment": ""
        },
        {
            "title": "浪淘沙",
            "content": "帘外微风。云雨回踪。银釭烬冷锦帏中。枕上深盟，年少心事，陡顿成空。岭外白头翁。到没由逢。一床鸳被叠香红。明月满庭花似绣，闷不见虫虫。",
            "comment": ""
        },
        {
            "title": "朝中措",
            "content": "养花天气近清明。丝雨酿寒轻。满眼春工如绣。消磨不尽离情。行行又宿，小桃旧坞，芳草邮亭。唤起两眉新恨。绿杨深处啼莺。",
            "comment": ""
        },
        {
            "title": "菊花新",
            "content": "怎奈花残又莺老。槛里青梅数枝小。新荷长池沼。当晴昼、燕子声闹。亭栏花绽颜色好。风雨催催、等闲开了。酒醒暗思量，无个事、甚刚烦恼。",
            "comment": ""
        },
        {
            "title": "虞美人",
            "content": "江亭春晚芳菲尽。行色青天近。画桥杨柳也多情。暗抛飞絮惹前行。路尘清。彤庭早晚瞻虞舜。遥听恩迁峻。二年歌宴绮罗人。片云疏雨忍漂沦。泪沾巾。",
            "comment": ""
        },
        {
            "title": "朝玉阶/朝天子",
            "content": "春色欺人拂眼清。柳条绿丝软，雪花轻。黄金才钺掩银屏。阴沈深院静，语娇莺。美人春困宝钗横。惜花芳态，泪盈盈。风流何处最多情。千金一笑，须信倾城。",
            "comment": ""
        },
        {
            "title": "浣溪沙",
            "content": "模样偏宜掌上怜。云如双鬓玉如颜。身材轻妙眼儿单。幽会未成双怅望，深情欲诉两艰难。空教魂梦到巫山。",
            "comment": ""
        },
        {
            "title": "卜算子",
            "content": "深院花铺地。淡淡阴天气。水榭风亭朱明景，又别是、愁情味。有情奈无计。漫惹成憔悴。欲把罗巾暗传寄。细认取、斑点泪。",
            "comment": ""
        },
        {
            "title": "更漏子",
            "content": "脸如花，花不笑。双脸胜花能笑。肌似玉，玉非温。肌温胜玉温。既相逢，情不重。何似当初休共。情既重，却分飞。争如不见伊。",
            "comment": ""
        },
        {
            "title": "凤栖梧/蝶恋花",
            "content": "闲上江楼初雨过。满袖清风，微散谁知我。莲脸佳人颜未破。沙洲两两鸳鸯卧。时有渔歌相应和。叠秀危横，黛拨山千朵。一片凄凉无计那。离愁还有些些个。",
            "comment": ""
        },
        {
            "title": "凤栖梧/蝶恋花",
            "content": "闲把浮生细思算。百岁光阴，梦里销除半。白首为郎休浩叹。偷安自喜身强健。多少英贤裨圣旦。一个非才，深谢容疏懒。席上清歌珠一串。莫教欢会轻分散。",
            "comment": ""
        },
        {
            "title": "两同心",
            "content": "巍巍剑外，寒霜覆林枝。望衰柳、尚色依依。暮天静、雁阵高飞。入碧云际。江山秋色，遣客心悲。蜀道ε嶮行迟。瞻京都迢递。听巴峡、数声猿啼。惟独个、未有归计。谩空怅望，每每无言，独对斜晖。",
            "comment": ""
        },
        {
            "title": "菩萨蛮",
            "content": "锦机织了相思字。天涯路远无由寄。寒雁只衔芦。何曾解寄书。缄封和血泪。目断西江水。拟欲托双鱼。问君情有无。",
            "comment": ""
        },
        {
            "title": "端正好",
            "content": "野禽林栖啾唧语。闲庭院、残阳将暮。兰堂静悄珠帘窣。想玉人、归何处。喜鹊几回薄无据。愁都在、双眉头聚。凄凉方感孤鸳侣。对夜永、成愁绪。",
            "comment": ""
        },
        {
            "title": "踏莎行",
            "content": "闲院秋千，又还拆了。绿苔遍地青春老。画楼日晚燕归巢，红稀翠盛梅初小。窈窕身轻，怎禁烦恼。罗衣渐减怯风峭。韶华好景想多才，厌厌只为书音少。",
            "comment": ""
        },
        {
            "title": "菊花新",
            "content": "坐卧双眉镇长敛。绣户初开花满院。罗帏翠屏空，风微动、玉炉烟颭。儿夫心肠多薄倖，百计思、难为拘捡。几回向伊言，交今後、更休抛闪。",
            "comment": ""
        },
        {
            "title": "玉楼春",
            "content": "三月初三春渐老。遍地残花风暗扫。命俦啸侣拥笙歌，临水泛觞游宴好。浮利浮名何足道。丽景芳时须笑傲。今年不似去年欢，云海路长天杳杳。",
            "comment": ""
        },
        {
            "title": "端正好",
            "content": "露落风高桐叶坠。小庭院、秋凉佳气。兰堂聚饮华筵启。罢令曲、呈珠缀。晚天行云凝香袂。新声内、分明心意。玉炉初喷檀烟起。敛愁在、双蛾翠。",
            "comment": ""
        },
        {
            "title": "采明珠",
            "content": "雨乍收，小院尘消，云淡天高露冷。坐看月华生，射玉楼清莹。蟋蟀鸣金井。下帘帏、悄悄空阶，败叶坠风，惹动闲愁，千端万绪难整。秋夜永。凉天迥。可不念光景。嗟薄命。倏忽少年，忍交孤令。灯闪红窗影。步回廊、懒入香闺，暗落泪珠满面，谁人知我，为伊成病。",
            "comment": ""
        },
        {
            "title": "苏幕遮",
            "content": "尽思量，还叵耐。因甚当初，故故相招买。早是幽欢多障碍。更遣分飞，脉脉如天外。有心怜，无计奈。两处厌厌，一点虚恩爱。独上高楼临暮霭。凭暖朱阑，这意无人会。",
            "comment": ""
        },
        {
            "title": "朝玉阶/朝天子",
            "content": "帘卷春寒小雨天。牡丹花落尽，悄庭轩。高空双燕舞翩翩。无风轻絮坠，暗苔钱。拟将幽怨写香笺。中心多少事，语难传。思量真个恶因缘。那堪长梦见，在伊边。",
            "comment": ""
        },
        {
            "title": "河满子",
            "content": "柳嫩不禁摇动，梅残尽任飘零。雨馀天气来深院，向阳纤草重青。寂寞小桃初绽，两三枝上红英。又见云中归雁，嗈嗈断续和鸣。年年依旧无情绪，镇长冷落银屏。不语闲寻往事，微风频动帘旌。",
            "comment": ""
        },
        {
            "title": "浪淘沙",
            "content": "後约无凭。往事堪惊。秋蛩永夜绕床鸣。展转寻思求好梦，还又难成。愁思若浮云。消尽重生。佳人何处独盈盈。可惜一天无用月，照空为谁明。",
            "comment": ""
        },
        {
            "title": "贺圣朝",
            "content": "牡丹盛拆春将暮。群芳羞妒。几时流落在人间，半间仙露。馨香艳冶，吟看醉赏，叹谁能留住。莫辞持烛夜深深，怨等闲风雨。",
            "comment": ""
        },
        {
            "title": "鹤冲天",
            "content": "清明天气。永日愁如醉。台榭绿阴浓，薰风细。燕子巢方就，盆池小，新荷蔽。恰是逍遥际。单夹衣裳，半栊软玉肌体。石榴美艳，一撮红绡比。窗外数修篁，寒相倚。有个关心处，难相见、空凝睇。行坐深闺里。懒更妆梳，自知新来憔悴。",
            "comment": "【注释】这首词是北宋前期词人杜安世的作品，词风与柳永相近，长铺叙，少粉饰，是一首典型的闺怨词。上片重点铺叙居住的环境和时序景致，也写出了环境中的人物。“清明天气，永日愁如醉”，点出人物在清明天气中的感受 。清明是春分之后的一个节令，此时已入暮春，梅、杏、桃等花相继调谢，最容易引起思妇离人的愁怀。“愁如醉”，兼状愁人的内心感受和外在表现。愁绪袭来，内心模模糊糊，外表则显现为表情呆滞。愁人是容易感到日长的，何况清明之后，白昼又确实是逐渐地长了起来，故曰“永日愁如醉”。接着，作者笔锋一转，描写闺人所居住的环境。“台榭绿阴浓”至“新荷蔽”数句，活画出一幅春末夏初的园林美景。暖风轻拂；台榭的周围，绿树成荫；归来的燕子，新巢已经筑成；小小的池塘，长满了青青的荷叶。如此美景，“恰是逍遥际”，作者认为正是优游自在地赏玩景物的好时光！但是却只“单夹衣裳，半笼软玉肌体 。”词的抒情女主人公，一位肌肤柔软洁白的佳人披着件薄薄的夹衣 ，呆呆地站立在那里。“半笼”两字 ，见出她披衣时的漫不经心 ；而开头“永日愁如醉”句已作了提示，这里作一呼应，写出她神情呆滞之状。另外，此处作者把写人和写景的关系处理得很好。优美的环境，衬托着美丽的闺人，恍如绿叶丛中簇拥着牡丹，相得益彰；同时环境和人物又构成了反衬：景物自佳而人物自愁，节奏并不协调，于是更显出了人物的愁绪之重。下片着重写闺人的幽怨情怀和憔悴情态，但却从景物写起：“石榴美艳，一撮红绡比。”这是以“红绡”比石榴花之红以状其美。石榴夏季开花，花常呈橙红色 ，故白居易《题孤山寺山石榴花示诸僧众》诗云：“石榴花似结红巾，容艳新妍占断春 。”以红色的织物比石榴花，大概就从这里开始，作者看来是受到过白诗的启发的；其后苏东坡也有“石榴半吐红巾蹙”（《贺新郎》）之句。文学上的继承借鉴而又有所变化，就是如此。这两句是继续写园林美景，词意更见错综。“窗外数修篁”两句，是实写，也是虚写。实写就是女主人公的窗外大概真的有几竿修竹；因为在中国的园林中，竹子是必不可少的。虚写就是她并不一定真的去相倚 ；这里用了杜甫《佳人》诗中的意境：“天寒翠袖薄，日暮倚修竹 ”，说明她也具有自怜幽独的怀抱而已。这两句，既是写景，也是写人，其作用是从写景过渡到写人，而且本身已具有丰富的幽怨内涵。紧接着上面两句，作者揭示了女主人公心灵幽怨满怀、行动呆滞，是因为“有个关心处，难相见，空凝睇 。”意即有一个她关心的人，却难以相见，只能白白地盼望。这在行文上是水到渠成的一笔，对女主人公的情怀、表现那么多，其原因也该有一个交代了。结语三句：“行坐深闺里，懒更妆梳，自知新来憔悴。”是对女主人公情态的进一步刻画，也是对这个人物形象的补足性刻画 。她在深闺里行坐不安，形容憔悴，没有什么心思去梳妆打扮。经过了最后这几句的进一步刻画，一位因怀念远人而憔悴幽怨的闺中少妇的形象，呼之欲出了。这首词，前片着重写景，后片着重写人，但又紧紧围绕着一个中心，即闺怨。这样，词的气脉就一气贯串，不枝不蔓，人物形象也渐趋完满。"
        },
        {
            "title": "惜春令",
            "content": "春梦无凭犹懒起。银烛尽、画帘低垂。小庭杨柳黄金翠，桃脸两三枝。妆阁慵梳洗。闷无绪、玉箫抛掷。絮飘纷纷人疏远，空对日迟迟。",
            "comment": ""
        },
        {
            "title": "卜算子",
            "content": "尊前一曲歌。歌里千重意，才欲歌时泪已流，恨应更、多於泪。试问缘何事。不语如痴醉。我亦情多不忍闻，怕和我、成憔悴。",
            "comment": "【注释】①尊前：在酒尊之前。【评解】这首词描述一次宴会上的情景，表现了难以诉说的哀愁。上片写歌者的悲凄。尊前一曲，含意千重。未歌而泪先流。下片写听者的深切同情。此情此景，令人不忍闻问。全词通篇抒情，深沉哀婉，含蓄细腻。隐含着离愁别恨。【集评】薛砺若《宋词通论》：他的《卜算子》，非深于情思者，绝无如此深刻。非工于描写者，绝无如此自然。-----------------这首词类白居易之《琵琶行 》，写的是作者闻歌伤怀之感。上片写歌女的演唱，相当于白诗对琵琶女演奏的叙写。“樽前一曲歌，歌里千重意”，一曲歌而能具千重意，想必亦能说尽胸中无限事；而这“无限事”又必非乐事，当是平生种种不得意之恨事。这是从后二句中“恨 ”“泪”等字可得而知的。首二句巧妙地运用了对仗加顶真的修辞，比较一般的“流水对”更见跌宕多姿，对于歌唱本身亦有模似效用 。“才欲歌时泪已流”一句乃倒折一笔，意即“未成曲调先有情”。“恨应更、多于泪 ”，又翻进一笔，突出歌中苦恨之多。白居易诗对音乐本身的高低、疾徐、滑涩、断连等等，有极为详尽的描摹形容。而此词抓住歌者形态特点层层推进，启发读者去想象那歌声的悲苦与宛转。“试问缘何事？不语如痴醉 ”，对歌女的悲凄身世作了暗示，相当于琵琶女放拨沉吟、自道辛酸的大段文字。但白诗中的详尽的直白，在此完全作了暗示的处理。当听者为动听的演唱感染，希望进一步了解歌者身世时，她却“不语如痴醉 ”。这样写大有“此时无声胜有声”之妙。末三句写词人由此产生同情并勾起自我感伤，相当于白居易对琵琶女的自我表白。但此词却只说“我亦情多不忍闻 ”，好象是说歌女不语也罢，只怕我还受不了呢。由此可知，这里亦有一种同病相怜、物伤其类的感情，因此以至于“怕和我、成憔悴”。和白居易《琵琶行》不同的是，这首词善在抒情，妙在悬念的设置，化实为虚，得其空灵。同时，此词运笔颇饶顿挫 ，上片用递进写法，下片则一波三折，读来引人入胜。"
        },
        {
            "title": "临江仙",
            "content": "遍地残花庭院静，流莺对对相过。万条风柳间婆娑。樱桃初弄色，萱草自成窠。早是芳菲时节晚，追游期会无多。眉山敛翠近秋波。日长初睡起，愁与病相和。",
            "comment": ""
        },
        {
            "title": "凤栖梧/蝶恋花",
            "content": "秋日楼台在空际。画角声沈，历历寒更起。深院黄昏人独自。想伊遥共伤前事。懊恼当初无算计。些子欢娱，多少凄凉味。相去江山千万里。一回东望心如醉。",
            "comment": ""
        },
        {
            "title": "惜春令",
            "content": "今夕重阳秋意深。篱边散、嫩菊开金。万里霜天林叶坠，萧索动离心。臂上茱萸新。似旧年、堪赏光阴。百盏香醑且酬身。牛山会难寻。",
            "comment": ""
        },
        {
            "title": "玉楼春",
            "content": "风解池冰蝉翅薄。庭树枝枯笼翠萼。背寒迎暖起犹慵，闲卷珠帘凭画阁。晴景融融烟漠漠。天际行人乖信约。病容先怯见春来，长到恁时添瘦削。",
            "comment": ""
        },
        {
            "title": "凤栖梧/蝶恋花",
            "content": "惆怅留春留不住。欲到清和，背我堂堂去。飞絮落花和细雨。凄凉庭院流莺度。更被闲愁相赚误。梦断高唐，回首桃源路。一饷沈吟无意绪。分明往事今何处。",
            "comment": ""
        },
        {
            "title": "贺圣朝",
            "content": "东君造物无凝滞。芳容相替。杏花桃萼一时开，就中明媚。绿丛金朵，枝长叶细。称花王相待。万般堪爱，暂时见了，断肠无计。",
            "comment": ""
        },
        {
            "title": "行香子",
            "content": "黄金叶细，碧玉枝纤。初暖日、当乍晴天。向武昌溪畔，於彭泽门前。陶潜影，张绪态，两相牵。数株堤面，几树桥边。嫩垂条、絮荡轻绵。系长江舴艋，拂深院秋千。寒食下，半和雨，半和烟。",
            "comment": ""
        },
        {
            "title": "瑞鹧鸪",
            "content": "夜来风雨损馀芳。数片衰红落槛傍。媚景背人容易去，半轩飞絮日空长。从来不信相思切，及至如今倍感伤。独立黄昏绣帘外，可堪新月露圆光。",
            "comment": ""
        },
        {
            "title": "山亭柳",
            "content": "晓来风雨，万花飘落。叹韶光虚过。却芳草萋萋，映楼台、淡烟漠漠。纷纷絮飞院宇，燕子过朱阁。玉容淡妆添寂寞。檀郎孤愿太情薄。数归期，绝信约。暗添春宵恨，平康恣迷欢乐。时时闷饮绿醑，甚转转、思量著。",
            "comment": ""
        },
        {
            "title": "菩萨蛮",
            "content": "游丝欲堕还重上。春残日永人相望。花共燕争飞。青梅细雨枝。离愁终未解。忘了依前在。拟待不寻思。刚眠梦见伊。",
            "comment": "【注释】这首闺怨词抓住具有特征性的事物 ，含蓄委婉，独具特色。起笔“游丝欲堕还重上 ”，词人就抓住在空中飘摇不定的“游丝”来大做文章，是颇具匠心的 。“游丝”，也就是“睛丝”、“飞丝”、“烟丝”，是一种虫类吐出的极细的丝缕，飘浮在空气之中，如果天气睛朗，阳光璀灿，有时还可发现这种“游丝”在空中闪着水晶般透明的耀眼的光泽。作者通过这一细微的事物反映出痴情少女内心的微妙的波动，反映出这位少女对春天、对青春和对生活的热爱 。此词“游丝”一句，含蓄曲折，一语双关。它表面上似在写景，实际却在写少女的心境，用的是“谐音隐语”手法。词里“游丝 ”，正是有意与“相思”的“思”字双关。这一句形象地说明，少女的相思之情跟天上飘飞不定的“游丝”一样，一忽儿，象是要坠落下来；一忽儿，又扶摇直上。刚刚平静下来的内心，也因此卷起了感情的涟漪。这不仅增强了词的韵味，同时它还把词中的景、事、情串接在一起，使全词意境和谐完整。第二句：“春残日永人相望”。说在此情况下，“相望”的时间也随之增长了 。“春残 ”，点明季节，春归而人未归。“日永”，白昼廷长。“花共燕争飞 ，青梅细雨枝”二句是对“春残”的补充，同时，它又是“人相望”的必然结果。虽然这位少女“相望”的是“人”，但因“人”在千里之外，可望而不可及，她所能见到的便只能是落红伴着双飞的紫燕纷纷飘坠，是被雨滋润过的梅枝上的青青梅子。这两句还兼有映衬与象征作用。花落春归，燕已飞回，而人却杳无归期。过片“离愁”二字，很自然地成为上下片转折过渡的关键，并具有画龙点睛的妙用 。“离愁”与“游丝”上下呼应 。“离愁”因有“游丝”的映衬而显得鲜明具体，“游丝”以“离愁”为内涵愈加显得充实。因之，即使相望很久，都未能冲淡她的“离愁 ”，故曰“终未解”。不仅如此，词人还补足一句：“忘了依前在。”“忘了”二字之下省略了一个宾语，即末句的“伊 ”。即使你想方设法去忘却他，可他还是跟从前一样，清清楚楚地再现于你的眼前，再现于你的心头。接着又写了两句：“拟待不寻思，刚眠梦见伊。”以申明此意。“不寻思”即“忘了 ”，“梦见伊”即“依前在”。作者不是正面表达她渴望与所思之人梦中相会，而是以“拟待不寻思”先跌一笔，再以“刚眠梦见伊”点出正意，来一个否定之否定，运笔新奇，因而就更引人入胜。这首词格调清新自然，情真意切，运思手法颇得民歌风韵，有语浅而意深之妙。"
        },
        {
            "title": "更漏子",
            "content": "雪肌轻，花脸薄。愁困不忺梳掠。眉翠袅，眼波长。偎人言语香。看难厌，怜不足。苦恨别离何速。珠树远，彩鸾孤。今生重见无。",
            "comment": ""
        },
        {
            "title": "踏莎行",
            "content": "夜雨朝晴，东风微冷。雕梁燕子闲相并。後园次第数芳菲，千香百艳年年定。步险楼高，人赊途迥。烟芜冉冉斜阳暝。红笺写尽寄无因，想伊不信人成病。",
            "comment": ""
        },
        {
            "title": "端正好",
            "content": "每逢春来长如病。玉容瘦、薄妆相称。双欢未经成孤令。奈厚约、全无定。众禽啾唧声愁听。相思事、多少春恨。孤眠帐外银缸耿。透一点、炉烟暝。",
            "comment": ""
        },
        {
            "title": "鹊桥仙",
            "content": "别离情绪，多方开解，却免厌厌似醉。楼高终日倚阑干，目断有、千山万水。妖娆薄媚，不禁抛摆，渐觉肌肤瘦悴。当初相见偶然间，不唤作、如今恁地。",
            "comment": ""
        },
        {
            "title": "鹊桥仙",
            "content": "日长天气，深深庭院，又是春愁滋味。池边昨夜雨兼风，战红杏、馀香乱坠。阴阴亭榭，暖烟轻柳，万缕黄金窣地。一双新燕却重来，但暗把、罗巾掩泪。",
            "comment": ""
        },
        {
            "title": "浪淘沙",
            "content": "又是春暮。落花飞絮。子规啼尽断肠声，秋千庭院，红旗彩索，淡烟疏雨。念念相思苦。黛眉长聚。碧池惊散睡鸳鸯，当初容易分飞去。恨孤儿欢侣。",
            "comment": ""
        },
        {
            "title": "河满子",
            "content": "细雨裛开红杏，新妆粉面鲜明。东君何事交来早，更无绿叶同荣。独倚青楼吟赏，目前无限轻盈。命薄不依栏槛，或占郊坰。清香繁艳真堪爱，枉教寂寞凋零。相次牡丹芍药，王孙谁道多情。",
            "comment": ""
        },
        {
            "title": "剔银灯",
            "content": "夜永衾寒梦觉。翠屏共、绣帏灯照。就枕思量，离多会少。孤负小欢轻笑。风流争表。空惹尽、一生烦恼。写遍香笺，分剖鳞翼，路遥难到。泪眼愁肠，朝朝暮暮，去便不知音耗。终须拼了。别选个、如伊才调。",
            "comment": ""
        },
        {
            "title": "临江仙",
            "content": "太史占天云物好，初阳律合黄锺。日缠南极北郊风。雪花先柳絮，飞舞透帘栊。圣运时和兼岁稔，歌欢处处皆同。簪声相庆晓光中。金炉红兽炭，一举寿杯空。",
            "comment": ""
        },
        {
            "title": "安公子",
            "content": "又是春将半。杏花零落闲庭院。天气有时阴淡淡，绿杨轻软。连画阁、绣帘半卷。招新燕。残黛敛、独倚阑干遍。暗思前事，月下风流，狂踪无限。惜恐莺花晚。更堪容易相抛远。离恨结成心上病，几时消散。空际有、断云片片。遥峰暖。闻杜宇、终日哀啼怨。暮烟芳草，写望迢迢，甚时重见。",
            "comment": ""
        },
        {
            "title": "玉楼春",
            "content": "三月牡丹呈艳态。壮观人间春世界。鲛绡玉槛作扃栊，淹雅洞中王母队。不奈风吹兼日�伞９�貌天香无物赛。直须共赏莫轻孤，回首万金何处买。",
            "comment": ""
        },
        {
            "title": "端正好",
            "content": "栏菊愁烟沾秋露。天微冷、双燕辞去。月明空照别离苦。透素光、穿朱户。夜来西风雕寒树。凭阑望、迢遥长路。花笺写就此情绪。特寄传、知何处。",
            "comment": ""
        },
        {
            "title": "玉楼春",
            "content": "纶命忽从天上至。便绾兵权辞漕计。汉廷起草旧郎官，蜀部坐筹新将帅。红旆碧幢春色里。娇马嘶风花片坠。送行今日短亭中，恼乱故人须尽醉。",
            "comment": ""
        },
        {
            "title": "少年游",
            "content": "小楼归燕又黄昏。寂寞锁高门。轻风细雨，惜花天气，相次过春分。画堂无绪，初燃绛蜡，罗帐掩馀薰。多情不解怨王孙。任薄倖、一从君。",
            "comment": ""
        },
        {
            "title": "凤栖梧/蝶恋花",
            "content": "新月羞光影庭树。窗外芭蕉，数点黄昏雨。何事秋来无意绪。玉容寂寞双眉聚。一点银釭扃绣户。莎砌寒蛩，历历啼声苦。孤枕夜长君信否。披衣顒坐魂飞去。",
            "comment": ""
        },
        {
            "title": "渔家傲",
            "content": "疏雨才收淡泞天。微云绽处月婵娟。寒雁一声人正远。添幽怨。那堪往事思量遍。谁道绸缪两意坚。水萍风絮不相缘。舞鉴鸾肠虚寸断。芳容变。好将憔悴教伊见。",
            "comment": ""
        },
        {
            "title": "玉楼春",
            "content": "春景抛人无处问。多谢石榴花又喷。茜罗揉出碎英繁，红蜡缕成香萼润。血色新裙羞莫近。密叶柔条相间衬。雨馀寂寞假山傍，乡国尚遥西海信。",
            "comment": ""
        },
        {
            "title": "更漏子",
            "content": "镂金环，连玉珥。颗颗蚌蛤相缀。偎粉面，映莲腮。露浓花正开。冷光凝，员影重。几度偷期摇动。山枕上，恐人知。摘嫌纤手迟。",
            "comment": ""
        },
        {
            "title": "剔银灯",
            "content": "昨夜一场风雨。催促牡丹归去。孙武宫中，石崇楼下，多情怎生为主。真疑洛浦。云水算、杳无重数。独倚阑干凝伫。香片乱沾尘土。争似当初，不曾相见，免恁恼人肠肚。绿丛无语。空留得、宝刀翦处。",
            "comment": ""
        },
        {
            "title": "虞美人",
            "content": "红颜绿鬓催人老。世事何时了。君心天意与年光。春花未遍已秋霜。为谁忙。樽前正好闲风月。莫话生离别。直饶终日踏红尘。浮名浮利枉劳神。更愁萦。",
            "comment": ""
        },
        {
            "title": "巫山一段云",
            "content": "笑拟条风戏，装迟谷雨催。彩云飞下柳楼台。千朵一时开。惜恐尘埃染，惊疑紫府来。有时香喷入人怀。魂断客徘徊。",
            "comment": ""
        },
        {
            "title": "凤栖梧/蝶恋花",
            "content": "别浦迟留恋清浅。菱蔓荷花，尽日妨钩线。向晚澄江静如练。风送归帆飞似箭。鸥鹭相将是家眷。坐对云山，一任炎凉变。定是寰区又清宴。不见龙骧波上战。",
            "comment": ""
        },
        {
            "title": "凤衔杯",
            "content": "留花不住怨花飞。向南园、情绪依依。可惜倚红斜白、一枝枝。经宿雨、暮江披。凭朱槛，把金卮。对芳丛、惆怅多时。何况旧欢新恨、阻心期。空满眼、是相思。",
            "comment": ""
        },
        {
            "title": "凤栖梧/蝶恋花",
            "content": "任在芦花最深处。浪静风恬，又泛轻舟去。去到滩头遇俦侣。散唱狂歌鱼未取。不把身心干时务。一副轮竿，莫笑闲家具。待拟观光佐明主。将甚医他民病苦。",
            "comment": ""
        },
        {
            "title": "胡捣练",
            "content": "数枝半敛半开时，洞阁晓妆新注。宝香格艳姿天赋。甘被群芳妒。狂风横雨且相饶，又恐有彩云迎去。牵破少年心情，无计为长主。",
            "comment": ""
        },
        {
            "title": "渔家傲",
            "content": "微雨初收月映云。巢栖燕子欲黄昏。花片不飞风力困。春色尽。蜡梅枝上樱□嫩。谁撼金环锁深洞。薰馀乍厌锦衾温。消灭玉肌谁与问。朱明近。日长无事添闲闷。",
            "comment": ""
        },
        {
            "title": "玉阑干",
            "content": "珠帘怕卷春残景。小雨牡丹零欲尽。庭轩悄悄燕高空，风飘絮、绿苔侵径。欲将幽恨传愁信。想後期、无个凭定。几回独睡不思量，还悠悠、梦里寻趁。",
            "comment": ""
        },
        {
            "title": "少年游",
            "content": "小轩深院是秋时。风叶堕高枝。疏帘静永，薄帷清夜，暑退觉寒微。凄凉天气离愁意，音书杳难期。多情成病不须医。更憔悴、转寻思。",
            "comment": ""
        },
        {
            "title": "凤衔杯",
            "content": "人生不似月初圆。叹分飞、容易经年。凄惨断云片雨、□□□。□□□、□□□。金钵小，玉槽悭。想至今、谁为相怜。多少旧欢往事、一潸然。空牵惹、病缠绵。",
            "comment": ""
        },
        {
            "title": "玉楼春",
            "content": "晴景融融春色浅。落尽梅花千万片。小池冰解水纹生，消息未闻梁上燕。楼倚轻寒风力软。目断孤云天自远。又还依旧去年时，寂寞病容人怪见。",
            "comment": ""
        },
        {
            "title": "忆汉月",
            "content": "红杏一枝遥见。凝露粉愁香怨。吹开吹谢任春风，恨流莺、不能拘管。曲池连夜雨，绿水上、碎红千片。直拟移来向深院。任凋零、不孤双眼。",
            "comment": ""
        },
        {
            "title": "踏莎行",
            "content": "嫩柳成阴，残花双舞。尘消院落新经雨。洞房深掩日长天，珠帘时有沈烟度。夜梦凄凉，晨妆薄注。香肌瘦尽宽金缕。到头终是恶因缘，当初只被多情误。",
            "comment": ""
        },
        {
            "title": "渔家傲",
            "content": "每到春来长如病。玉容瘦与薄妆称。不惯被人抛掷�伞Ｋ嫉北尽Ｄ蜗蜥崞谌�无定。早是厌厌愁欲凝。花间众禽愁难听。天赋多情翻成恨。有谁问。花屏一点炉烟暝。",
            "comment": ""
        },
        {
            "title": "剔银灯",
            "content": "好事争如不遇。可惜许、多情相误。月下风前，偷期窃会，共把衷肠分付。尤云殢雨。正缱绻、朝朝暮暮。无奈别离情绪。和酒病、双眉长聚。往事凄凉，佳音迢递，似此因缘谁做。洞云深处。暗回首、落花飞絮。",
            "comment": ""
        },
        {
            "title": "凤栖梧/蝶恋花",
            "content": "整顿云鬟初睡起。庭院无风，尽日帘垂地。画阁巢新燕声喜。杨花狂散无拘系。近来早是添憔悴。金缕衣宽，赛过宫腰细。苒苒光阴似流水。春残莺老人千里。",
            "comment": ""
        },
        {
            "title": "浣溪沙",
            "content": "横画功夫想未全。双双文彩羽仪鲜。和鸣偕老是天然。暮雨并深流细草，暖风交颈傍清涟。羡他真个好因缘。",
            "comment": ""
        },
        {
            "title": "凤栖梧/蝶恋花",
            "content": "池上新秋帘幕卷。菡萏娇红，鉴里西施面。衰柳摇风尚柔软。眠沙鸂鶒临清浅。新翻归翅云间燕。满地槐花，尽日蝉声乱。独倚阑干暮山远。一场寂寞无人见。",
            "comment": ""
        }
    ]
}