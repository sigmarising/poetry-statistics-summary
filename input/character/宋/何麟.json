{
    "dynasty": "宋",
    "author": "何麟",
    "poems": [
        {
            "title": "外大父丞相初登科为雒县主簿经摄{左土右白}",
            "content": "传翁遗墨剩咨嗟，四海当年尚一家。大老不为今日用，小诗徒遣后人夸。兴来思跨巴滇马，归去方乘下泽车。燕麦兔葵僧舍裹，何如梦得访桃花。",
            "comment": "【注释】【原题】：外大父丞相初登科为雒县主簿经摄{左土右白}窑镇税官留诗护国寺中令狐监征录以见寄谨再拜追和而记其后"
        },
        {
            "title": "句",
            "content": "明朝一棹夷陵过，始觉吴天楚地宽。",
            "comment": ""
        },
        {
            "title": "句",
            "content": "但见岑楼名楚塞，不知元是国西门。",
            "comment": ""
        },
        {
            "title": "东林院",
            "content": "此地非庐岳，东林邂逅过，我羞陶靖节，僧异远头陀。",
            "comment": ""
        },
        {
            "title": "句",
            "content": "一楠枯再生，两石合无罅。梁山韭黄妙天下，玉箸金钗盈大把。",
            "comment": ""
        },
        {
            "title": "生公讲堂",
            "content": "平地涌岩壑，棱层惊大雄。何曾远人世，直欲傍天宫。白虎威灵在，赤乌缘影空。生公能说法，音与塔铃同。",
            "comment": ""
        }
    ]
}