{
    "dynasty": "宋",
    "author": "陈尧咨",
    "poems": [
        {
            "title": "施肩吾宅",
            "content": "幽居正想沧霞客，夜久月寒珠露滴。千年独鹤两三声，飞下岩前一株柏。",
            "comment": ""
        },
        {
            "title": "题三桂亭",
            "content": "不夸六印满腰悬，二顷仍寻负郭田。当日弟兄皆刷羽，如今鸿雁尽摩天。扶疏已问新栽柳，清浅犹寻旧漱泉。大尹今来还又去，夕阳旌旆复翩翩。",
            "comment": ""
        },
        {
            "title": "草堂寺诗",
            "content": "□□□迹□禅关，□殿清虚桧影间。客□□临来此境，僧□兴废指前山。醉闻溪溜吟怀□，坐对岚峰世虑闲。他日功成重游赏，烟霞风物异尘寰。",
            "comment": ""
        },
        {
            "title": "普济院",
            "content": "山远峰峰碧，林疏叶叶红。凭阑对僧语，如在画图中。",
            "comment": ""
        }
    ]
}