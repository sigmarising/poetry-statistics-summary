{
    "dynasty": "宋",
    "author": "王翊龙",
    "poems": [
        {
            "title": "煎茶",
            "content": "春霆发蕾抽新馥，榷吏穷搜不容粟。是谁千金收寸芽，烹鼎车声绕斜谷。白云飘落甘露椀，清风吹破玉川屋。平生此腹负将军，空揽十年灯火读。",
            "comment": ""
        },
        {
            "title": "谢王绣使同二教举充讲宾",
            "content": "绣衣玉斧下青冥，端为斯文主夏盟。师道更全双璧白，讲堂初奏六茎清。秦灰不烬诗书种，孔壁犹铿丝竹声。惟有渔翁只自叹，谈经敢望汉鸿生。",
            "comment": ""
        }
    ]
}