{
    "dynasty": "宋",
    "author": "朱元升",
    "poems": [
        {
            "title": "晓云峰",
            "content": "旱天无觅处，晓云此无数。只消一缕飞，亦可作甘露。",
            "comment": ""
        },
        {
            "title": "龙隐岩",
            "content": "岩根岚雾深，神龙隐其所。莫恃云霄近，容易兴云雨。",
            "comment": ""
        },
        {
            "title": "天聪洞",
            "content": "云开岩玲珑，一窍入虚空。亦有闾阎事，何当叩上穹。",
            "comment": ""
        },
        {
            "title": "应潮潭",
            "content": "群山虽叠嶂，大海暗来通。气类倘相应，寸心千里同。",
            "comment": ""
        },
        {
            "title": "采药径",
            "content": "黄精与铭吻，貌同性相反。寄诗径中人，采时高著眼。",
            "comment": ""
        },
        {
            "title": "月牖",
            "content": "谁将造化手，开此混沌窍。每夜吐月时，九州同一照。",
            "comment": ""
        },
        {
            "title": "龙角岩",
            "content": "本是一顽石，偶如龙角象。至今渴仰人，便作风雷想。",
            "comment": ""
        },
        {
            "title": "天马峰",
            "content": "塞上风尘高，处处寻天马。只在此山中，无人到图写。",
            "comment": ""
        }
    ]
}