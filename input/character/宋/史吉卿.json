{
    "dynasty": "宋",
    "author": "史吉卿",
    "poems": [
        {
            "title": "谢王仲仪元日书字",
            "content": "好事东君不惮劳，点妆梅柳见才高。尽输好景资元日，故遣清斋入我曹。锦绣忽贻新笔墨，琼瑶无以报瓜桃。春风遍染西湖绿，且涤金杯共漱醪。",
            "comment": ""
        },
        {
            "title": "严子陵钓台",
            "content": "功名束缚几英豪，无怪先生抵死逃。坐钓桐江一派水，清风千古与台高。",
            "comment": ""
        }
    ]
}