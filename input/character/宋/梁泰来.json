{
    "dynasty": "宋",
    "author": "梁泰来",
    "poems": [
        {
            "title": "龟山亦好轩",
            "content": "人在远堂山下居，家有远堂堂上书。阶苔帘草意自如，有书可读山可庐。人於富贵不肯足，我於贫贱乐有余。相逢休问我何好，亦有好处人未知。一池斗大泉可掬，一波掌平数丛菊。菊吾金，泉吾玉，何用土封侯万锺粟。君不见孔门乐处无日无，疏食饮水肱常曲。",
            "comment": ""
        },
        {
            "title": "题周垣戴氏桂林池馆",
            "content": "地偏不受点尘侵，日涉园亭得趣深。竹外移梅曾辟径，月中分桂定成林。云山环碧醉人眼，池水澂泓鉴此心。净几明窗潇洒尽，时携好客一凭临。",
            "comment": ""
        }
    ]
}