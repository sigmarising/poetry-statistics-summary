{
    "dynasty": "宋",
    "author": "孔文仲",
    "poems": [
        {
            "title": "置章御座",
            "content": "圣皇勤政治，虚已纳忠良。拱手居宸扆，留神置谏章。孜孜收国论，密密迩天光。中昃常游息，焦劳慎作荒。至言规汉后，无逸戒周王。默处岩廊邃，洪基可世条。",
            "comment": ""
        },
        {
            "title": "次钱穆父新凉可喜",
            "content": "商飙结新寒，草木起余怨。翩翩前庭叶，追逐已千万。斜阳背西壁，迤逦落藤蔓。安得金满堂，聊换酒家券。追随只鸿鹄，摆脱旧笼圈。胡为汗流赭，日与绳争饮。常恐计不就，更以诗屡动，江湖秋水高，百尺风帆健。何当开竹溪，玉腕互醉献。左手持蟹螯，平昔固有愿。",
            "comment": ""
        },
        {
            "title": "题显孝南山寺",
            "content": "寻尽城中山，又访江外寺。兰舟涉澄漪，隼旌入疏翠。楼台初日升，岩谷宿露坠。飞泉百禽鸣，怪石万蛇踬。绝庵皆步登，佳木留客醉。洞天生书寒，桃源发春意。烟霞暂深阔，宇宙忽殊异。海国遇升平，铃斋无俗事。颍川擅才敏，康乐足情意。只恐新诗多，镌鑱费年祀。",
            "comment": ""
        },
        {
            "title": "早行",
            "content": "客兴谓已旦，出视见落月。瘦马入荒陂，霜花重如雪。海风吹万里，两耳冻几脱。岁晏已苦寒，近北尤凛洌。况当清晓行，溯此原野阔。笠飞带绕颈，指强不得结。农家烟火微，炙手粗可热。岂能迂我留，而就苟且活。仰头视四宇，夜气亦渐豁。苦心待正书，白日想不缺。",
            "comment": ""
        },
        {
            "title": "秋夜二首",
            "content": "孤枕夜何永，破窗秋已寒。雨声冲梦断，霜气袭衣单。利剑摧锋锷，苍鹯缩羽翰。平生冲斗气，变作泪汍澜。",
            "comment": ""
        },
        {
            "title": "秋月二首",
            "content": "秋夜不可晨，悲歌聊自永。頫听一掀帘，星河光炯炯。霜浮万瓦寂，月满四山静。壮心随北内，吹入单于境。",
            "comment": ""
        },
        {
            "title": "次韵穆父见戏",
            "content": "当年同望赭袍光，万事争先落彩鋩。一别已经陵谷变，再来方觉路岐长。黄金久压腰间重，白笔才容柱下藏。唯愿山林息枹鼓，免教鸱隼哧鸳凰。",
            "comment": ""
        },
        {
            "title": "次韵瀛倅邓慎思见寄",
            "content": "官是麟台却佐州，蓬瀛俱称列仙游。忆分晓色趋天阙，想对春风倚郡楼。书付塞鸿应易到，人如陇水正分流。江湖未有归耕处，何日相逢说旅愁。",
            "comment": ""
        },
        {
            "title": "玉烛",
            "content": "圣王臻大治，四海属休戈。遂致阴阳须，均如玉烛和。德威周远迩，民欲被渐摩。品物皆蕃殖，昌辰绝札瘥。气充诸夏润，祥应太平多。华旦今如此，庸才愿咏歌。",
            "comment": ""
        },
        {
            "title": "将至南都途中感旧二首寄钱穆父",
            "content": "北风吹雪满皇州，携手同为落魄游。霄汉路歧腾万里，江湖尘土积千忧。世情共逐飞蓬转，人事都如激浪流。只待清谈慰愁病，月明几度促归舟。",
            "comment": ""
        },
        {
            "title": "天官颛面正朝",
            "content": "天官惟将相，位号著璇霄。所处皆颛面，攸司共正朝。极星安正宁，列宿俪群僚。号令三光动，吹嘘二气调。何参言辅汉，稷契正裨尧。盛旦群龙进，乾符已上昭。",
            "comment": ""
        },
        {
            "title": "句",
            "content": "一茎青竹初出水，数个黄蜂占作窠。",
            "comment": ""
        },
        {
            "title": "将至南都途中感旧二首寄钱穆父",
            "content": "苒苒星霜七换年，故人已上碧云天。书凭去雁虽无便，路出名都亦有缘。秋晚楼台风作雪，雨余碕岸柳生烟。应烦北道开樽俎，又费公庖几万钱。",
            "comment": ""
        },
        {
            "title": "四月三十日慈孝寺山亭席上口占送子敦都运待",
            "content": "送客城南寺，萧然云水秋。客意在万里，聊作须臾游。昨夜过新雨，清风满梁州。簪裳合俊彦，河图并天球。古来功名人，未就不肯休。譬如凿空使，尚致安石榴。矧今南亩氓，往往东西流。君能安辑之，千仓与万辀。",
            "comment": "【注释】【原题】：四月三十日慈孝寺山亭席上口占送子敦都运待制赴河北"
        }
    ]
}