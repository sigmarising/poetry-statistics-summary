{
    "dynasty": "宋",
    "author": "吴珩",
    "poems": [
        {
            "title": "千顷山",
            "content": "松桧阴中六月清，异花灵草不知名。路从琼液山前过，人在水晶宫上行。千尺翠岚分月色，一轩寒籁动潮声。登临不厌跻攀峻，今看云从舄下生。",
            "comment": ""
        },
        {
            "title": "千顷山",
            "content": "千顷山中月，三黄顶上云。相看无一语，今日喜逢君。",
            "comment": ""
        },
        {
            "title": "法会院",
            "content": "地占金山胜，泉分银汉流。杉篁能护翠，猿鹤似惊秋。祗恨登临晚，宁辞取次游。列峰饶远秀，不惜上层楼。",
            "comment": ""
        },
        {
            "title": "梵安院",
            "content": "山腰小径细於绳，山鸟关关喜弄晴。黄菊有情留客醉，白云无事伴人行。野流合处堪分字，草药拈来欲问名。回首渡头诗思逸，渔舟一笛晚风清。",
            "comment": ""
        }
    ]
}