{
    "dynasty": "宋",
    "author": "钱昭度",
    "poems": [
        {
            "title": "忆具区",
            "content": "平生爱具区，岛屿夹陂湖。竹雨笼鸂鶒，花烟湿鹧鸪。神仙疑有宅，鱼鳖自为都。何事劳长想，机云本是吴。",
            "comment": ""
        },
        {
            "title": "野墅夏晚",
            "content": "一抹生红画杏腮，半园沈绿锁桐材。黄蜂衙退海潮上，白蚁战酣山雨来。睡思几家金带枕。酒香何处玉交杯。太阳西落波东去，惆怅无人唤得归。",
            "comment": ""
        },
        {
            "title": "句",
            "content": "三年别馆风吹入，万里长沙月照来。",
            "comment": ""
        },
        {
            "title": "句",
            "content": "磻溪重得吕，维岳再生申。",
            "comment": ""
        },
        {
            "title": "句",
            "content": "长忆钱塘江上望，酒楼人散雨千丝。",
            "comment": ""
        },
        {
            "title": "句",
            "content": "风欲抛高雨压沉，黄昏前后五更深。",
            "comment": ""
        },
        {
            "title": "怀会稽",
            "content": "斗牛星外翻成梦，巢鸟枝南略寄身。越国荷花八百里，别来谁是采莲人。",
            "comment": ""
        },
        {
            "title": "菊",
            "content": "曾见春花落万红，不然随雨即随风。如何得到重阳日，浮在陶家酒盏中。",
            "comment": ""
        },
        {
            "title": "句",
            "content": "伯禹无端教鲜食，水中鱼尽不知休。",
            "comment": ""
        },
        {
            "title": "句",
            "content": "南人如问雪，向道是杨花。",
            "comment": ""
        },
        {
            "title": "春阴",
            "content": "雨燕初飞陇麦青，春云将雨滞行人。云间若有金乌卖，应被豪家占得春。",
            "comment": "【注释】①滞：滞留。②金乌：古代神话，太阳中有三足鸟，因以为太阳的别称。"
        },
        {
            "title": "句",
            "content": "船中闻雁洞庭夜，床下有蛩长信秋。",
            "comment": ""
        },
        {
            "title": "野水",
            "content": "野水光如壁，澄心不觉劳。与天无表里，共月见分毫。绿好磨长剑，清宜泛小舠。淡交今已矣，惆怅越波涛。",
            "comment": ""
        },
        {
            "title": "春阴",
            "content": "语燕被飞陇麦青，春云将雨滞行人。云间若有金乌卖，应被豪家占得春。",
            "comment": ""
        },
        {
            "title": "咏方池",
            "content": "东道主人心匠巧，凿开方石貯涟漪。夜深却被寒星映，恰似仙翁一局棋。",
            "comment": ""
        },
        {
            "title": "句",
            "content": "绣帔梦惊中酒处，朱门人语上朝时。",
            "comment": ""
        },
        {
            "title": "句",
            "content": "荷挥万朵玉如意，蝉弄一声金错刀。",
            "comment": ""
        },
        {
            "title": "句",
            "content": "雨被北风吹作雪，水愁东海亦成冰。",
            "comment": ""
        },
        {
            "title": "句",
            "content": "西南片月充肠冷，二八飞泉绕齿寒。",
            "comment": ""
        },
        {
            "title": "句",
            "content": "人间路到三峰尽，天下秋随一叶来。",
            "comment": ""
        },
        {
            "title": "句",
            "content": "西北高楼在，东南王气销。",
            "comment": ""
        },
        {
            "title": "赠白校书",
            "content": "袖里青锋秋水寒，谁疑双燕是金丸。出门风雨如何去，空有霜髭在玉盘。",
            "comment": ""
        },
        {
            "title": "句",
            "content": "阏氏才闻易妾名，归期长似俟河清。",
            "comment": ""
        },
        {
            "title": "雨霁剡溪",
            "content": "剡溪风雨霁，航苇重行行。到处杨柳色，几家荷叶声。噪蝉金鼎沸，游水玉壶清。最喜鱼梁伴，归帆的的轻。",
            "comment": ""
        },
        {
            "title": "句",
            "content": "荞麦花残小雪飞。",
            "comment": ""
        },
        {
            "title": "句",
            "content": "东北风吹大庾岭，西南日映小寒天。",
            "comment": ""
        }
    ]
}