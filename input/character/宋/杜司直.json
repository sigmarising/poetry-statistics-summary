{
    "dynasty": "宋",
    "author": "杜司直",
    "poems": [
        {
            "title": "送戴太博",
            "content": "昨者题舆政未成，邻封骑竹已欢迎。翱翔忽看天边举，天去从教境上争。玉笥江山应改色，青原风月未忘情。两邦父老休啼哭，总在甘棠荫里行。",
            "comment": ""
        },
        {
            "title": "送戴太博",
            "content": "琼佩霞裾云锦裳，胸中指塞贮琳瑯。词章莫测波澜阔，谈笑惟图书传香。与我多应邻臭味，于人宁有别肝肠。一州斗大非公处，早晚催归白玉堂。",
            "comment": ""
        }
    ]
}