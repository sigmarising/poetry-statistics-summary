{
    "dynasty": "宋",
    "author": "何大圭",
    "poems": [
        {
            "title": "水调歌头",
            "content": "今夕出佳月，银汉泻高寒。风缠云卷，转觉天陛玉楼宽。疑是金华仙子，又喜经年药就，倾出玉团团。收拾江河影，都向镜中蟠。横霜笛，吹明影，到中天。要令四海瞻望，千古此轮安。何岁何年无月，唯有谪仙著语，高绝不能攀。我欲唤空起，云海路漫漫。",
            "comment": ""
        },
        {
            "title": "蝶恋花",
            "content": "鱼尾霞收明远树。翠色黏天，一叶迎风举。一笑相逢蓬海路。人间风月如尘土。翦水双眸云鬓吐。醉倒天瓢，笑语生香雾。此会未阑须记取。蟠桃几度吹红雨。",
            "comment": ""
        },
        {
            "title": "小重山",
            "content": "绿树莺啼春正浓。钗头青杏小，绿成丛。玉船风动酒鳞红。歌声咽，相见几时重。车马去匆匆。路随芳草远，恨无穷。相思只在梦魂中。今宵月，偏照小楼东。",
            "comment": "【注释】①相见几时重：几时重相见。【评解】这首词抒发伤离惜别之情。上片写暮春送别，莺啼、歌咽，无限眷恋。下片写别后相思。芳草路远，幽恨无穷。月照小楼，撩人相思。全词以景衬情，思绪绵绵。造语婉妙，余味悠长。【集评】《词品》：临邛高耻庵云，“玉船”句，辟如云锦月钩，造化之巧，非人琢也。此等句，在天地间有限。"
        }
    ]
}