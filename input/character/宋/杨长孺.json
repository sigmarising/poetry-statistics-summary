{
    "dynasty": "宋",
    "author": "杨长孺",
    "poems": [
        {
            "title": "跋大论配享书",
            "content": "覆羔真得皂囊书，锦不元来胜石渠。但宝银钩并铁画，何须玉带与金鱼。",
            "comment": ""
        },
        {
            "title": "题匡山瑞木图二首",
            "content": "仙李从来别有源，手提造化发生权。冰霜不到云间树，风日偏和雨外阡。四海几人传盛事，一家双美两臞仙。同生同死用同纪，花萼犹应照九泉。",
            "comment": ""
        },
        {
            "title": "王蕊花",
            "content": "才入平园便有声，唐昌观里久知名。已堆玉琖分金粟，更插银花小翠罂。萝蔓春风藤薜长，山礬香气晋齐盟。世间百卉应无恨，不遇王公枉一生。",
            "comment": ""
        },
        {
            "title": "和曾无疑",
            "content": "雪舟不肯半涂回，直到荒林意盛哉。篱菊苞时披宿雾，林犀香里绝织埃。锦心绣口垂金薤，月露天浆贮玉杯。八十仙翁能许健，片云得得出巢来。",
            "comment": ""
        },
        {
            "title": "句",
            "content": "浅着燕支调淡粉，细将玛瑙碎铺茸。",
            "comment": ""
        },
        {
            "title": "梨",
            "content": "想像含消与接枝，项华集里脆香诗。外披翠羽中怀玉，嚼出清泉上满池。溢齿应餐多正好，堆盘尽饤老将宜。炎蒸时节还能洗，不是梨侯更有谁。",
            "comment": ""
        },
        {
            "title": "题匡山瑞木图二首",
            "content": "孤根初作两枝荣，五朵终连独干明。看取松楸天瑞好，如何草木世人轻。春花秋叶垂千载，雁字鴒原了一生。孝友编中图画底，子孙忽自占清名。",
            "comment": ""
        },
        {
            "title": "题两翁相见图",
            "content": "侍讲朱颜映折发，尚书野服接通衢。德星聚处人争看，画作两翁相见图。",
            "comment": ""
        },
        {
            "title": "句",
            "content": "一封无己帖，两首乐天诗。",
            "comment": ""
        },
        {
            "title": "一滴泉",
            "content": "法眼三泓井，曹溪一滴泉。经秋杜宇血，遗老径山禅。衲子非常释，丛林别是天。诸方多少泪，分洒汝江边。",
            "comment": ""
        },
        {
            "title": "送胡季昭竄象郡二首",
            "content": "新来消息使人疑，一纲如何尽去之。元佑祗今为绍圣，姬周嫠妇谩深悲。",
            "comment": ""
        },
        {
            "title": "句",
            "content": "不浓不淡匀脂粉，半醉半醒媚雨风。",
            "comment": ""
        },
        {
            "title": "题材湖州画像",
            "content": "面有忧民色，天知报国心。三年风月少，两鬓雪霜深。更莫留形迹，何曾废古今。不如随我去，相伴老山林。",
            "comment": ""
        },
        {
            "title": "送胡季昭竄象郡二首",
            "content": "世事昏昏酒正酣，苦言难药盗言甘。李庭男子真奇绝，便是吾乡小澹奄。",
            "comment": ""
        },
        {
            "title": "跋兰亭考",
            "content": "石更青白故兼新，字看由中总是真。毕子一生三百纸，楼公四句几千春。从来考古难题处，直到名流下笔亲。奄有山阴多宝藏，草庵外面更无人。",
            "comment": ""
        },
        {
            "title": "句",
            "content": "平林常常谈俚蛮，玉山之产升金盘。",
            "comment": ""
        },
        {
            "title": "贻罗竹谷",
            "content": "与世长多忤，持身转觉孤。夤缘新齿舌，收拾老头颅。我已诃泷吏，君谁诵子虚。同归灯火读，家里石渠书。",
            "comment": ""
        },
        {
            "title": "句",
            "content": "地老天荒元子宅，烟霏雾结鲁公碑。",
            "comment": ""
        },
        {
            "title": "句",
            "content": "清如玉过冰，澹若朱弦瑟。",
            "comment": ""
        },
        {
            "title": "小飞来亭二首",
            "content": "阴森古木石心栽，清澈寒溪镜面开。斗起孤峰三百尺，从今唤作小飞来。",
            "comment": ""
        },
        {
            "title": "句",
            "content": "灵均九畹应无此，福地三茅浪自夸。",
            "comment": ""
        },
        {
            "title": "茨菰花",
            "content": "折来趁得未晨光，光露晞风带月凉。长叶翦刀廉不割，小花茉莉淡无香。稀疏略糁糁瑶台雪，升降常涵翠管浆。恰恨山中穷到骨，茨菰也遣入诗囊。",
            "comment": ""
        },
        {
            "title": "句",
            "content": "过眼一春春又夏，开残芍药更无花。",
            "comment": ""
        },
        {
            "title": "别石门",
            "content": "石门得得泊归舟，江水依依别故侯。拟把片香投赠汝，这回欲带忘来休。",
            "comment": ""
        },
        {
            "title": "代民输租",
            "content": "两年枉了鬓霜华，照管南人没一些。七百万钱都不要，指膏留放小民家。",
            "comment": ""
        },
        {
            "title": "小飞来亭二首",
            "content": "拔地齐天可上不，倚岩危栈半空浮。偶然忆得垂堂戒，前猛还成新懦休。",
            "comment": ""
        },
        {
            "title": "和徐思叔题贫乐图",
            "content": "三间破屋一床书，锦心绣口冰肌肤。自纫枯叶作袴襦，此君便是长须奴。",
            "comment": ""
        }
    ]
}