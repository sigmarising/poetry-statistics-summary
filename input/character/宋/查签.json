{
    "dynasty": "宋",
    "author": "查签",
    "poems": [
        {
            "title": "题卧龙山",
            "content": "山颠祠貌俨丹青，千载怀人为一登。隐隐故营连白帝，茫茫恨水向西陵。古根兰芷香无价，云顶松杉翠作层。人事天机古难料，诗成试语定中僧。",
            "comment": ""
        },
        {
            "title": "万州湖滩寄王夔州",
            "content": "满目暮山平远，一池云锦清酣。忽有钟声林际，直疑梦到江南。",
            "comment": ""
        },
        {
            "title": "访功黄遗墨",
            "content": "槛外滔滔水，岩前冉冉云。行人舟似叶，题墨藓生纹。岁月帆樯去，山川楚蜀分。十年三舣棹，永愧北山文。",
            "comment": ""
        },
        {
            "title": "句",
            "content": "浪痕自记岑彭□，冈势云依陆抗城。",
            "comment": ""
        }
    ]
}