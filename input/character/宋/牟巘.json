{
    "dynasty": "宋",
    "author": "牟巘",
    "poems": [
        {
            "title": "答术者",
            "content": "贤关夙多士，子独抱遗经。衣尚旧时褐。眼谁今日青。直须行万里，未许赴三星。会友诵佳句，等閒生鹤翎。",
            "comment": ""
        },
        {
            "title": "道士号庭梅为赋此",
            "content": "苦把庭梅劣野梅，庭梅元自野梅来。肯辞台鼎当年贵，直向丹田内景开。山意浓时还耐看，道根孤睡更深培。玄机参透何分别，猛拊阑干笑回。",
            "comment": ""
        },
        {
            "title": "别赵子昂",
            "content": "粉省星郎蹋晓班，暂随使传走日间。荆州利得羽凿齿，江左今称庾子山。君意颇为蒪菜喜，人情争羡锦衣还。但怜老病匆匆别，白发如何更可删。",
            "comment": ""
        },
        {
            "title": "次韵仲实秋夜",
            "content": "空庭两犀株，吹香满前轩。颇疑雇虎头，幻此金杰繁。或是乘鸾女，月窟分天根。更与泻浩露，尽洗蜂蝶暄。苦无好事者，为我载一尊。而我子张子，古谊夙所敦。肯将新诗句，到我罗雀门。何殊小山赋，欲招楚客魂。犀首累佩印，陋矣不足论。老我罕出户，东墙甘曝暄。应同花下醉，式副我原言。",
            "comment": ""
        },
        {
            "title": "和刘朔斋海棠",
            "content": "人物当今第一流，以花为屋玉为舟。晓妆未许褰帏看，夜醉何妨秉烛游。锦里宣华思旧梦，黄州定慧起新愁。何如归伴徐公饮，稳结一巢花上头。",
            "comment": ""
        },
        {
            "title": "千秋岁",
            "content": "平分敏手。更觉山城小。聊岸帻，时舒啸。当年湓浦月，偏照香山老。头未白，而今半百才逾九。共说东园好。问春馀多少。红药晚，金沙早。花须风日耐，人看功名久。催洗盏，对花一笑为君寿。",
            "comment": ""
        },
        {
            "title": "大水后得雪",
            "content": "萧条篱落胜於村，还径人稀早闭门。过眼风花才一瞥，到头石笋只双蹲。何妨岁恶诗仍好，那笑炉空火自存。笑咏车斜徵雪事，诸君本本又元元。",
            "comment": ""
        },
        {
            "title": "次韵王寅甫",
            "content": "共惜余春赋式微，莫教当饭失苗藜。行行直度南云北，得得还寻东院西。白发已应随日长，黄鹂更与尽情啼。试哦小雨轻埃句，绝胜前村滑滑泥。",
            "comment": ""
        },
        {
            "title": "念奴娇",
            "content": "山之天目，蔚苕嶢、第一最佳泉石。见说老龙高卧处，正拥深深寒碧。独閟云扉，人思霖雨，未许无心出。苍崖赤子，而今谁为苏息。昨夜凉透西风，玉绳晚澹，喜见归鸿入。十二虚皇凝伫久，飞下陆离宸画。绣卣使名，洪枢衔位，催缀新班立。旗常婀娜，要陪沙路清跸。",
            "comment": ""
        },
        {
            "title": "次史德载韵示诸孙",
            "content": "我家无绛帐，贫贱人所弃。忽闻唔咿声，老怀倍欢喜。比邻亦惊怪，捩眼不敢睨。先生史鱼直，自谓骨不媚。珠玉在短褐，深藏未轻市。而况门阀高，指不屈第二。肯应童蒙求，为尔觉昏昧。袖中一卷书，传之自名世。尔幸近得师，盍勉从学志。人品分中下，教法初无异。采芑复采芑，我田自新美。那似斥卤滨，弥望荒白苇。短园园败屋，不见花药丽。赖此小窗明，晴光开霮{上雨下对}。日长书好读，所讲先孝悌。泥牛共土狗，勿复事嬉戏。后池蒲稗深，竟日群哈吠。也勿向池边，照影如孔翠。低头勤笔砚，翻墨满裾袂。男儿十四五，年纪非幼穉。不妨笑阿翁，愦愦长如醉。先生有雪霜，严威不汝霁。今朝发长吟，闭门苦觅句。老年谢丸药，殆似陈无己。区区古人心，今人知者几。平生颍川教，不作功名计。但令本根在，浮华终易燬。",
            "comment": ""
        },
        {
            "title": "渔家傲",
            "content": "病枕逢逢惊晓鼓。那堪送客江头路。莫唱骊驹催客去。风又雨。花飞一片愁千缕。折柳凄然无胜语。加餐更把篝衣护。泥滑篮舆须稳度。云飞处。亲闱安问应旁午。",
            "comment": ""
        },
        {
            "title": "春雪",
            "content": "一冬只辨作严寒，剪水飞花事竟难。闭户不知春意动，扑窗忽觉雨声乾。颇闻万事正云集，何处一蓑如画看。但喜畦蔬得苏醒，从今小摘有余欢。",
            "comment": ""
        },
        {
            "title": "满江红",
            "content": "七荚新春，问底事、以人为日。记贞观、郑公恰至，名因人得。况是今朝生上相，老天著意尤端的。便唤为、人日岂徒哉，公人杰。宇宙要，公扶植。善类要，公收拾。愿我公千岁，长陪丹极。山立扬休人正健，耐寒彩胜篸华发。看年年、天际不曾阴，真奇特。",
            "comment": ""
        },
        {
            "title": "贺新郎",
            "content": "云拥油幢碧。眷蓬莱、宿缘一纪，竟须公出。上界清高仙地位。耿耿为民还切。此自是、平生愿力。雨後新飙凉如濯，喜湖山、千里皆生色。便乘此，问阊阖。殷勤好与摩铜狄。炯精神、依然未老，鹤标龟息。造物生贤非无意，偏近中元时节。试记取、平园莱国。况有盘洲当家样，酉年秋、拾级升枢极。继盛事，看今日。",
            "comment": ""
        },
        {
            "title": "次韵八咏楼",
            "content": "八咏楼中景，都从笔下收。使君容此客，诗卷重於舟。我颇曾三至，君应倍四愁。潇湘与章贡，千古只同流。",
            "comment": ""
        },
        {
            "title": "水调歌头",
            "content": "表海归来後，眠食喜清安。身轻於鹄，上下山北与山南。何必交梨火枣，自是霜筠雪柏，岁晚越坚完。摩诘本无病，微笑指蒲团。天有意，留一老，殿诸贤。平生出处何似，试把二苏看。惟有黄门最贵，况是庞眉寿□，九秩阅人间。持此公寿，即是寿元元。",
            "comment": ""
        },
        {
            "title": "大水后得雪",
            "content": "便涓飞洒又何佳，得得来寻贫士家。破屋青灯才一黍，荒园老树忽千花。酒逢寒夜饶偏贵，诗出穷人矫转夸。两月儿书浑未到，定应行脚更天涯。",
            "comment": ""
        },
        {
            "title": "次韵程晋辅",
            "content": "一宿蘧庐托，百事弁髦弃。平生意保如，犹动沾沾喜。我喜在丘壑，富贵非所睨。况子好山居，泉甘野芳媚。鹿门时上冢了不慕城市。或嫌人村远，知一未知二。试看近市者，事夺纷梦寐。正堕胶纲中，辗转悮身世。举手谢逋客，士固各有志。结羽奈已深，坐上漫同异。山空阴绿净，长日惟宜睡。夜半呼僮奴，发火燃枯蒂。满纸诗已成，文采一何丽。墨池涨玄云，晴窗蔼微霨。自子来此山，与山相昆弟。又将三昧手，於焉小游戏。向来蜀之日，往往召狺吠。逌尔付一噱，千载息攘袂。变灭今安在，但有山绕翠。可怜七十翁，嬉 遨尚童稚。坐闻酒如川，留客烂漫醉。亦思翩然去，芒屩踏初霁。就林煨短茁，带泥落花蕊。清绝恐无分，得已吾欲已。那堪迫暮末，来日能余几。城外土馒头，区区试过计。卓哉荷插翁，旷达示可毁。",
            "comment": ""
        },
        {
            "title": "次本斋韵",
            "content": "七十八春华发老，斡旋文鼎力犹堪。品题人物多成传，管领溪山尽属衔。了不安排方是适，本无全缺又何惭。夸传析国睢阳冠，五字新诗落枕函。",
            "comment": ""
        },
        {
            "title": "水调歌头",
            "content": "叔父茅封贵，先帝棣华亲。平生为善最乐，夙德宛天人。玉叶金枝方茂，瑶沼丹壶如画，光景镇长新。五福一日寿，万象总皆春。正秋分，记初度，绂缠麟。传宣来自绛阙，瑞采蔚轮囷。乐有钧天九奏，尊有仙家九酝，翠釜紫驼珍。笑把南山指，还以祝严宸。",
            "comment": ""
        },
        {
            "title": "次韵寄卫山斋",
            "content": "蜀客嗟留落，甘为学圃迟。年华空自老，心事复谁知。未有盍簪日，还须上冢时。绪余何足论，相对但期期。",
            "comment": ""
        },
        {
            "title": "柏生两石间千岁终不大韩子则欲移之平地以遂",
            "content": "柏生两石间，平地盍移置。平地岂不好，又恐伤生意。两翁为柏谋，其虑各已至。受命独也正，固与凡木异。夷险犹尔殊，而我本一致。但能全其天，所择不在地。我闻柏山名，抱艺久不试。自种秋柏实，离离满山翠。石碍曾不伤，地平亦不肆。岁月渐婉娩，冰雪几凌厉。此柏初不知，老大见根柢。一笑谢两翁，何省为荣悴。",
            "comment": "【注释】【原题】：柏生两石间千岁终不大韩子则欲移之平地以遂其生柏生两石间天命本如此苏子则欲安之石间以全其生二说若异然韩子爱惜人物以有用者也故又曰伤根柏不死千丈不难至苏子爱惜名节以自保者也故曰虽云生之艰与石相终始爱柏一也虽然处险难而出险尤难金华倪君老儒也以柏山自号因取二公意"
        },
        {
            "title": "长江图",
            "content": "汉川影落鹦鹉洲，金山钟到多景楼。老龙几载卧寒碧，中间不断万古流。晚来雪浪大如屋，澎湃舞我一叶舟。舟移岸转知何处，离离烟草令人愁。说与渠侬莫倚柁，转帆别浦盍少休。此图此景俱可惜，展玩不足空白头。家在江不发源处，何时还我旧菟裘。",
            "comment": ""
        },
        {
            "title": "倒撑鱼船上滩图",
            "content": "倒撑鱼船逆上溪，六鷁过宋风退飞。吕梁悬瀑行越之，滟澦如象人西归。一笑恬视险与夷，同小组委顺未必非。",
            "comment": ""
        },
        {
            "title": "鹧鸪天",
            "content": "鸠杖庞眉鹤发仙。诗中有史笔如椽。爱莲自是平生趣，吟到梅花晚更坚。珍九鼎，食万钱。谁如有子采衣鲜。蜀陈旧事君须记，贵盛还当具庆年。",
            "comment": ""
        },
        {
            "title": "德清孙氏和乐秀明堂",
            "content": "人生致足乐，莫如令兄弟。绰绰而有裕，其中自春意。龟溪有二孙，能笃友于义。同居五十载，阖门数百指。几微无间言，轮囷有和气。粤从鸿雁散，惟恐棠棣废。欲拘古道回，兹事良非易。亦既成新居，始得遂初志。和乐揭高扁，秀明屹对峙。怡然两白发，埙篪伯仲氏。子孙皆雍睦，闾里亦顺悌。复如无事时，难得真可贵。唐史传孝义，颇记张刘李。迹其屡易世，往往干戈际。义风不少衰，大书乃无妞。嗟哉广明后，旌命曾弗至。啼有笃行者，谁为纪姓字。我闻二孙名，不觉为之喜。两记信实录，联名尽名士。先见众论公，必得一行史。行看表门闾，乡邦夸盛事。我诗甚鄙拙，原尔多寿祉。",
            "comment": ""
        },
        {
            "title": "次本斋韵",
            "content": "怪底膺门稚子欢，倒衣迎拜病犹堪。喜看诗卷牛腰大，惭说踏车鸦尾衔。风谊薄云谁得似，云泥被径我增惭。新年精力知强健，酬答端能日百函。",
            "comment": ""
        },
        {
            "title": "次韵无党留别",
            "content": "涛波万木撼新秋，却笑茅庐似叶舟。我但萧疏眠颍尾，君方矍铄向壶头。早凉已喜无残暑，老别当须似壮游。黄木扶胥最奇处，想留句子待浮洲。",
            "comment": ""
        },
        {
            "title": "木兰花慢",
            "content": "山城如斗大，君肯为、两年留。问读易堂前，然松竹，留得君不。天边乍传消息，趁春风、归侍翠云裘。留取去思无限，江离香满汀洲。不妨无蟹有监州。臭味喜相投。怪底事朝来，骊歌催唱，唤起离愁。羡君戏衫脱却，一身轻、无事也无忧。昨夜梦随杖履，道林岳林同游。",
            "comment": ""
        }
    ]
}