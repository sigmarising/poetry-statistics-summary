{
    "dynasty": "宋",
    "author": "薛抗",
    "poems": [
        {
            "title": "县圃十绝和朱待制",
            "content": "桐乡文章伯，我欲执鞭从。明堂选擎天，云壑卧老松。",
            "comment": ""
        },
        {
            "title": "县圃十绝和朱待制",
            "content": "我无割鸡刀，乃当万家县。飞蝗不入境，感谢年谷贱。",
            "comment": ""
        },
        {
            "title": "县圃十绝和朱待制",
            "content": "五斗虽甚微，偃鼠饮满腹，大书归来赋，有味数过读。",
            "comment": ""
        },
        {
            "title": "县圃十绝和朱待制",
            "content": "寿亲发斑斑，采服老莱戏。欲赋招隐诗，小山念松桂。",
            "comment": ""
        },
        {
            "title": "县圃十绝和朱待制",
            "content": "二亭归然立，紫薇为题颜。朝晖射银钩，伟观压海山。",
            "comment": ""
        },
        {
            "title": "县圃十绝和朱待制",
            "content": "援琴鼓流水，弦绝无知音。为语逐臭夫，兰芷和深林。",
            "comment": ""
        },
        {
            "title": "县圃十绝和朱待制",
            "content": "讼牒如蜂房，未易谈笑理。却思买扁舟，归钓荆溪水。",
            "comment": ""
        },
        {
            "title": "县圃十绝和朱待制",
            "content": "春花弄晴风，昼帘垂永日。公退卧黄细，放衙头懒出。",
            "comment": ""
        },
        {
            "title": "县圃十绝和朱待制",
            "content": "斗牛不能神，枭卢无好采。碌碌甘抱关，谁能媚时宰。",
            "comment": ""
        },
        {
            "title": "县圃十绝和朱待制",
            "content": "焚香坐清昼，此心自如如。我知拙催科，考甘下下书。",
            "comment": ""
        }
    ]
}