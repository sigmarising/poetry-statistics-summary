{
    "dynasty": "宋",
    "author": "释慧开",
    "poems": [
        {
            "title": "净发",
            "content": "锋芒未露鬼神号，能划群牛顶{左宁右页}毛。四海聱头俱按下，岂容存著一织毫。",
            "comment": ""
        },
        {
            "title": "偈颂八十七首",
            "content": "状元笔下鼓风雷，未放游鳞久曝腮。激起砚池些子水，洗光幕阜翠崔嵬。",
            "comment": ""
        },
        {
            "title": "偈颂八十七首",
            "content": "循规守短，无绳自缚。纵贡无碍，外道魔军。存心澄寂，默照邪禅。恣意忘缘，解脱深坑。惺惺不昧，带锁锁枷。思善思恶，地狱天堂。佛见法见，二铁围山。念起即觉，弄精魂汉。兀然心定，鬼家活计。进则迷理，退则乖宗。不进不退，有气死人。",
            "comment": ""
        },
        {
            "title": "偈颂八十七首",
            "content": "威镇戎夷，扫清魔孽。群归敬，忠心如铁。破蔡灭金，守黄勦贼。雪百年二帝人雪之耻，成中兴四将未成之业。",
            "comment": ""
        },
        {
            "title": "偈颂八十七首",
            "content": "参禅莫滞静工夫，闹处相逢在半途。静闹两关俱不涉，赵州东壁挂葫芦。",
            "comment": ""
        },
        {
            "title": "颂古四十八首",
            "content": "只为分明极，翻令分明极，翻令所得迟。早知灯是，饭熟多时。",
            "comment": ""
        },
        {
            "title": "颂古四十八首",
            "content": "西来直指，事因嘱起。找聒丛林，元来是你。",
            "comment": ""
        },
        {
            "title": "谢佛眼师号",
            "content": "皇恩颁自九重城，雨露缠沾草木荣。佛祖门庭增瑞气，四海欢呼万岁声。忠心护国成勋业，君父开臣佛眼睛。寿山福海恩难报，永日寥寥贺太平。",
            "comment": ""
        },
        {
            "title": "偈颂八十七首",
            "content": "眼如鼻孔口如槌，业识忙忙唤不回。南浦西山耕未遍，披毛戴角又重来。",
            "comment": ""
        },
        {
            "title": "又道装相赞",
            "content": "灵山付嘱人，示现威棱身。在欲而无欲，居尘不染尘。等闲伸出擎天手，拨转如来正法轮。",
            "comment": ""
        },
        {
            "title": "佛母周氏赞",
            "content": "室女生儿真祸胎，丛林孰不起疑猜。转身术子能灵验，再出头来满面埃。",
            "comment": ""
        },
        {
            "title": "偈颂八十七首",
            "content": "树凋叶落，体露金风。更问如何，眼瞎耳聋。",
            "comment": ""
        },
        {
            "title": "颂古四十八首",
            "content": "闪电光，击石火。眨得眼，已蹉过。",
            "comment": ""
        },
        {
            "title": "思大禅师赞",
            "content": "一生讨头不见，二生骨露皮穿。三生造成地狱，全身活陷黄泉，七十二峰俱坐断，口吞佛祖在机先。",
            "comment": ""
        },
        {
            "title": "颂古四十八首",
            "content": "铁枷无孔要人担，累及儿孙不等闲。欲得撑门并拄户，更须赤脚上刀山。",
            "comment": ""
        },
        {
            "title": "颂古四十八首",
            "content": "青天白日，切忌寻觅。更问如何，抱{左贝左臧}叫屈。",
            "comment": ""
        },
        {
            "title": "偈颂八十七首",
            "content": "拨转玄关，一弹指顷。看看平地起风云，门近兴崖千尽井。",
            "comment": ""
        },
        {
            "title": "施汤",
            "content": "不是甘草大黄，亦非苦参半夏。莫教一滴沾唇，直得通身汗下。",
            "comment": ""
        },
        {
            "title": "请无门首座立僧山偈奉谢",
            "content": "瑞岩近日有无门，掇向绳床判古今。凡圣路头俱截断，几多蟠蛰起雷音。",
            "comment": ""
        },
        {
            "title": "日本觉心辰老请赞",
            "content": "用迷子映，飞红炉雪。一喝当锋，崖崩石裂。化生蛇作活龙，点黄金为生铁。去缚解粘，舞钉拔楔。更将佛祖不傅机，此界他方俱漏泄。",
            "comment": ""
        },
        {
            "title": "偈颂八十七首",
            "content": "静中消息闹中观，闹中消息静中看。静闹掀翻行正令，倚天长剑逼人寒。",
            "comment": ""
        },
        {
            "title": "偈颂八十七首",
            "content": "今朝十朋念五，黄龙有一转语。分明更不囊藏，直截当阳为举。",
            "comment": ""
        },
        {
            "title": "偈颂二首",
            "content": "欲把生蛇化活龙，先将毒药灌喉咙。常教满腹如针刺，抛向范波大浪中。",
            "comment": ""
        },
        {
            "title": "大祖禅师赞",
            "content": "三拜起来依位立，普天匝地黑漫漫，可怜只臂空轮却，千古今人作笑端。",
            "comment": ""
        },
        {
            "title": "偈颂八十七首",
            "content": "瞿昙遗下葛藤窠，翻覆看来脱处多。不是儿孙重栓点，古今争得绝淆讹。",
            "comment": ""
        },
        {
            "title": "颂古四十八首",
            "content": "会则事同一家，不会万别千差。不会事同一家，会则万别千差。",
            "comment": ""
        },
        {
            "title": "偈颂八十七首",
            "content": "春山叠乱青，春水漾虚碧。春光漏汇尽，谁识春消息。多年枯木再抽枝，撼动春风生八极。",
            "comment": ""
        },
        {
            "title": "偈颂八十七首",
            "content": "布袋头开今日始，满目江山秋色里。蓦然踏断草鞋跟，元来却是自家底。",
            "comment": ""
        },
        {
            "title": "黄龙三关",
            "content": "我手何似佛手，摸得枕头背后。不觉大笑呵呵，元来通身是手。",
            "comment": ""
        },
        {
            "title": "颂古四十八首",
            "content": "闻名不如见面，见面不如闻名。虽然救得鼻孔，争奈瞎却眼睛。",
            "comment": ""
        },
        {
            "title": "在南高峰石室中出定作",
            "content": "静处乾坤窄，闲居日月忙。虚空即妙体，独露法中王。",
            "comment": ""
        },
        {
            "title": "颂古四十八首",
            "content": "学道之人不识真，只为从前认识神。无量劫来生死本，痴人唤作本来人。",
            "comment": ""
        },
        {
            "title": "牧庵简庵师三人共轴赞",
            "content": "谩说降龙伏虎，从夸对御谈禅。莫怪无门担板，佛来也吃粗拳。",
            "comment": ""
        },
        {
            "title": "偈颂八十七首",
            "content": "不是护身符，亦非断贯索。直饶鼻孔辽天，也被这个穿却。无门老汉还免得麽，却请维那下个注脚",
            "comment": ""
        },
        {
            "title": "偈颂八十七首",
            "content": "六月炎炎如火聚，寂然不动於中住。炎炎火聚却清凉，清凉却是炎炎处。等闲坐断两头关，撞壁通霄路。",
            "comment": ""
        },
        {
            "title": "颂古四十八首",
            "content": "眼流星，机掣电。杀人刀，活人剑。",
            "comment": ""
        },
        {
            "title": "偈颂八十七首",
            "content": "动弦别曲，叶落知秋。禾山打鼓，雪峰辊球。睦州担板，投子提油。赵州狗子，沩山牯牛。青原垂足，俱胝指头。一队破落户，各自带风流。",
            "comment": ""
        },
        {
            "title": "偈颂八十七首",
            "content": "父子不传，百无一有。狭路相逢，推门落臼。",
            "comment": ""
        },
        {
            "title": "傅大土赞",
            "content": "对御请经，无本可据。案上一挥，谁知落处。知落处，拍板兴门槌，总是闲家具。",
            "comment": ""
        },
        {
            "title": "颂古四十八首",
            "content": "了身何似了心休，了得心兮身不愁。若也身心俱了了，视仙何必更封侯。",
            "comment": ""
        },
        {
            "title": "朝阳穿破衲赞",
            "content": "冷时急用之物，趁暖著些针线。忽然腊月到来，免致脚忙手乱。",
            "comment": ""
        },
        {
            "title": "偈颂八十七首",
            "content": "三月清明节禁烟，桃华带雨倍鲜妍。皆言当日灵云悟，笑破禅和口半边。",
            "comment": ""
        },
        {
            "title": "颂古四十八首",
            "content": "风幡心动，一状领过。只知开口，不觉话堕。",
            "comment": ""
        },
        {
            "title": "维磨居士赞",
            "content": "紫耶病虎实难亲，触著渠侬便丧身。非但文殊遭毒口，吞尽灵山一会人。",
            "comment": ""
        },
        {
            "title": "头袖",
            "content": "四海英灵俱夺下，铜头铁额总兜来。莫怪无门施毒手，揭翻脑盖顶门开。",
            "comment": ""
        },
        {
            "title": "偈颂八十七首",
            "content": "阴极阳生，日添一线。独有山僧拄杖子，不属阴阳迁变。",
            "comment": ""
        },
        {
            "title": "孟少保会师握拳缺指相请赞",
            "content": "为人手段十分粗，拳下搜寻一个无。咄这村僧难凑泊，释迦弥勒是他奴。",
            "comment": ""
        },
        {
            "title": "偈颂八十七首",
            "content": "灵山大法王，末运希所遇。声名遍天下，乾坤恣独步。草鞋挂龙休，三宣浑不顾。凌灭曹源生，训徒参活句。宗门个样师，熟不生恋慕。天庭重降勅黄来，凌霄峰顶施甘露。",
            "comment": ""
        },
        {
            "title": "颂古四十八首",
            "content": "描不成兮画不就，赞不及佤休生受。本来面目没处藏，世界坏时渠不朽。",
            "comment": ""
        },
        {
            "title": "偈颂八十七首",
            "content": "释迦顶{左宁右页}一机，达磨单传一著。崇恩不惜眉毛，只作一句道却。",
            "comment": ""
        },
        {
            "title": "偈颂八十七首",
            "content": "摧邪显正，一印印定。尽大地人，谛听谛听。",
            "comment": ""
        },
        {
            "title": "馄钝",
            "content": "宽著肚皮急叉手，镬汤里面翻筋斗。浑身糜烂转声香，那个禅和不开口。",
            "comment": ""
        },
        {
            "title": "吴尚书尊堂死以偈问用韵以复",
            "content": "身分水月遍三千，月落何曾离得天。此是夫人行履处，摩耶相对共谈禅。",
            "comment": ""
        },
        {
            "title": "颂古四十八首",
            "content": "拈起花来，尾巴已露。迦叶破颜，人天冈措。",
            "comment": ""
        },
        {
            "title": "颂古四十八首",
            "content": "白日青天，梦中说梦。捏怪捏怪，诳謼一众。",
            "comment": ""
        },
        {
            "title": "颂古四十八首",
            "content": "叮咛损君德，无言真有功。任从沧海变，终不为君通。",
            "comment": ""
        },
        {
            "title": "偈颂八十七首",
            "content": "衲僧今日路头通，拄杖生云兴已浓。要探江湖深与浅，前途更有妙高峰。",
            "comment": ""
        },
        {
            "title": "偈颂八十七首",
            "content": "赞叹无门，也是这个。骂詈无门，也是这个。文彩未彰谁辨得，却烦首座通消息。",
            "comment": ""
        },
        {
            "title": "持珠坐石赞",
            "content": "手轮摩尼珠，身坐盘陀石。普请大地人，念彼观音力。",
            "comment": ""
        },
        {
            "title": "圆吴丞相生日",
            "content": "大地春回是诞辰，松篁难改四时青。寿星不老福无尽，常在中天伴月明。",
            "comment": ""
        },
        {
            "title": "偈颂八十七首",
            "content": "是圣是凡，过言边立。拟议不来，青天霹雳。",
            "comment": ""
        },
        {
            "title": "颂古四十八首",
            "content": "过去堕坑堑，回来却被坏。者此尾巴子，直是甚奇怪。",
            "comment": ""
        },
        {
            "title": "偈颂八十七首",
            "content": "现种种形，说种种法。形法皆非，假名菩萨。更於诸相油觅圆通，当人正眼俱戳瞎。",
            "comment": ""
        },
        {
            "title": "颂古四十八首",
            "content": "春有百花秋有月，夏有凉风冬有雪。若无闲事挂心头，便是人间好时节。",
            "comment": ""
        },
        {
            "title": "偈颂八十七首",
            "content": "五日一番，赴个程限。有道可谈，有法可演。不顾碎身如微尘，只要瞎却众生眼。",
            "comment": ""
        },
        {
            "title": "无量寿佛赞",
            "content": "乾屎橛兮麻三斤，当阳拈出少知音。诗人不识自家佛，却向丹青画处寻。",
            "comment": ""
        },
        {
            "title": "谢宣赐金襕",
            "content": "不是鸡足流传，亦非黄梅分付。九得天上降来，千载臣僧一过。中兴佛祖宗风，群魔悉皆惊怖。祝延圣寿无疆，志愿皇圆永固。",
            "comment": ""
        },
        {
            "title": "执剑吕洞宾赞",
            "content": "露刃单提，行杀活令。斩食嗔痴，群魔乞命。夫是之谓，纯阳真人。激浊扬清，摧邪显正。",
            "comment": ""
        },
        {
            "title": "偈颂八十七首",
            "content": "侬家没兴眼无筋，错中南方蛊毒深。一掬肝肠俱裂破，年年此日痛伤心。",
            "comment": ""
        },
        {
            "title": "人至收书知得心座元安乐蒙惠数珠水晶者金重",
            "content": "百八摩尼颗颗圆，辽天鼻孔一齐穿。恒河砂数佛菩萨，每日呼来跳一圈。",
            "comment": "【注释】【原题】：人至收书知得心座元安乐蒙惠数珠水晶者金重十二钱瑕讫山偈奉赠"
        },
        {
            "title": "偈颂八十七首",
            "content": "格外一机，万灵莫测。向上一著，千眼难窥。青山白云父，白云青山儿。春风二三月，桃李自成蹊，笑杀灵云道不疑。",
            "comment": ""
        },
        {
            "title": "吴履齐以脚蹈日影索偈",
            "content": "圆陀陀，光灿灿。明眼人，蹈不著。蹈得著，更买草鞋去行脚。",
            "comment": ""
        },
        {
            "title": "黄龙三关",
            "content": "我脚何似驴脚，未举步时踏著。一任四海横行，倒跨杨岐三脚。",
            "comment": ""
        },
        {
            "title": "达磨在师赞",
            "content": "贼布告水露罪全彰，揽得西乾沸似汤。顶上铁枷无计脱，却来东土强摊贓。",
            "comment": ""
        },
        {
            "title": "颂古四十八首",
            "content": "诸方深与浅，都在掌握中。撑天并拄地，随处振宗风。",
            "comment": ""
        },
        {
            "title": "偈颂八十七首",
            "content": "湘南潭北影团团，面面簷楹风雨寒。突出虚空无缝罅，从教千古与人看。",
            "comment": ""
        },
        {
            "title": "偈颂八十七首",
            "content": "天下法窟丛林，四月初一结制。无门逐恶随邪，要效死心旧例，普请诸人脑门著地。",
            "comment": ""
        },
        {
            "title": "黄龙三关",
            "content": "佛手纺脚生缘，非佛非道非禅。莫怪无门关险，结尽衲子兴冤。",
            "comment": ""
        },
        {
            "title": "佛头圆相赞",
            "content": "生怕云门打杀伊，韬光晦迹许多时。而今再出头来也，天上人间更是谁。",
            "comment": ""
        },
        {
            "title": "镜智禅师赞",
            "content": "弥天罪犯无门懴，红烂通身世莫医。已是四棱俱塌地，尽教后代乱针锥。",
            "comment": ""
        },
        {
            "title": "医眼",
            "content": "开黑暗门，通向上竅。内外障除，神光独耀。",
            "comment": ""
        },
        {
            "title": "石牛",
            "content": "须弥为骨露织躯，头角峥嵘塞太虚。大地耕翻无寸土，牧童鞭索岂能拘。",
            "comment": ""
        },
        {
            "title": "圆通大士赞",
            "content": "足蹈双莲洒杨柳，面目端严世希有。梵音妙音海潮音，祗这而今谁动口。",
            "comment": ""
        },
        {
            "title": "偈颂八十七首",
            "content": "灵从何从，圣从何起。五通六通，不是不是。今日天宁，如何指示，齐之以礼。",
            "comment": ""
        },
        {
            "title": "颂古四十八首",
            "content": "问处何如答处是亲，几人於此眼生筋。兄呼弟应扬家场面，不属阴阳别是春。",
            "comment": ""
        },
        {
            "title": "大满禅师赞",
            "content": "再出头来满面尘，那堪喜舌兴摇唇。松枯石烂凭谁委，累及痴呆蹈碓人。",
            "comment": ""
        },
        {
            "title": "偈颂八十七首",
            "content": "不动脚头，青云独步。个是寻常行履处，须知更有通霄路。",
            "comment": ""
        },
        {
            "title": "禅宗无门关总颂",
            "content": "大道无门，千羞有路。透得此关，乾坤独步。",
            "comment": ""
        },
        {
            "title": "偈颂八十七首",
            "content": "灵山话月，曹溪指月。寒山比月，从上佛祖，纳尽败阕。",
            "comment": ""
        },
        {
            "title": "颂古四十八首",
            "content": "狮子教儿迷子诀，拟前跳踯早翻身。无端再叙当头著，前箭犹轻后箭深。",
            "comment": ""
        },
        {
            "title": "日本觉心禅人远来炷香请益注诗迅笔赠之",
            "content": "心即是佛即是心，心佛元同亘古今。觉悟古今心是佛，不须向外别追寻。",
            "comment": ""
        },
        {
            "title": "颂古四十八首",
            "content": "瞎却顶门眼，错认定盘星。拚身能舍命，一盲引从盲。",
            "comment": ""
        },
        {
            "title": "颂古四十八首",
            "content": "卷起明明彻太空，太空犹未合吾宗。争似从空都放下，绵绵密密不通风。",
            "comment": ""
        },
        {
            "title": "偈颂八十七首",
            "content": "老来无日民闲，深隐西湖第一山。无奈退庵贤制置，远移公帖入松关。",
            "comment": ""
        },
        {
            "title": "偈颂八十七首",
            "content": "掀翻大地，打破虚空。口吞佛祖，闪蔑宗风。莫笑黄龙无伎俩，熨斗煎茶铫不同。",
            "comment": ""
        },
        {
            "title": "偈颂八十七首",
            "content": "烂柴头，火一团。急著眼，莫颟顸，星在枰兮不在盘。",
            "comment": ""
        },
        {
            "title": "颂古四十八首",
            "content": "出得出不得，渠侬得自由。神头并鬼面，败阙当风流。",
            "comment": ""
        },
        {
            "title": "颂古四十八首",
            "content": "天晴日头出，雨下地上湿。尽情都说了，只恐信不及。",
            "comment": ""
        },
        {
            "title": "偈颂八十七首",
            "content": "目前无法，意在目前。目前荐得，正好吃拳。",
            "comment": ""
        },
        {
            "title": "懒牛",
            "content": "不经南陌兴西阡，犁杷年来怕上肩。弃却栏中肥嫩草，绿杨堤畔饱风烟。",
            "comment": ""
        },
        {
            "title": "颂古四十八首",
            "content": "抬脚踏翻香水海，低头俯视四禅天。一个浑身无处著，{请续一句}。",
            "comment": ""
        },
        {
            "title": "颂古四十八首",
            "content": "拈起竹篦，行杀活令。背触交驰，佛祖乞命。",
            "comment": ""
        },
        {
            "title": "偈颂八十七首",
            "content": "遇家里人，说家里事。一句无私，龙翔凤翥。",
            "comment": ""
        },
        {
            "title": "颂古四十八首",
            "content": "俱胝钝置老天龙，利刃单提勘小童。巨灵抬手无多子，分破华山千万重。",
            "comment": ""
        },
        {
            "title": "孟少保戎装相赞",
            "content": "英雄盖世上将军，洞寇闻风丧胆魂。寸刃不施机莫测，看渠谈笑定乾坤。",
            "comment": ""
        },
        {
            "title": "荐蓆",
            "content": "乱草窠中，打成一片。坐卧寂然，真机顿现。",
            "comment": ""
        },
        {
            "title": "偈颂八十七首",
            "content": "春山叠乱青，春水漾虚碧。寥寥天地间，满眼皆相识。",
            "comment": ""
        },
        {
            "title": "铁壁",
            "content": "巍然一座黑金城，缝罅全无及户扃。堪笑英雄难进步，圣凡到此绝途程。",
            "comment": ""
        },
        {
            "title": "偈颂八十七首",
            "content": "归来一月余日，内外人事已毕。恣意饱饭噇眠，说甚金圈栗棘。分明告报诸禅，直下便须委悉。更若拟议踌躇，照顾脑门霹雳。",
            "comment": ""
        },
        {
            "title": "偈颂八十七首",
            "content": "掣断绳头欲自由，那知定业未容休。再偿拽杷拖犁债，鼓得西法水逆流。",
            "comment": ""
        },
        {
            "title": "裁缝",
            "content": "剪断万丝头，工夫已成片。针劄不入处，为渠通一线。",
            "comment": ""
        },
        {
            "title": "天台四睡赞",
            "content": "既是伏爪藏牙，不用三头六臂。只图梦里惺惺，任疑大虫瞌睡。",
            "comment": ""
        },
        {
            "title": "颂古四十八首",
            "content": "问既一般，答说相似。饭里有砂，泥中有刺。",
            "comment": ""
        },
        {
            "title": "颂古四十八首",
            "content": "突出麻三斤，言亲更不亲。来说是非者，便是是非人。",
            "comment": ""
        },
        {
            "title": "月泉赵寺丞寿像赞",
            "content": "身为皇族，名著南宫，孔孟屋裹，做模打样。释毛室内，谈玄说空。似个般伎俩，半钱不直，又说甚道理三教俱通。从前学解掀翻尽，却于无处立宗风。天龙更为重饶舌，熨斗煎茶铫不同。",
            "comment": ""
        },
        {
            "title": "偈颂八十七首",
            "content": "灵山一会，泥团土块。问讯烧香，和贓捉败。",
            "comment": ""
        },
        {
            "title": "颂古四十八首",
            "content": "言无展事，语不投机。承言者丧，滞句者迷。",
            "comment": ""
        },
        {
            "title": "护国嗣本辰老请赞",
            "content": "法身无相，徒吏形容，本来面目，逼寒虚空，浩荡十方能双化，行看九万自抟风。",
            "comment": ""
        },
        {
            "title": "颂古四十八首",
            "content": "贫似范丹，气如项羽。活计虽无，敢与斗富。",
            "comment": ""
        },
        {
            "title": "舍鞋",
            "content": "验尽脚跟长兴短，个中宽窄已先知。自从蹈著这些子，左右逢原显大机。",
            "comment": ""
        },
        {
            "title": "偈颂八十七首",
            "content": "山围仙垅，水绕佳城。言中有响，句下分明。",
            "comment": ""
        },
        {
            "title": "偈颂八十七首",
            "content": "闹市红尘，入里垂手。缠涉思惟，劈脊便搂。",
            "comment": ""
        },
        {
            "title": "公和尚赞",
            "content": "杖头络索闲家具，应认三朝经岁秋。生向应窠来处异，面皮擘破十三头。因渠达磨枝条布，恼乱春风卒未休。",
            "comment": ""
        },
        {
            "title": "偈颂八十七首",
            "content": "遇缘即宗云从龙，随处作主风从虎，大地撮来无寸土。倒岳倾湫，兴云致雨。",
            "comment": ""
        },
        {
            "title": "护国嗣源辰长请赞",
            "content": "龙休角畔，建古招提。一滴浑无，嗣曹源正派。寸线不挂，付夜半伽梨。成家喜见破家儿。",
            "comment": ""
        },
        {
            "title": "南剑州伏虎岩请师开山请赞",
            "content": "个样村僧，也甚奇怪。身如椰子，胆似天大。蟒蛇窟里安禅，猛虎穴中劄寨。无端于微尘国里，转大法轮，声大法鼓。却向刀山剑树上，成等正觉，弄者一解。/",
            "comment": ""
        },
        {
            "title": "颂古四十八首",
            "content": "赵州若在，倒行此令。夺却刀子，南泉乞命。",
            "comment": ""
        },
        {
            "title": "偈颂八十七首",
            "content": "夫子眼晴，瞿昙巴鼻。不是四六文章，亦非仁义礼智，普请大家齐侧耳。",
            "comment": ""
        },
        {
            "title": "颂古四十八首",
            "content": "不落不昧，两采一赛。不昧不落，千错万错。",
            "comment": ""
        },
        {
            "title": "偈颂八十七首",
            "content": "铜沙锣里满盛油，故国山河在眼头。试向凤凰台上望，长江无日不东流，",
            "comment": ""
        },
        {
            "title": "颂古四十八首",
            "content": "剑刃上行，冰棱上走。不涉阶梯，悬崖撒手。",
            "comment": ""
        },
        {
            "title": "牙药",
            "content": "点著些儿，妙不可述。缠开臭口，验得骨出。",
            "comment": ""
        },
        {
            "title": "偈颂八十七首",
            "content": "一著高一著，一步阔一步。拨转上头关，乾坤全体露。",
            "comment": ""
        },
        {
            "title": "偈颂八十七首",
            "content": "热喝粗拳，佛来也打。临济德山，一时擒下。",
            "comment": ""
        },
        {
            "title": "政黄牛赞",
            "content": "资福从来不识羞，橘皮熟炙逞风流。倚筇懒贤侯不命，又却骑牛更觅牛。",
            "comment": ""
        },
        {
            "title": "颂古四十八首",
            "content": "云月是同，溪山各异。万福万福，是一是二。",
            "comment": ""
        },
        {
            "title": "释宗寿",
            "content": "释宗寿，住无量寺。与释慧开有交，事见《禅宗无门关》附录。",
            "comment": ""
        },
        {
            "title": "偈颂八十七首",
            "content": "三教圣人，同归一理，说理长则。理短则止。虚空无心，墙壁有耳。不涉言诠，单提直指。口缝缠开，不是不是。",
            "comment": ""
        },
        {
            "title": "偈颂八十七首",
            "content": "地黑天昏见得亲，肯随光影弄精魂。老僧拳下死中活，佛与众生一口吞。",
            "comment": ""
        },
        {
            "title": "题黄龙中途眠松",
            "content": "当途偃蹇卧霜枝，仿佛黄龙出洞时。不是渠侬劲小节，看他来者放头低。",
            "comment": ""
        },
        {
            "title": "偈颂八十七首",
            "content": "闹市门头，有事句子。摆手出漳江，全身在里许。",
            "comment": ""
        },
        {
            "title": "偈颂八十七首",
            "content": "燕国当年植福田，身如水月印三千。渠无生死归何处，春早梅华放晓烟。",
            "comment": ""
        },
        {
            "title": "持二十五轮顶弥陀莲叶赞",
            "content": "机输缠转，作者犹迷。顶{左宁右页}一著，独弄单提。自从蹈得这些子，便向风波险处施。",
            "comment": ""
        },
        {
            "title": "偈颂八十七首",
            "content": "八两还是斤，陈年桃核旧时仁。大家出手共提掇，行看丛林气象新。",
            "comment": ""
        },
        {
            "title": "题壁间水波观音",
            "content": "曹源正派喜流传，涓滴浑无浪拍天。任是大悲行手眼，探渠深浅待驴年。",
            "comment": ""
        },
        {
            "title": "退步",
            "content": "未曾移定时，前脚让后脚。只这一步子，谁人蹈得著。",
            "comment": ""
        },
        {
            "title": "颂古四十八首",
            "content": "他弓莫挽，他马莫骑。他非莫辨，他是莫知。",
            "comment": ""
        },
        {
            "title": "六年举无字一日闻齐鼓有省",
            "content": "青天白日一声雷，大地群生眼豁开。万象森罗齐稽首，须弥{左足右孛}跳舞三台。",
            "comment": ""
        },
        {
            "title": "白云法师赞",
            "content": "伟哉大法师，逢难转坚牢。不因登绝顶，争见白云高。",
            "comment": ""
        },
        {
            "title": "郁山主赞",
            "content": "百尺竿头话最亲，一交桥断绝识尘。死中得活珠离蚌，甘作驴前马后人。",
            "comment": ""
        },
        {
            "title": "偈颂八十七首",
            "content": "石跟常有千年润，海眼曾地一日乾。天下苍生待霖雨，不知龙向此间蟠。霹雳一声头角露，倾湫倒岳鼓波澜。",
            "comment": ""
        },
        {
            "title": "偈颂八十七首",
            "content": "日月循环成底事，衲僧切忌眼麻迷。真饶透彻威音外，也落侬家第二要。急荐取，莫迟疑。坐看东君行正令，大鹏一举到天池。",
            "comment": ""
        },
        {
            "title": "颂古四十八首",
            "content": "急流垂钓，贪饵者著。口缝缠开，性命丧却。",
            "comment": ""
        },
        {
            "title": "孟无庵兴师同轴请赞",
            "content": "居士身，比丘相。跷跷骑骑，牢牢攘攘。蓦然觌面相逢，真是无门可向。一拳一喝，双收双放。无庵居士眼无筋，识得这般村和尚。",
            "comment": ""
        },
        {
            "title": "偈颂八十七首",
            "content": "翠岩绝嶮巇，元不涉阶梯。去来无窒碍。珍重洪源湖海众，个中不隔一毫釐。",
            "comment": ""
        },
        {
            "title": "颂古四十八首",
            "content": "重严真社撰，恶毒无尽限。哑却衲僧口，通身迸鬼眼。",
            "comment": ""
        },
        {
            "title": "偈颂八十七首",
            "content": "无门为法门，三关何用立。熟处即难忘，又从这里人。",
            "comment": ""
        },
        {
            "title": "黄龙三关",
            "content": "人人有个生缘，各各透彻机先。那咤析骨还父，五祖岂藉爷缘。",
            "comment": ""
        },
        {
            "title": "偈颂八十七首",
            "content": "元正启祚，万物咸新。衲僧拄杖黑癝{左粦右皮}皴，不属阴阳别是春。",
            "comment": ""
        },
        {
            "title": "偈颂八十七首",
            "content": "山洞昂头角，回山露尾巴。恩承饶舌力，累我受波查。",
            "comment": ""
        },
        {
            "title": "偈颂八十七首",
            "content": "图列千山开画嶂，带围一水绕蓬瀛。脚头未举已先入。不用门前弹指声。",
            "comment": ""
        },
        {
            "title": "偈颂八十七首",
            "content": "信脚行去绝埃尘。信手拈来用得亲。信口道出惊天地，信心悟入独超群。",
            "comment": ""
        },
        {
            "title": "偈颂八十七",
            "content": "平沈大地，高出虚空。释迦弥勒，齐立下风。",
            "comment": ""
        },
        {
            "title": "偈颂八十七首",
            "content": "普贤行愿等三千，正是清明首夏天。要是见大人境界，月明常照御楼前。",
            "comment": ""
        },
        {
            "title": "播大唐辞世偈云",
            "content": "书偈毕跏趺而逝都知王太尉随即敷。",
            "comment": ""
        },
        {
            "title": "辞世偈",
            "content": "虚空不生，虚空不灭。证得虚空，虚空不别。",
            "comment": ""
        },
        {
            "title": "偈颂八十七首",
            "content": "休分廛市与山间，静闹闲忙著眼看。静闹二途俱泯绝。如珠辘轳走金盘。",
            "comment": ""
        },
        {
            "title": "偈颂八十七首",
            "content": "诸方浩浩，举古明今。送人上树，不是好心。",
            "comment": ""
        },
        {
            "title": "帐子",
            "content": "缠得当阳一线通，全彰大用显家风。直绕鼻孔辽天汉，未免从头被罩笼。",
            "comment": ""
        },
        {
            "title": "偈颂八十七首",
            "content": "山前麦熟已知云，觌面当机为指陈。蓦地一番梅雨过，青山洗出画图新。",
            "comment": ""
        },
        {
            "title": "总轴罗汉",
            "content": "洞寇都卢十八头，千妖百怪逞风流。人间天上称尊汉，总被无门一握收。",
            "comment": ""
        },
        {
            "title": "请行新桥",
            "content": "云根架就笑谈中，凡圣召集一路通。个个脚跟亲蹈著，人人足下起清风。不似天台滑石，半巇半嶮。胜如赵州略彴，度马度驴，虽然欲行千里，要知一步为初。从兹不用步题柱，来往都乘驷马车。",
            "comment": ""
        },
        {
            "title": "偈颂八十七首",
            "content": "针芥相投，体用俱全。衲僧门下，十万八千。",
            "comment": ""
        },
        {
            "title": "偈颂八十七首",
            "content": "名高不用镌顽石，路上行人口是碑。大宋正传天子令，直教诸国竖降旗。",
            "comment": ""
        },
        {
            "title": "颂古四十八首",
            "content": "路逢达道人，不将语默对。拦腮劈面拳，直下会便会。",
            "comment": ""
        },
        {
            "title": "法孙天龙长老思贤请赞",
            "content": "咄这村僧，百拙千丑。用处颟顸，举止磔斗。秉恶毒钳鎚，碎情尘窠臼。佛祖饮气吞声，魔外望风拱手。有时汉语胡言，总当谈玄说妙。有时把拍板门槌，唱云门曲合胡笳调。有时指圆觉场作牛栏，有时唤普光殿为马厩。如斯孟浪为人，钝置月林之后。",
            "comment": ""
        },
        {
            "title": "颂古四十八首",
            "content": "一念普观无量劫，无量劫即是如今。如今觑破个一念，觑破如今觑底人。",
            "comment": ""
        },
        {
            "title": "庞居士赞",
            "content": "平欺马祖，下祝诸方。生涯荡却，今古无双。不兴万法为侣，一口吸尽西江。",
            "comment": ""
        },
        {
            "title": "圆觉会",
            "content": "十二呆郎欲决疑，瞿昙嚼饭喂婴儿。若教知有衲僧事，终不人前鼓口皮。",
            "comment": ""
        },
        {
            "title": "偈颂八十七首",
            "content": "茅庵草舍住山深，无奈檀那错访寻。了却先师未了底，恶声从此满丛林。",
            "comment": ""
        },
        {
            "title": "履齐枢钧容赞",
            "content": "湘水之清，昆玉之洁。和气如春，忠心如铁。储风月之精。禀松篁之节。真廊庙楷模，行佛祖途辙。裴李稣黄总不如，柱石明堂渠迥别。",
            "comment": ""
        },
        {
            "title": "颂古四十八首",
            "content": "机轮转处，达者犹迷。四维上下，南北东西。",
            "comment": ""
        },
        {
            "title": "颂古四十八首",
            "content": "痴人面前，不可说梦。胡子无须，惺惺添懵。",
            "comment": ""
        },
        {
            "title": "颂古四十八首",
            "content": "不露风骨句，未语先分付。进步口喃喃，知君大冈措。",
            "comment": ""
        },
        {
            "title": "趟资政号节齐",
            "content": "著鞭占得地头宽，高节心空立处端，多向渭川烟外望，这边风月少人看。",
            "comment": ""
        },
        {
            "title": "徒弟普山请赞",
            "content": "头发篷松，耳轮卓朔。踞坐当轩，权衡在握。任你德山临济棒喝交驰，到他面前一点用不著。",
            "comment": ""
        },
        {
            "title": "颂古四十八首",
            "content": "路逢剑客须呈，不遇诗人莫献。逢人且说三分，未可全施一片。",
            "comment": ""
        },
        {
            "title": "偈颂八十七首",
            "content": "薰风自南来，殿阁生微凉。百年浑似醉，三万六千场。休拟议，莫思量。锦鳞一跃化龙去，无限痴人戽夜塘。",
            "comment": ""
        },
        {
            "title": "针筒",
            "content": "函盖乾坤气量周，铜晴岁眼一齐取。岁多利脑尖锋者，到此如何敢出头。",
            "comment": ""
        },
        {
            "title": "偈颂八十七首",
            "content": "兜率未离尘满面，王宫缠降垢通身。儿孙纵有沧浪水，洗到驴年也不清。",
            "comment": ""
        },
        {
            "title": "偈颂八十七首",
            "content": "殿里底是什么，千百化身无处讨。礼拜烧香，不勘自破。",
            "comment": ""
        },
        {
            "title": "偈颂八十七首",
            "content": "死心室内，移身移步。日日香灯，朝朝话堕。稽首齐安王，铁蛇横大道。",
            "comment": ""
        },
        {
            "title": "偈颂八十七首",
            "content": "礼拜即是，不礼即是。黄面瞿云，在我脚底。",
            "comment": ""
        },
        {
            "title": "偈颂八十七首",
            "content": "参禅要真实，真造无疑地。闻非未必非，说是未必是。黄龙设三关，曹洞列五位。坐断主人公，且不落第二。",
            "comment": ""
        },
        {
            "title": "颂古四十八首",
            "content": "扬下笊篱并木杓，当阳一空绝周遮。百丈重关拦不住，脚尖趯出佛如麻。",
            "comment": ""
        },
        {
            "title": "偈颂八十七首",
            "content": "天阴性地昏，日出心光耀。柱杖笑呵呵，禅{左爿右木}也{左足右孛}跳。管甚岁余闰，一任月大小。淈{左氵右盾}几春秋，用处非常峭。可怜五十三知识，未曾梦见顶门竅。",
            "comment": ""
        },
        {
            "title": "偈颂八十七首",
            "content": "一镞破三关，坐断江西路。佛祖到头俱冈措，至竟全凭这一步。",
            "comment": ""
        },
        {
            "title": "偈颂八十七首",
            "content": "黄龙结制没规绳，超过诸主半月程。莫怪七颠并八倒，大家日午打三更。",
            "comment": ""
        },
        {
            "title": "徒弟普显请赞",
            "content": "形如枯木倚岩隈，不拟天庭降蛰雷。忽遇东君行正令，昙华独头一枝开。",
            "comment": ""
        },
        {
            "title": "对月了残经赞",
            "content": "始见些儿光影，要了未后一段。若是无门拳头，不打这般钝汉。",
            "comment": ""
        },
        {
            "title": "大鉴禅师赞",
            "content": "菩堤无树镜非台，臭门分明鬼擘开。幸是卖柴无事獠，刚然惹得一身灾。",
            "comment": ""
        },
        {
            "title": "达磨茎芦赞",
            "content": "脚下茎芦，到岸也未。随流入流，浮逼逼地。",
            "comment": ""
        },
        {
            "title": "大医禅师赞",
            "content": "坚辞凤阙紫泥诏，玷辱宗风个古锥。坐断双峰无寸草，爱松留得碍人枝。",
            "comment": ""
        },
        {
            "title": "偈颂八十七首",
            "content": "独弄单提向上机，机前荐得早迟疑。相逢觌面凭谁委，父子虽亲各不知。",
            "comment": ""
        },
        {
            "title": "颂古四十八首",
            "content": "未举步时先已到，未动舌时先说了。直饶著著在机先，更须知有向上竅。",
            "comment": ""
        },
        {
            "title": "偈颂八十七首",
            "content": "昔年曾向山中去，千手大悲拦不住。今朝又向山中来，优昙华向半天开。",
            "comment": ""
        },
        {
            "title": "偈颂八十七首",
            "content": "稽首老瞿昙，担头人闹蓝。米香三拜了，天上与人间。",
            "comment": ""
        },
        {
            "title": "骑虎丰干赞",
            "content": "忙忙业识老丰干，鼓舌摇唇总自瞒。从踞虎头取虎尾，衲僧门下管窥斑。",
            "comment": ""
        },
        {
            "title": "接待",
            "content": "洋铜汗羹，热铁丸饭。滴粒缠沾，通身腐烂。",
            "comment": ""
        },
        {
            "title": "偈颂八十七首",
            "content": "烈焰亘天，洪涛辊底。眨上眉毛，剑去久矣。",
            "comment": ""
        },
        {
            "title": "偈颂八十七首",
            "content": "昨日去年去，今朝今岁来。去年去不去，今岁来不来。",
            "comment": ""
        },
        {
            "title": "偈颂二首",
            "content": "黄龙结制不寻常，只用阎罗断命方，生铁一团红晏下，死中再活获清凉。",
            "comment": ""
        },
        {
            "title": "颂古四十八首",
            "content": "狗子佛性，全提正令。缠涉有无，丧身失命。",
            "comment": ""
        },
        {
            "title": "偈颂八十七首",
            "content": "开炉半月，火种全无。冷灰豆爆，惊动江湖。",
            "comment": ""
        },
        {
            "title": "偈颂八十七首",
            "content": "咄这乾屎橛，生来太妖孽。堪笑老云门。一棒打不杀。",
            "comment": ""
        },
        {
            "title": "无际",
            "content": "祖翁田地没凭据，争许时人取次量。但见寥寥成一片，不知何处是封疆。",
            "comment": ""
        },
        {
            "title": "偈颂八十七首",
            "content": "今朝三月初十，击鼓禅徒毕集。欲知时节因缘，雨落阶头便湿。会即各自归堂，不地何劳久立。",
            "comment": ""
        },
        {
            "title": "颂古四十八首",
            "content": "识得最初句，便会末后句。末后下最初，不是者一句。",
            "comment": ""
        }
    ]
}