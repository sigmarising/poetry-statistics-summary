{
    "dynasty": "宋",
    "author": "刘清之",
    "poems": [
        {
            "title": "鹧鸪天",
            "content": "柳色青青罩翠烟。花光灼灼映临川。欲知窈窕呈祥日，恰近清明淑景天。浮瑞霭，庆真仙。不须男女祝椿年。异时早约西王母，剩折蟠桃荐寿筵。",
            "comment": ""
        },
        {
            "title": "青玉案",
            "content": "江南十月春风早。见枝上、梅英小。爱日初升清雾晓。绣筵中启，星图高挂，膝下斑衣绕。今年献寿多欢笑。弄玉新将二雏好。此曲尊前何所祷。十分康乐，十分强健，一树庄椿老。",
            "comment": ""
        }
    ]
}