{
    "dynasty": "宋",
    "author": "叶元素",
    "poems": [
        {
            "title": "自赞",
            "content": "心事茫然两鬓斑，十年空走利名关。算来只合苔矶坐，钓不得鱼犹得閒。",
            "comment": ""
        },
        {
            "title": "山寺",
            "content": "一树桃花一半空，不堪狼籍梵王宫。山僧手把青鸾尾，背却东风扫落红。",
            "comment": ""
        },
        {
            "title": "送友人从军",
            "content": "斗酒不为薄，饯君千里行。时危见豪杰，年少易功名。旗影龙蛇动，甲光霜雪明。天山三箭定，不请羽林兵。",
            "comment": ""
        },
        {
            "title": "绝句",
            "content": "家住夕阳江上村，一湾流水护柴门。种来松树高于屋，借与春禽养子孙。",
            "comment": ""
        },
        {
            "title": "留宿山家",
            "content": "山翁留我宿，行倦看群捷。黄□满山落，白猿终夜啼。枕边千里梦，窗外一声鸡。明日登程去，何村日又西。",
            "comment": ""
        },
        {
            "title": "渔家杂兴",
            "content": "鸣榔声里过吴松，月似银盘贴水中。纲得锦鳞鱼数尾，岂无一尾是蛟龙。",
            "comment": ""
        }
    ]
}