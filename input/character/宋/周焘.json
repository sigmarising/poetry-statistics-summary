{
    "dynasty": "宋",
    "author": "周焘",
    "poems": [
        {
            "title": "题罗汉院小阁",
            "content": "匹马招提晚憩鞍，前村箫鼓饯余寒。谁知小阁栏干曲，却得梅花正面看。",
            "comment": ""
        },
        {
            "title": "再宿次前韵",
            "content": "重来端复解征鞍，清夜溪风六月寒。欲写经行二年事，平林须入画图看。",
            "comment": ""
        },
        {
            "title": "和吴拭暑雪轩",
            "content": "崇台穷石照，气味乐偷间。南陆朱明驭，西阑白雪山。茶瓯回舌本，尘尾落谈间。欲缀风烟句，弥高不可攀。",
            "comment": ""
        },
        {
            "title": "游天竺观激水",
            "content": "拳石耆婆色两青，竹龙驱水转山鸣。夜深不见跳珠碎，疑是檐间滴雨声。",
            "comment": ""
        },
        {
            "title": "合江亭",
            "content": "共思赤脚踏层冰，聊适江皋兴自清。昨夜雨云驱浊暑，晓来烟水快新晴。山疑九叠张云势，滩激千岩落布声。巾履从来在丘壑，愿陪间日此间行。却暑追随水上亭，东郊乘晓戴残星。余歌咽筦来幽浦，薄雾疏烟入画舲。兴发江湖驰象魏，情钟原湿咏飞令。故溪何日垂纶去，天天末遥岑寸寸青。",
            "comment": ""
        },
        {
            "title": "诗一首",
            "content": "东山蜡屣坏车轮，小草青知山外春。园柳鸣禽唤幽梦，惠连诗句更何人。",
            "comment": ""
        }
    ]
}