{
    "dynasty": "宋",
    "author": "王休",
    "poems": [
        {
            "title": "游普济寺",
            "content": "排险凌空入磴斜，参差金碧倚烟霞。一山门里分三刹，万柳湖边带几家。世人无人吞粟棘，国中有佛吐莲花。凭栏凝望遥天表，数点青山似乱鸦。",
            "comment": ""
        },
        {
            "title": "过董叔达故居",
            "content": "短石拂荒阡，诵君孝行全。甘泉潜易地，至德上通天。明诏再三下，承欢八十年。草堂遗址在，溪水绕涓涓。",
            "comment": ""
        }
    ]
}