{
    "dynasty": "宋",
    "author": "释祖珠",
    "poems": [
        {
            "title": "偈三首",
            "content": "玉露垂青草，金凤动白蘋。一声寒雁叫，唤起未惶人。",
            "comment": ""
        },
        {
            "title": "题出山相",
            "content": "半夜逾城往雪山，龙楼凤阁绝跻攀。如今辊出草窠里，一个闲人天地间。",
            "comment": ""
        },
        {
            "title": "偈三首",
            "content": "机前一句子，用处不留情。如撞幢子弩，箭箭中红心。",
            "comment": ""
        },
        {
            "title": "偈三首",
            "content": "不是心，不是佛，不是物。沥尽野狐涎，趯翻山鬼窟。平田浅草里，露出焦尾大虫。太虚寥廓中，放出辽天俊鹘。阿呵呵，露风骨。等闲拈出从人前，毕竟分明是何物。",
            "comment": ""
        },
        {
            "title": "自赞",
            "content": "月色照幽谷，泉声落断崖。水光山色里，一块烂枯柴。",
            "comment": ""
        }
    ]
}