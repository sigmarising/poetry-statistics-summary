{
    "dynasty": "宋",
    "author": "鲁訔",
    "poems": [
        {
            "title": "观武侯阵图",
            "content": "西川汉鼎倚纶巾，翠石累累作阵新。一夜扫云惊虎旅，九天飞雨泣龙鳞。当年已落中原胆，今日犹怜故国身。曾踏斜阳看旧垒，英雄千古只伊人。",
            "comment": ""
        },
        {
            "title": "咏才德",
            "content": "韵如风蝉蜕尘垢，气如春容在杨柳。风流翰墨俱细事，自是吾家道门友。",
            "comment": ""
        },
        {
            "title": "满庭芳",
            "content": "坐啸蓬宫，移旌天府，往来三岛十洲。况瑞霭当年，初下琼楼。自是长生伴侣，那堪更河润神州。人争叹，威名福寿，衮衮压潮头。金瓯。须满泛，天厨禁脔，相酝□□。□□□□日，此会风流。正是湖山春媚，千秋岁、□□民猷。还知道，金瓯未拜，先拜富民侯。",
            "comment": ""
        },
        {
            "title": "春词",
            "content": "叠颖丛条以欲流，午阴浓处听鸣鸠。儿童赌罢榆钱去，狼藉春风漫不收。",
            "comment": ""
        }
    ]
}