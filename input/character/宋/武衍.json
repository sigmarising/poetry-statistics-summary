{
    "dynasty": "宋",
    "author": "武衍",
    "poems": [
        {
            "title": "蜡梅",
            "content": "磬口檀心紫晕重，繁香微泄绣帘风。照花休用添红烛，却怕轻明暖易融。",
            "comment": ""
        },
        {
            "title": "春日湖上",
            "content": "花外垂杨阅四朝，东风依旧绿条条。当年盛事人犹说，二殿龙舟泊画桥。",
            "comment": ""
        },
        {
            "title": "立秋夕",
            "content": "水花香弄晚风清，閒立梧桐看月生。夜漏向深秋始觉，一天星湿露华明。",
            "comment": ""
        },
        {
            "title": "边烽既息穑事告登歌以五十六字用和击壤",
            "content": "见说边头事已宁，捷书复得寿春城。从来方面多豪杰，均与朝廷击重轻。枣实虽红休北雇，稻花垂白近西成。民无饥色添欢色，气象方才似太平。",
            "comment": ""
        },
        {
            "title": "寓京口四首答汤菊庄兼简分司郑料院·北固亭",
            "content": "三生结得润人缘，卮酒时来暖客毡。北固儿童虽不识，也缘巾屦过山名。",
            "comment": "【注释】【原题】：寓京口四首答汤菊庄兼简分司郑料院·北固亭口占"
        },
        {
            "title": "枫桥道中",
            "content": "路接官河柳行斜，蹇驴冲暑憩田家。雨余天迥云生叶，日午风轻稻放花。襏襫已悬黄犊睡，桔槔不动绿阴遮。老翁相见如相识，命坐藜床自析瓜。",
            "comment": ""
        },
        {
            "title": "柳枝词",
            "content": "灵和殿里最风流，三月飞花满御楼。换得玉人眉样巧，一春浑不下帘钩。",
            "comment": ""
        },
        {
            "title": "老宫人",
            "content": "宝髻无光玉貌昏，悲歌空感旧承恩。君王喜问先朝事，时许车儿到殿门。",
            "comment": ""
        },
        {
            "title": "书画扇",
            "content": "双成午夜约飞玉，齐驾经鸾看月明。缥缈碧云归去晓，洞天霜冷玉箫清。",
            "comment": ""
        },
        {
            "title": "清明湖上",
            "content": "榆火初传禁漏残，满城和气在湖山。接天杨柳风烟里，照水桃花图画閒。旧路人穿新路去，长桥船出断桥还。吾皇应喜民胥乐，岁许西门入夜关。",
            "comment": ""
        },
        {
            "title": "湖边",
            "content": "日日湖边上小车，要寻红紫醉年华。东风合与春料理，忍把轻寒瘦杏花。",
            "comment": ""
        },
        {
            "title": "送客之润赴时贵约",
            "content": "折柳亭边未问津，江山先入梦来频。漕渠水足新逢雨，客路风光恰是春。莫论孙刘悲既往，原言宾主乐相亲。曾留短绝题多景，君到应须为拂尘。",
            "comment": ""
        },
        {
            "title": "秋夕清汎",
            "content": "弄月吹箫过石湖，冷香摇荡碧芙蕖。贪寻旧日鸥边宿，露湿船头数轴书。",
            "comment": ""
        },
        {
            "title": "开元广寒词",
            "content": "桂华珠殿水精楼，柘袖笼香乙夜游。飞下银桥人不觉，月明三十六宫秋。",
            "comment": ""
        },
        {
            "title": "采桑曲",
            "content": "道是蚕忙未是忙，日长犹得事梳妆。罗敷有语何曾解，倚树偷窥马上郎。",
            "comment": ""
        },
        {
            "title": "七夕",
            "content": "金鍼插竝玉搔头，月落河倾尚倚楼。细认双星还自感，别离同是一般愁。",
            "comment": ""
        },
        {
            "title": "次韵答菊庄汤伯起",
            "content": "数弓蔬地一方池，吾爱吾庐只自知。芦碧补交杨柳缺，柽红搀上藕花迟。翠阴围合疑无日，涼意萧骚剩有诗。君欲重来须更待，嫩烟浮动晚晴时。",
            "comment": ""
        },
        {
            "title": "寓京口四首答汤菊庄兼简分司郑料院·甘露寺",
            "content": "二雄曾向此般还，鼎立功名各未安。留得坐时顽石在，至今人尚说曹瞒。",
            "comment": "【注释】【原题】：寓京口四首答汤菊庄兼简分司郑料院·甘露寺很石"
        },
        {
            "title": "韩干照夜白",
            "content": "八尺{左马右昂}龙雪到蹄，阿瞒骑罢阿环骑。绝怜千古房星魄，不风明时见乱时。",
            "comment": ""
        },
        {
            "title": "恭谢庆成诗十阕",
            "content": "礼成列圣宴群工，浩荡春风到竹宫。传旨簪花俄侣锦，信知天子是天公。",
            "comment": ""
        },
        {
            "title": "明妃曲",
            "content": "中国无人虏肆轻，六宫挥泪别倾城。当时谁议诛延寿，益重君王好色名。",
            "comment": ""
        },
        {
            "title": "虚皇坛月下闻笙",
            "content": "何人吹动玉笙攒，天阔风高桂殿寒。聋轧五云飞不去，夜深和鹤落瑶坛。",
            "comment": ""
        },
        {
            "title": "宜永观雨",
            "content": "池上泠泠过雨声，绿荷风走万珠明。天公示欲从群望，和了晚涼俄便晴。",
            "comment": ""
        },
        {
            "title": "芦笋",
            "content": "春风荻渚暗潮平，紫绿尖新嫩茁生。带水掐来随手脆，櫂船归去满篝轻。竹根稚子难专美，涧底香芹可配羹。风味只应渔舍占，玉盘空厌五侯鲭。",
            "comment": ""
        },
        {
            "title": "游吴门同乐园疥池光亭壁呈使君张都承",
            "content": "一城和气万家春，金碧楼台处处新。太守不孤同乐意，木兰堂上看游人。",
            "comment": ""
        },
        {
            "title": "宫词",
            "content": "梨花风动玉阑香，春色沈沈锁建间。唯有落红官不禁，尽教飞舞出宫墙。",
            "comment": ""
        },
        {
            "title": "岁在丁亥郊禋礼成皇帝登门肆赦获睹盛典恭成",
            "content": "阊阖煌煌辟晓云，千官鹄立望严宸。鹤书飞下珠檐峻，雉扇分开玉座新。山寿声中团喜气，钧天奏处隔香尘。明王盛事民何幸，三载恩宽四海春。",
            "comment": "【注释】【原题】：岁在丁亥郊禋礼成皇帝登门肆赦获睹盛典恭成口号"
        },
        {
            "title": "刘后村被召",
            "content": "衔上官虽显，吟边兴不衰。细评南岳稿，远过后山诗。才大人多忌，名高士素知。瓣香吾敢后，幸见召环时。",
            "comment": ""
        },
        {
            "title": "杏花",
            "content": "柳店春风酒旆斜，紫绡团萼数枝花。香肌元是多丰腻，错把红梅看作他。",
            "comment": ""
        },
        {
            "title": "韩干照夜白",
            "content": "振金喷玉出天闲，几向骊宫骤月还。脱使干生天宝后，画图那得到人閒。",
            "comment": ""
        },
        {
            "title": "春日舟中书所见",
            "content": "共外风来夹腻香，片云谁遣下巫阳。不须囘首频相雇，彼此伤春易断肠。",
            "comment": ""
        },
        {
            "title": "悼戴式之",
            "content": "四海诗人说石屏，一时知己尽公卿。家传衣钵生无愧，气挟江湖老更清。重感慨时多比兴，最瑰奇处是歌行。九原不作空遗稿，三些吟魂泪为倾。",
            "comment": ""
        },
        {
            "title": "老将",
            "content": "几囘梦里到边陲，马上犹能磨战旗。弹泪对人偏爱说，建炎随驾渡江时。",
            "comment": ""
        },
        {
            "title": "正元二日与菊庄汤伯起归隐陈鸿甫汎舟湖上二",
            "content": "櫂转逋山舣落晖，春风深锁恨依依。松间一鹤俄飞起，疑是先生出未归。",
            "comment": "【注释】【原题】：正元二日与菊庄汤伯起归隐陈鸿甫汎舟湖上二首"
        },
        {
            "title": "立春",
            "content": "蓼滴辛盘色斗鲜，已将春到酒尊前。金幡不用吴娃祝，自唱新词插鬓边。",
            "comment": ""
        },
        {
            "title": "恭谢庆成诗十阕",
            "content": "士庶重重间绮罗，霁光熏作小春和。御街两行瞻天表，比似前回人更多。",
            "comment": ""
        },
        {
            "title": "贵游",
            "content": "钿车辘辘辗芳尘，步幢香移一片春。花下玉盘行禁脔，御前宣劝到湖滨。",
            "comment": ""
        },
        {
            "title": "雪中登垂虹亭",
            "content": "投箠江边雪满头，玉虹千尺要诗酬。诗成上马谁同说，说似亭前两白鸥。",
            "comment": ""
        },
        {
            "title": "恭谢庆成诗十阕",
            "content": "麝蜡笼纱粲玉阶，珠栊齐撤九门开。一天星斗明如月，法驾徐擎出殿来。",
            "comment": ""
        },
        {
            "title": "郊居纪实",
            "content": "既安能适复何疑，小筑重营即旧规。狡兔反为三窟累，鹪鹩终遂一枝期。种成水际芙蓉径，凿得亭前菡萏池。客有可人尊有酒，四时风月总相宜。",
            "comment": ""
        },
        {
            "title": "宫词",
            "content": "牡丹春御正稼华，有旨今年不赏花。剪落金盘三百朵，内批分赐近臣家。",
            "comment": ""
        },
        {
            "title": "尝葡萄",
            "content": "压架骈枝露颗圆，水精落落照晴轩。微酸自是江南种，尚忍因渠说太原。",
            "comment": ""
        },
        {
            "title": "枕边",
            "content": "枕边清坐散余酲，惨淡西窗月半明。燕子梦囘帘未卷，楝花风信晓寒轻。",
            "comment": ""
        },
        {
            "title": "小院",
            "content": "小院秋声动碧梧，疯然涼思满蘧篨。年来懒结青镫伴，却课儿曹读夜书。",
            "comment": ""
        },
        {
            "title": "恭谢庆成诗十阕",
            "content": "染罗彫草斡天机，簇戴工夫斗出奇。唯有近臣恩数异，尚方别赐细栾枝。",
            "comment": ""
        },
        {
            "title": "长桥月夕",
            "content": "卷来沧海黄银浪，飞出层云白玉团。千古垂虹奇绝处，独凭三百赤阑干。",
            "comment": ""
        },
        {
            "title": "正元二日与菊庄汤伯起归隐陈鸿甫汎舟湖上二",
            "content": "春云漠漠雨疏疏，小{左舟右定}冲烟入画图。除却淡妆浓抹句，更将何语说西湖。",
            "comment": "【注释】【原题】：正元二日与菊庄汤伯起归隐陈鸿甫汎舟湖上二首"
        },
        {
            "title": "别燕",
            "content": "宝墨烟云邈，金风庭户秋。有雏堪作伴，无计若为留。谨勿沾鲸浪，应须避蜃楼。裁诗聊寄远，烦慰玉只愁。",
            "comment": ""
        },
        {
            "title": "阳复",
            "content": "一变阳爻七日初，窗閒测影弄徐徐。不知曾未添宫线，但觉多翻数叶书。",
            "comment": ""
        },
        {
            "title": "阮客",
            "content": "粉靥娇春掌上轻，玉琴声里见深情。花边临别重回首，犹恐丝弦说未明。",
            "comment": ""
        },
        {
            "title": "恭谢庆成诗十阕",
            "content": "二载明禋帝意专，瓣香盍谢祖宗前。原前盛典从头数，绍述应须亿万年。",
            "comment": ""
        },
        {
            "title": "老宫人",
            "content": "侍辇观花上苑春，太皇宣索凤笙频。如今犹记当时曲，对谱閒教小内人。",
            "comment": ""
        },
        {
            "title": "寻昔游",
            "content": "碧水青山旧路迷，刘郎怊怅阮郎悲。仙桃一别人间去，洞里春风自四时。",
            "comment": ""
        },
        {
            "title": "睡觉",
            "content": "睡觉东风忽惘然，起翻云母续炉烟。半醒不醉宿酲思，欲雨又晴寒食天。春草池塘诗梦里，梨花庭院酒尊前。谁怜倦客长安市，节物惊心忆旧年。",
            "comment": ""
        },
        {
            "title": "九日",
            "content": "倒尽鸱珍酒更沽，西风吹兴渺江湖。客中剩喜身强健，岁岁秋香看紫萸。",
            "comment": ""
        },
        {
            "title": "孤山访梅不遇简知己",
            "content": "结客寻春过旧隄，雪香云冷锁双扉。隔墙应是梅花，敝却貂裘尚未归。",
            "comment": ""
        },
        {
            "title": "新雁",
            "content": "塞月程程远，星河字字疎。不眠沙外不，恐湿足间书。倦翮支风去，悲声落枕初。秋清人易感，政自不关渠。",
            "comment": ""
        },
        {
            "title": "重访西湖旧游",
            "content": "西风吹晓凤城开，桂子香中信马来。十载不行湖上路，知它添了几楼台。",
            "comment": ""
        },
        {
            "title": "寄汤伯起",
            "content": "徙家城市去，不为故人留。种菊应无地，观山合起楼。别来通讯少，春至作诗不。池上双柽绿，孤吟我正愁。",
            "comment": ""
        },
        {
            "title": "春日湖上",
            "content": "拆桐花上雨初乾，寒食游人尽出关。一片湖边春富贵，断桥船簇夕阳间。",
            "comment": ""
        },
        {
            "title": "蜡梅",
            "content": "赋得姿容类至中，哨枝宿叶又春风。品题虽入江梅谱，可惜名同韵不同。",
            "comment": ""
        },
        {
            "title": "双鹭",
            "content": "谁惊双鹭起苹汀，蹵裂玻瓈细有声。飞入白云浑不辨，碧山横处忽分明。",
            "comment": ""
        },
        {
            "title": "送友人赴长沙酒官",
            "content": "老枫残月晓江滨，送客归来又送君。愁滴离声三叠泪，眼穿行色万重云。过湘应取离骚续，到邑终期课最闻。莫为西班羞薄宦，要思先世立殊动。",
            "comment": ""
        },
        {
            "title": "宿吕城舟中",
            "content": "古堞遗踪何处寻，断烟残日意沈沈。飞湍过闸风雷怒，峭岸如山草木深。灯火邻船喧客枕，江天漂梗碎乡心。明朝沽酒析丰市，怊怅无人伴苦吟。",
            "comment": ""
        },
        {
            "title": "小游仟词",
            "content": "天风吹上碧嶙峋，鸾鹤声清草木薰。金阙玉楼行欲遍，却携明月出红云。",
            "comment": ""
        },
        {
            "title": "送蕙坡赵富阳赴高邮元幕见次",
            "content": "相逢客里便相叹，握手真能出肺肝。买得酒尊曾共酌，带来诗卷每容看。旧闻游宦多知己，今喜公朝与好官。一片淮云千里月，觐圭何日入长安。",
            "comment": ""
        },
        {
            "title": "湖亭席上",
            "content": "寒食梨花月，新晴杨柳风。愁融山色里，兴极酒杯中。绿发日夜变，青春今古同。忍教行乐处，容易夕阳红。",
            "comment": ""
        },
        {
            "title": "晴丝",
            "content": "何处飞来缭碧空，敲吟终日费形容。榑桑老趼抽纤纬，星殿残机剪素茸。蓦忽带归帘外燕，等閒惹住柳边蜂。风柔日薄楼台晚，一缕低垂力正慵。",
            "comment": ""
        },
        {
            "title": "恭谢庆成诗十阕",
            "content": "宫监推帘探晓星，景阳钟动已妆成。凤舆陆续衔车马，黄道香浓尾驾行。",
            "comment": ""
        },
        {
            "title": "尖送云友归行都",
            "content": "落落奇男子，长年走客尘。白身无寸禄，青眼欠高人。病为思诗苦，贫缘立行真。片雷留不住，归醉洛阳春。",
            "comment": ""
        },
        {
            "title": "榴花",
            "content": "蹙蹙生红露滴珠，薰风涼幌晓妆初。折来戴杂频拈看，应讶罗裙色不如。",
            "comment": ""
        },
        {
            "title": "秋夕过松陵",
            "content": "月冷江空夜气浓，桂行飞下广庭风。不知何处神仙过，鹤唳数声烟霭中。",
            "comment": ""
        },
        {
            "title": "癖",
            "content": "剩欲收神省费心，三生痴癖本来深。典衣寻访晋朝画，折简借观雷氏琴。帖字逼真尝细搨，诗联敲稳每长吟。镜中一笑成何事，鬓影秋丝日见侵。",
            "comment": ""
        },
        {
            "title": "书吴江塔院水月",
            "content": "叠叠沧波隔乱山，白鸥飞去复飞还。吟边好思无多子，只在孤舟落照间。",
            "comment": ""
        },
        {
            "title": "湖亭席上赠商素",
            "content": "一曲春风已擅场，浅颦低啭更传觞。令人忆杀香山老，旧日玲珑也姓商。",
            "comment": ""
        },
        {
            "title": "谢曹东甽跋吟卷",
            "content": "十年湖海仰师儒，八斗衣传子建余。袖里有诗须印证，句中无眼定趦趄。吹香玉唾清如许，刮膜金篦病已除。媪扇何曾求贵重，等閒中得会稽书。",
            "comment": ""
        },
        {
            "title": "恭谢庆成诗十阕",
            "content": "宫前仪卫尚般还，花里声传午漏残。见说御园才放水，圣心游泳正观澜。",
            "comment": ""
        },
        {
            "title": "寄吴德章签判",
            "content": "莫转朱弦轸，知音世不悭。吟情清似水，壮志屹於山。自入乡关去，相思云树间。春风吹五叶，早趁春英班。",
            "comment": ""
        },
        {
            "title": "示舵师",
            "content": "不拘早晚过长桥，要泊桥边踏巨鳌。无月色时方得睡，有梅花处必停篙。不逢水活鱼休买，才见溪清米便淘。到得旗亭须报我，落帆相与醉村醪。",
            "comment": ""
        },
        {
            "title": "雁奴",
            "content": "断沙残汐葑田枯，寂历寒烟卧雁奴。飞起不知何处落，数声蓦忽隔黄芦。",
            "comment": ""
        },
        {
            "title": "春日舟中书所见",
            "content": "翠峰斜倚侧金翘，罗带萦红罥碧桃。应是春愁禁不得，东风深院粉墙高。",
            "comment": ""
        },
        {
            "title": "病目",
            "content": "病目医治两睫宽，迎风犹苦泪漫漫。水边望月虽无碍，灯下观书便觉难。索句每防愁人肾，好杯多是热归肝。法当着意收神观，不用金篦久自安。",
            "comment": ""
        },
        {
            "title": "闻角呈宗谕方蕙岩",
            "content": "晓角吹愁客梦寒，一声声落曲屏閒。吴儿可杀无风味，老却梅花只当閒。",
            "comment": ""
        },
        {
            "title": "宫思",
            "content": "当时十五正娇妍，选入宫中二十年。谁料只今三十五，舞鞾示蹋玉阶前。",
            "comment": ""
        },
        {
            "title": "京口策应戍将归营",
            "content": "老矣犹征调，新从淮上归。尽知边境事，曾妥寿春围。腥血封刀匣，黄沙渍铁衣。奏功均得赏，沽酒醉斜晖。",
            "comment": ""
        },
        {
            "title": "莺",
            "content": "柳外飞来恰弄声，瞥然流去一梭轻。分明啼断春愁处，风不惊花午院晴。",
            "comment": ""
        },
        {
            "title": "寓京口四首答汤菊庄兼简分司郑料院·鹘山",
            "content": "屹然孤石藓痕青，千古江湍洗不平。苍鹘飞来复飞去，不知身为此山名。",
            "comment": ""
        },
        {
            "title": "哀魏方泉",
            "content": "每见中吴士，多称太守贤。一毫无暴政，千里乐丰年。心醉西楼月，身飞北阙天。那知人事异，梦绝柳桥边。",
            "comment": ""
        },
        {
            "title": "恭谢庆成诗十阕",
            "content": "大官宣劝礼优宽，中殿刀嫔各尽欢。和气满城天色好，不妨直际晚回銮。",
            "comment": ""
        },
        {
            "title": "恭谢庆成诗十阕",
            "content": "小白长红十里春，归来天会议拥香尘。翩翩黄屋彫霞里，辇上无花止一人。",
            "comment": ""
        },
        {
            "title": "采桑曲",
            "content": "粉光薄薄髻云垂，叶满湘笼独步时。女伴未来归未得，水边閒照插花枝。",
            "comment": ""
        },
        {
            "title": "宫中词",
            "content": "睡余罗袖印眉山，行傍妆台理坠鬟。圣主忧勤排当少，犀樵鱼拨总成閒。",
            "comment": ""
        },
        {
            "title": "刘八窗见访一夕即别",
            "content": "五年苕上别，别后愧相疎。今夕知何夕，忆渠俄见渠。同持一杯酒，胜寄百寺书。未及论心事，晓风囘蹇驴。",
            "comment": ""
        },
        {
            "title": "霜梧",
            "content": "栖凤枝头数叶轻，井边篱落正关情。晚来纵有西风过，一片秋声作不成。",
            "comment": ""
        },
        {
            "title": "西陵观梅",
            "content": "障霜篝日夺天机，九月梅花赏玉蕤。到了不如春意胜，水边风韵两三枝。",
            "comment": ""
        },
        {
            "title": "春晓山行马上口占",
            "content": "路转前山复后山，宿烟收尽薄生寒。吟鞭忽指松梢月，绝胜城中楼上看。",
            "comment": ""
        },
        {
            "title": "寄社友",
            "content": "秉烛西园事已非，更堪中酒落花时。隔帘燕子偏饶舌，不管春愁卷作诗。",
            "comment": ""
        },
        {
            "title": "夏日书事",
            "content": "缓将琴轸卷将书，谁信閒中事有余。约客论茶和水试，课童移菊带泥鉏。竹栊日午犹关鹤，水槛朝来自餧鱼。山蓟已苗瓜已蔓，适安生计未全疎。",
            "comment": ""
        },
        {
            "title": "恭谢庆成诗十阕",
            "content": "乐奏仙韶进寿觥，觚棱风细宝香清。隔帘微见龙颜启，缘是优人有笑声。",
            "comment": ""
        },
        {
            "title": "春晓山行马上口占",
            "content": "山深竹暗晓风轻，几样幽禽错杂鸣。驻马细听浑不识，就中惟识子规声。",
            "comment": ""
        },
        {
            "title": "送外家通倅方澹庵",
            "content": "风节传清素，名多为宦游。花封才解绶，芝检趣监州。等上持麾节，归来觐冕旒。江南与江北，底用说离愁。",
            "comment": ""
        },
        {
            "title": "客去",
            "content": "晋人冠子羽人衣，客去移床傍水池。扇影不摇蕲竹净，藕花风里看唐诗。",
            "comment": ""
        },
        {
            "title": "哀魏方泉",
            "content": "诏下催归觐，人传便尹京。班才联从橐，庭忽舞铭旌。玉树悲中折，金丹圣莫生，泽多唯乳子，天道若无情。",
            "comment": ""
        },
        {
            "title": "燕子",
            "content": "燕子搀风入画楹，不知人傍绿窗行。香泥惊落忽飞去，却向桐华顶上鸣。",
            "comment": ""
        },
        {
            "title": "春日湖上",
            "content": "船里歌声去复还，游人乐在酒杯间。争如策蹇长堤上，细看南山与北山。",
            "comment": ""
        },
        {
            "title": "伯氏自吴门来辇下再宿即别",
            "content": "把酒论新事，移床问故山。桑麻云已长，亲戚喜相安。断雁江湖外，驰心梦寐间。两年三度别，此别觉尤难。",
            "comment": ""
        },
        {
            "title": "松陵晚泊",
            "content": "漭漭风涛外，天随底处寻。碧云千嶂暝，红树九秋深。故国荒城梦，空江倦客心。行藏那复计，篷月闯孤斟。",
            "comment": ""
        },
        {
            "title": "春日湖上",
            "content": "飞鷁鸣镳鼓吹喧，繁华应胜渡江前。吟梅处士今还在，肯住孤山尔许年。",
            "comment": ""
        },
        {
            "title": "次平小景",
            "content": "一拂残烟暝不收，作成溪上十分秋。空林落日西风急，红叶无诗水自流。",
            "comment": ""
        },
        {
            "title": "寓京口四首答汤菊庄兼简分司郑料院·月观远",
            "content": "朝宗亭下浪冥冥，何日寻观瘞其十二鹤铭。更欲裹茶邀客去，短篷敲火瀹中泠。",
            "comment": "【注释】【原题】：寓京口四首答汤菊庄兼简分司郑料院·月观远眺"
        },
        {
            "title": "书所怀",
            "content": "閒拂尘中镜，犹怜壁上梭。生平多坎壈，知己半销磨。对酒成孤酌，横琴寓九歌。相思江水阔，岁晚客如何。",
            "comment": ""
        },
        {
            "title": "赠苕上隐者",
            "content": "夹溪槐柳绿云堆，辙迹何尝到碧苔。不种桃花缘底事，恐因流水悮人来。",
            "comment": ""
        },
        {
            "title": "访隐者居",
            "content": "藓磴披萝入，茅堂著竹遮。绿看流去水，红惜落残花。蜀鸟啼春静，山童厌客哗。细观题壁者，一一是诗家。",
            "comment": ""
        },
        {
            "title": "明妃曲",
            "content": "马上风沙乱鬓蝉，膻乡同地不同天。琵琶何用弹深怨，出降乌孙更可怜。",
            "comment": ""
        }
    ]
}