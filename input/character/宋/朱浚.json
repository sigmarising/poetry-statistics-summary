{
    "dynasty": "宋",
    "author": "朱浚",
    "poems": [
        {
            "title": "都城初秋和赵京府",
            "content": "从来美玉价连城，结佩乘风十二京。携上峥嵘今有约，好留彩笔调清平。",
            "comment": ""
        },
        {
            "title": "句",
            "content": "故里千山隔，终年一字无。",
            "comment": ""
        },
        {
            "title": "句",
            "content": "明明采石兵前样，参赞归来即近臣。",
            "comment": ""
        },
        {
            "title": "句",
            "content": "米车已过尘迷路，渔网才收月满船。",
            "comment": ""
        },
        {
            "title": "句",
            "content": "寺钟城鼓两相知，共醉烟关感慨多。堤柳垂金春几许，檐花鸣玉夜如何。",
            "comment": ""
        },
        {
            "title": "句",
            "content": "海燕故人意，杜鹃游子心。",
            "comment": ""
        },
        {
            "title": "句",
            "content": "西风落叶长安梦，晚节寒华老圃心。",
            "comment": ""
        },
        {
            "title": "秋日西湖",
            "content": "几州陵变谷，经月雨为霖。世事今如此，西风动客心。",
            "comment": ""
        },
        {
            "title": "句",
            "content": "玉帐分兵赋采薇，梅花吹雪上戎衣。将军意气中江楫，丞相功名采石矶。",
            "comment": ""
        },
        {
            "title": "寄友",
            "content": "溪月知相忆，江云约共吟。夜船书一纸，飞过赤枫林。",
            "comment": ""
        },
        {
            "title": "句",
            "content": "皇帝当年第九春，宫符仍诏刻麒麟。",
            "comment": ""
        },
        {
            "title": "句",
            "content": "红云近处催班急，只待春前奏凯归。",
            "comment": ""
        },
        {
            "title": "句",
            "content": "落花水暖千船聚，芳草春深一鹤归。",
            "comment": ""
        },
        {
            "title": "都城初秋和赵京府",
            "content": "暑梦虫虫似醉中，片云挟雨过长空。不知秋色来多少，分数暖凉卜晚风。",
            "comment": ""
        },
        {
            "title": "句",
            "content": "金寒霜气山无虎，剑动星光水有龙。",
            "comment": ""
        },
        {
            "title": "句",
            "content": "蓬莱春思重云上，江汉秋情十载前。",
            "comment": ""
        },
        {
            "title": "都城初秋和赵京府",
            "content": "宇宙清愁望眼中，谁将凉雨借龙公。秋风夜入关河迥，破贼红旗{左矢右先}晓空。",
            "comment": ""
        },
        {
            "title": "赠卖墨吕云叔记陈烟山",
            "content": "仙宗传诀自分明，未数当年老树精。一片紫云光滴滴，丹稚成就几公卿。",
            "comment": ""
        }
    ]
}