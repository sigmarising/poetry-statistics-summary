{
    "dynasty": "宋",
    "author": "王翥",
    "poems": [
        {
            "title": "灌口秋涨",
            "content": "所向愁无地，穷源欲上天。蛟龙胡尔怒，鸥鹭更谁怜。万里朝宗意，群凶跋扈年。生涯秋色裹，独立问渔船。",
            "comment": ""
        },
        {
            "title": "送张判官归巴州",
            "content": "回首三巴曲，平生万里桥。衣冠无赖客，花月可怜宵。",
            "comment": ""
        },
        {
            "title": "忆舍弟",
            "content": "药物吾仍病，花时汝未归。不眠愁月落，独立看云飞。诗礼自持律，饥寒谁解围。遥知理舟楫，西望涕沾衣。",
            "comment": ""
        },
        {
            "title": "浮世",
            "content": "浮世惟高忱，平生有敞裘。江花中酒日，巴雨落帆秋。老矣英雄事，愚哉盗贼谋。啼猿长自在，一笑下沧洲。",
            "comment": ""
        },
        {
            "title": "吴宣抚故宅",
            "content": "社稷疲奔命，乾坤服至诚。扶持三蜀在，出入两朝荣。豕犬有遗恨，麒麟空复情。家声隤已尽，国法用犹轻。成季翻无后，花卿浪得名。门庭黄鸟语，几杖绿苔生。威福何偏重，精神恐不平。无几蒙世立，凡百慎持盈。",
            "comment": ""
        }
    ]
}