{
    "dynasty": "宋",
    "author": "徐师仁",
    "poems": [
        {
            "title": "登瑞岩山",
            "content": "携筇登绝巘，朝爽薄危栏。乘胜移杯爵，凭高忆羽翰。泉声穿石响，树色入秋寒。对酒频长望，心同渤澥宽。",
            "comment": ""
        },
        {
            "title": "九仙山",
            "content": "晨逾九仙山，暮访九鲤湖。何氏兄弟跨鲤鱼，同时轻举排天衢。山头云气故恍惚，三十六鳞今有无。琼浆白日醉天酒，何时华表归来乎。",
            "comment": ""
        }
    ]
}