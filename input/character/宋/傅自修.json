{
    "dynasty": "宋",
    "author": "傅自修",
    "poems": [
        {
            "title": "题濠上斋二绝",
            "content": "焉如鱼乐我非鱼，梦裹荣枯觉则无。休学痴绳贪纸穴，小窗烘日谩跏趺。",
            "comment": ""
        },
        {
            "title": "题濠上斋二绝",
            "content": "小斋斗大四壁立，只着匡床与瓦炉。不涉语言君识否，莫从门外著工夫。",
            "comment": ""
        },
        {
            "title": "偶成",
            "content": "叠翠亭前秋水深，思韩亭下木成林。一生不得文章力，且向潮阳度岁阴。",
            "comment": ""
        },
        {
            "title": "偶成",
            "content": "讼笺无多公事希，道心已熟壮心微。晚来吏散闲携杖，步到金山趁月归。",
            "comment": ""
        },
        {
            "title": "再题濠上斋",
            "content": "外物为藩篱，障此道之径。昧则终日迷，达者默尔静。子夏出入间，悦乐犹异境。谁能入吾乡，节令四时正。",
            "comment": ""
        }
    ]
}