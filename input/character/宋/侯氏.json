{
    "dynasty": "宋",
    "author": "侯氏",
    "poems": [
        {
            "title": "闻雁",
            "content": "何处惊飞起，雝雝过草堂。早是愁无寐，忽闻意转伤。良人沙塞外，羁妾守空房。欲寄回文信，谁能付汝将。",
            "comment": ""
        },
        {
            "title": "绣龟形诗",
            "content": "暌离已是十秋强，对镜那堪重理妆。闻雁几回修尺素，见霜先为制衣裳。开箱叠练先垂泪，拂杵调砧更断肠。绣作龟形献天子，愿教征客早还乡。",
            "comment": ""
        }
    ]
}