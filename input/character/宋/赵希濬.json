{
    "dynasty": "宋",
    "author": "赵希濬",
    "poems": [
        {
            "title": "题云间阁",
            "content": "昔年严大夫，偶来怨迁谪。我本麋鹿姿，得此已自适。乘閒陟上方，□寻唐人石。岂期当三仗，一天云四幂。快哉风南来，万籁相呼吸。雨馀禾麻润，是山皆喜色。一杯倾晚饮，绿瓜间未实。是非不到耳，休厌山城寂。树影抹横烟，角声暗落日。长江去不返，况此百年客。企首老玉仙，白发何由摘。",
            "comment": ""
        }
    ]
}