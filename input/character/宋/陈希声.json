{
    "dynasty": "宋",
    "author": "陈希声",
    "poems": [
        {
            "title": "春日田园杂兴五首",
            "content": "田园与在晚春头，且说田蚕两事休。榆夹雨酣新水滑，楝花风软薄寒收。青枫蛾子摧桑月，绿轹鹂鹒报麦秋。但顾花村无吠犬，时呼薄酒背眠牛。",
            "comment": ""
        },
        {
            "title": "春日田园杂兴五首",
            "content": "梨钥彷野沸耕农，血吻鹃声一树红。畦矗秧针青剡剡，陇翻麦浪翠芃芃。难鸣画寂花村雨，蛤吠朝寒草岸风。溪外云过横笛乱，微烟野色树龙葱。",
            "comment": ""
        },
        {
            "title": "春日田园杂兴五首",
            "content": "田园与在半春天，春事关心夜不眠。护撒秧畦须拥水，辟栽蔬圃更堤川。青囊子粒乡风旧，翠箬灵芽社雨前。独立斜阳无限意，一声发谷野桥边。",
            "comment": ""
        },
        {
            "title": "春日田园杂兴五首",
            "content": "香红眩眼缬菜英，竹杖扶吟从步行。桑眼蟆含青雷小，麦须蝦磔翠芒轻。黄花菜圃午风软，绿水秧畦春野平。芳树岁声鸠雨过，苍苍柳色弄烟晴。",
            "comment": ""
        },
        {
            "title": "春日田园杂兴五首",
            "content": "田园与在早春时，眼缬生红喜一眉。门巷日高人扫雪，池塘烟涨水流澌。杯柈新岁叹同社，灯火元宵闹古祠。野老告余春事及，夜来小雨过前坡。",
            "comment": ""
        }
    ]
}