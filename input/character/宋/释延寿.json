{
    "dynasty": "宋",
    "author": "释延寿",
    "poems": [
        {
            "title": "武肃王有旨石桥设斋会进一诗",
            "content": "仙源佛窟有天台，今古嘉名遍九垓。石磴嵌空神匠出，瀑泉雄壮雨声来。景强偏感高僧住，地胜能令远思开。一等翘诚依此处，自然灵贶作梯媒。",
            "comment": ""
        },
        {
            "title": "山居诗",
            "content": "息业怡神道最孤，藏名匿迹合良图。冥心难使龙神见，出语须教海岳枯。云驻庵前疑有意，鸟鸣庭际似相呼。资持随分安排了，最急应须与道俱。",
            "comment": ""
        },
        {
            "title": "舟中",
            "content": "一水浮千棹，悠悠来去人。缆开湘浦岸，帆落楚江滨。风色东西变，潮痕旦暮新。祗兹澄汉色，几度化为尘。",
            "comment": ""
        },
        {
            "title": "山居诗",
            "content": "名利梯媒事已忘，唯凭拙直定行藏。探玄休炼长生药，助道时抄歇食方。溪汲古痕山雨涨，树摧残枿野风狂。一言欲寄休回首，尘路如今事正忙。",
            "comment": ""
        },
        {
            "title": "山居诗",
            "content": "心地须教合死灰，藏机泯迹绝梯媒。芳兰只为因香折，良木多从被直摧。寒逼花枝红未吐，日融水面绿全开。支颐独坐经窗下，一片云闲入户来。",
            "comment": ""
        },
        {
            "title": "山居诗",
            "content": "幽斋独坐绝参详，兀尔何如骤世忙。拯济终凭宏愿力，安闲须得守愚方。柴门半掩花空落，苔径虚踪草自荒。最好静中无一事，翛然唯得道芽长。",
            "comment": ""
        },
        {
            "title": "山居诗",
            "content": "任运腾腾无所依，闲游长坐性怡怡。疏林不遣闲人到，密意多应夜月知。骤雨这时苔路滑，拨云行处石桥危。尘沙劫尽清风在，何假虚名上古碑。",
            "comment": ""
        },
        {
            "title": "武肃王有旨石桥设斋会进一诗",
            "content": "凌晨迎请倍精诚，亲敬鲜花异处清。罗汉攀枝呈梵相，岩僧倚树现真形。神幡双出红霞动，宝塔全开白气生。都为王心标意切，满空盈月瑞分明。",
            "comment": ""
        },
        {
            "title": "山居诗",
            "content": "散诞疏狂得自然，免教拘迫事相牵。潜龙不离滔滔水，孤鹤唯宜远远天。透室寒光松槛月，逼人凉气石渠泉。非吾独了西来意，竹祖桐孙尽入玄。",
            "comment": ""
        },
        {
            "title": "山居诗",
            "content": "身心闲后思怡然，缅想难忘契道言。千种却教归淡薄，万般须是到根源。疏疏雨趁归巢鸟，密密烟藏包子猿。禅罢吟来无一事，远山驱景入茅轩。",
            "comment": ""
        },
        {
            "title": "同于秘丞赋瀑泉",
            "content": "大禹大知凿，来源变自成。色应怜众白，声合让孤清。远势曾吞海，飞流欲喷鲸。灵槎如可泛，天际问归程。",
            "comment": ""
        },
        {
            "title": "山居诗",
            "content": "野景陶情皆得意，凡夫举目尽堪愁。秦川几度埋番骨，棘路还曾耸玉楼。幻体不知波上沫，狂心须认镜中头。浮生役役贪荣者，求到真空卒未休。",
            "comment": ""
        },
        {
            "title": "山居诗",
            "content": "千途尽向空源出，万景终归一路通。忽尔有心成大患，坦然无事却全功。春开小岫调新绿，水漾漂霞蘸晚红。莫道境缘能幻惑，达来何处不消融。",
            "comment": ""
        },
        {
            "title": "山居诗",
            "content": "何如深谷一遗人，宴坐经行不累身。废宅可嗟频换主，凋丛愁见几回春。尖尖石笑烟笼碧，点点苔钱雨先新。堪笑古人非我意，居山多是避强秦。",
            "comment": ""
        },
        {
            "title": "山居诗",
            "content": "世途从此免相关，万虑潜消野思闲。菴树逼春花自吐，岩巢欲暮鸟空还。门前雾闭疑无路，槛外云开忽有山。宴坐石岩樵径绝，姓名应不到人间。",
            "comment": ""
        },
        {
            "title": "山居诗",
            "content": "青山一坐万缘休，努力应须与古俦。散诞襟怀因绝趣，消疏活计为无求。花明小砌和春月，松暗前轩带雨秋。景像自开还自合，怡然何必更忘忧。",
            "comment": ""
        },
        {
            "title": "山居诗",
            "content": "尘网休重织是非，冥心何不合玄微。庄周梦里多迷旨，惠子渔中少见机。拶路古松和冻折，盘空枯叶带霜飞。一言可达知音者，还得从吾此路归。",
            "comment": ""
        },
        {
            "title": "山居诗",
            "content": "投足烟峦养病躯，驰求终是用工夫。知般有作皆从智，万种无依自合愚。意地已抛尘事业，心田唯种稻根株。非时免见千人世，野食山袍自有谟。",
            "comment": ""
        },
        {
            "title": "山居诗",
            "content": "幽栖岂可事徒然，尽讽莲经夜坐禅。吟裹有声皆实相，定中无境不虚玄。直教似月临千界，还遣如空度万缘。从此必知宏此志，免教虚掷愧前贤。",
            "comment": ""
        },
        {
            "title": "蛾眉峰",
            "content": "盘空势险露岩根，深洞声寒落石泉。好是雨馀江上见，水云僧出认西天。",
            "comment": ""
        },
        {
            "title": "山居诗",
            "content": "豪贵从他纵胜游，多欢终是后多愁。茅茨舍宇偏安稳，粪埽衣裳最自由。数片云飞书案上，一条泉路卧床头。分明自有安身处，争柰人间不肯休。",
            "comment": ""
        },
        {
            "title": "山居诗",
            "content": "怡和心境了然同，大道无私处处通。举世岂怀身后虑，谁人暂省事前空。门开岩石千山月，帘捲溪楼一槛风。赢体健来知药力，缘心寂后觉神功。",
            "comment": ""
        },
        {
            "title": "山居诗",
            "content": "独行独坐任天然，幽隐难逢世网牵。一志直教齐大道，万般总是涉因缘。水磨涧石平如镜，春引岩藤直似弦。虚纪已知休更续，蹄轮应不到山前。",
            "comment": ""
        },
        {
            "title": "凌云峰",
            "content": "烟萝高巘势凌云，影泻斜阳出海门。曾与支公探隐去，夜寒雷雨上方闻。",
            "comment": ""
        },
        {
            "title": "句",
            "content": "绕绣屏飞外蝶，隔金笼语柳中莺。",
            "comment": ""
        },
        {
            "title": "武肃王有旨石桥设斋会进一诗",
            "content": "登云步岭涉烟程，好景随心次第生。圣者已符祥瑞事，地灵全副祷祈情。洞深重叠拖云湿，滩浅潺湲漱水清。愿满事圆归去睡，便风相送片帆轻。",
            "comment": ""
        },
        {
            "title": "山居诗",
            "content": "贪生养命事皆同，独坐闲居意颇慵。入夏驱驰巢树鹊，经春劳役探花蜂。石炉午尽寒灰薄，铁磬声微古鏽浓。寂寂虚怀无一念，任从苍鲜没行踪。",
            "comment": ""
        },
        {
            "title": "野遊",
            "content": "独步出衡茅，寒云著地交。烧平多败穴，叶落见危巢。",
            "comment": ""
        },
        {
            "title": "偈一首",
            "content": "欲识永明旨，门前一湖水。日照光明生，风来波浪起。",
            "comment": ""
        },
        {
            "title": "山居诗",
            "content": "养性摅情不记年，免寻云水更参禅。有心用处还应错，无意看时却宛然。析法尚嫌灰断果，烧丹堪愍地行仙。欲知此理谁人会，水自朝东月自圆。",
            "comment": ""
        },
        {
            "title": "间居",
            "content": "闲居谁似我，退迹理难过。要势危身早，浮荣败德多。雨催虫出穴，寒逼鸟移窠。野迳无人翦，疏窗入薜萝。",
            "comment": ""
        },
        {
            "title": "山居诗",
            "content": "松萝闲锁一身孤，履道安禅是密谟。借问野云谁断续，思量春草自荣枯。多见异兽心堪伏，来惯幽禽不用呼。万物尽从成熟得，莫教容易丧工夫。",
            "comment": ""
        },
        {
            "title": "山居诗",
            "content": "幽栖带郭半山峰，密意虚怀莫可同。事到定中消息静，景於吟处炼磨代。玲珑色淡松根月，敲磕声清竹罅风。独坐独行谁会我，群星朝北水朝东。",
            "comment": ""
        },
        {
            "title": "山居诗",
            "content": "万明从来一径通，但缘分别便西东。遗簪只为情难尽，泣路方知意未穷。偃仰不抛青嶂裹，往来多在白云中。平生分野应难比，涧饮林栖得古风。",
            "comment": ""
        },
        {
            "title": "定慧相资歌",
            "content": "祖教宗中有二门，十度万地称为尊。初名止观助新学，后成定慧菩提根。唯一法，似双分，法性寂然体真止，寂而常照妙观存。定为父，慧为母，能孕吉圣之门户。增长根力养圣胎，念念出生成佛祖。定为将，慧为相，能弼心王成无上。永作群生证道门，即是古菩提样。定如月，光烁外道邪星灭。能挑智炬转分明，滋润道芽除爱结。慧如日，照破无明之暗室。能令邪见愚夫禅，尽成般若波罗蜜。少时默，刹地静，渐渐增修成正定。诸圣较量功不多，终见灵台之妙性。瞥闻法，才历耳，能熏识藏觉种起。一念回光正智开，须臾成佛法如是。禅定力，不思义，变凡为圣刹地时。无边生死根由断，积动寺劳巢穴堕。湛心水，净意珠，光吞万象烁千途。抉开己眼无瑕翳，三界元无一法拘。觉观贼，应时克，攀援病，倏然净。荡念垢兮洗惑尘，显法身兮坚慧命。如断山，若停海，天翻地覆终无改。莹似琉璃含宝月，倏然无寄而无待。般若慧，莫能量，自然随处现心光。万地门中为导首，一切时中称法王。竭苦海，碎邪山，妄云捲尽片时间。贫女室中金顿现，壮士额上珠潜还。斩痴网，截欲流，大雄威猛更无俦。能令铁床铜柱冷，顿使魔怨业果休。和诤讼，成孝义，普现群生诸佛智，边邪恶慧尽朝宗，蝼蚁鲲鹏齐受记。偏修定，纯阴烂物刳正命。若将正慧照禅那，自然亏法明如镜。偏修慧，纯阳枯物成迂滞。须凭妙定助观门，如月分明除雾翳。劝等学，莫偏修，从来一体无二头。似禽两翼飞空界，如车二轮乘白牛。即向凡途登觉岸，便於业海泛慈舟。或事定，制之一处无不竟。或理定，唯当直下观心性。或事观，明诸法相生筹算。或理观，顿了无一无那畔。定即慧，非一非二非心计。慧即定，不同不别绝观听。或双运，即寂而照通真训。或俱泯，非党员定非慧超常准。一尘入定众尘起，般若门中成法尔。童子身中三昧时，老人分谈真轨。能观一境万境同，近尘远刹我不通。真如路上论生死，无明海里演圆宗。眼根能作鼻佛事，色尘入定香尘起。心境常同见自差，谁言不信波元水。非寂非照绝言思，而寂而照功无比。权实双行阐正途，体用更资含妙旨。劝诸子，勿虚弃，光阴如箭如流水。散乱全因缺定门，愚盲只为亏真智。真实言，须入耳，千经万论同标记。定慧全功不暂忘，一念顿归真觉地。定须羽，慧须闻，勿使灵台一点昏。合抱之树生毫末，积渐之功成宝尊。猕猴学定生天界，女子才思入道门。自利利他因果备，若除定慧莫能论。",
            "comment": ""
        },
        {
            "title": "山居诗",
            "content": "古树交盘簇径深，闃无人到为难寻。只和算计千般事，谁解消停一点心。冰锁瀑声中夜断，云吞岳影半天沈。寒灯欲绝禅初起，透牖疏风触短襟。",
            "comment": ""
        },
        {
            "title": "山居诗",
            "content": "达来何处更追寻，放旷谁论古与今。风带泉声流谷口，云和山影落潭心。资身自有衣中宝，济世谁藏室内金。策杖偶来林下坐，鸟声相和唱圆音。",
            "comment": ""
        },
        {
            "title": "山居诗",
            "content": "沈沈竹院锁轻烟，澹澹霞光欲曙天。遇境偶吟情自逸，逢人话道意无偏。古松交处眠青帐，细草浓时坐碧毡。只此道遥何所得，蔬食寒寝度年年。",
            "comment": ""
        },
        {
            "title": "句",
            "content": "草浓春径狭，树密晚窗阴。",
            "comment": ""
        },
        {
            "title": "山居诗",
            "content": "只园闲适乐箪瓢，莫讶烟霞道路遥。龙穴定知潜碧海，鹏程终是望丹霄。拨云岩下来泉脉，嚼草坡边辨乐苗。门锁薜梦无客至，庵前时有白云朝。",
            "comment": ""
        },
        {
            "title": "山居诗",
            "content": "岂是疏慵僻爱山，且图馀事不相关。休夸凤诏千年贵，难敌禅扉半日间。透水戏鱼随浪没，投巢孤鹤带云还。自然得到无心地，寂寂虚堂一景间。",
            "comment": ""
        },
        {
            "title": "山居诗",
            "content": "碧峤经年常寂寂，更无闲事可相於。超伦每效高僧行，得力难忘古佛书。落叶乱渠凭水荡，浮云翳月情风除。方知嬾与真空合，一衲闲披憩旧庐。",
            "comment": ""
        },
        {
            "title": "山居诗",
            "content": "抱术澄神蕴道光，石炉闲爇六时香。曳空横野云和静，逗石穿崖水自忙。晚圃雨来葵叶嫩，晴皮烧后蕨苗长。一心包尽乾坤内，莫把闲文更度量。",
            "comment": ""
        },
        {
            "title": "武肃王有旨石桥设斋会进一诗",
            "content": "幡花宝盖满清川，祈祷迎来圣半千。莫道圣缘无影响，须知嘉会有因缘。空中长似闻天乐，岩畔尝疑有地仙。何必更寻兜率去，重重灵应事昭然。",
            "comment": ""
        },
        {
            "title": "金鸡峰",
            "content": "松萝高镇夏长寒，透出群峰书恐难。造化功成彰五德，洞天云散露花冠。",
            "comment": ""
        },
        {
            "title": "山居诗浮",
            "content": "旷然不被兴亡坠，豁尔难教宠辱惊。鼓角城遥无伺候，轮蹄路绝免逢迎。暖眠纸帐茅堂密，稳坐蒲团石面平。只有此途为上策，更无余事可关情。",
            "comment": ""
        },
        {
            "title": "偈一首",
            "content": "孤猿叫落中岩月，野客吟残半夜灯。此境此时认会意，白云深处坐禅僧。",
            "comment": ""
        },
        {
            "title": "山居诗",
            "content": "抱拙藏锋过暮年，高名何必指前贤。只於心上标空界，谁说壶中别有天。郁密远林停宿雾，萧骚疏竹埽寒烟。从兹不更移瓶锡，身外无馀意了然。",
            "comment": ""
        },
        {
            "title": "山居诗",
            "content": "一生占断白云乡，适意孤风吹草动志自强。报晓音声栖鸟语，漏春消息早梅香。吟经徐傍芙蕖岩，得偈闲书薜荔墙。大道最亲无达者，苦携瓶锡叩禅堂。",
            "comment": ""
        },
        {
            "title": "山居诗",
            "content": "栖真境界太玄乡，静见吾宗不可量。好句只凭诗断送，闲缘唯遣道消亡。雨丝云织经条密，烟素风抽细缕长。竟敢日虚怀无一事，金瓶秋水石炉香。",
            "comment": ""
        },
        {
            "title": "山居诗",
            "content": "松阴疏冷罩寒门，静见吾宗已绝论。驱得万途归理窟，更无一事出心源。烟云忽闭岩前洞，鸡犬时闻岭下村。放旷本来无别意，免教停海起波痕。",
            "comment": ""
        },
        {
            "title": "武肃王有旨石桥设斋会进一诗",
            "content": "智泉福海莫能逾，亲自王恩运睿谟。感现尽冥心境界，资持全固道根株。石梁低翥红鹦鹉，烟岭高翔碧鹧鸪。胜妙重重惟祷祝，永资车庶息灾虞。",
            "comment": ""
        },
        {
            "title": "山居诗",
            "content": "携筇闲步望山行，竟日逍遥任野情。上岭梯登危石侧，渡溪桥踏古槎横。绿罗水皱岩根急，红锦霞舒海面明。一轴咏怀高尚意，援毫因事偶吟成。",
            "comment": ""
        },
        {
            "title": "句",
            "content": "牛胎生象子，碧海起红尘。",
            "comment": ""
        },
        {
            "title": "山居诗",
            "content": "雾锁烟霾宴寂堂，含虚凝绿水云乡。搜玄揭裹真风远，招隐诗中野思长。真柏最宜堆厚雪，危花终怯下轻霜。滔滔一点无依处，举足方知尽道场。",
            "comment": ""
        },
        {
            "title": "句",
            "content": "春雨闭花径，晚云生石楼。",
            "comment": ""
        },
        {
            "title": "山居诗",
            "content": "绿柳堤边春色多，数树重重袅翠萝。红白花枝争鬬发，晴阴天气半相和。中山谩醉千壶酒，易水徒悲一曲歌。尘世无凭唯道外，荣枯瞬息尽消磨。",
            "comment": ""
        },
        {
            "title": "山居诗",
            "content": "平生初志已酬之，怀抱怡然寂有归。古帙懒开缘得意，幽房长闭为忘机。数行鸟阵连云没，一带泉声隔岭微。道合古今浑总是，何须更虑昔年非。",
            "comment": ""
        },
        {
            "title": "山居诗",
            "content": "数朝兴废狂风过，千载荣枯掣电飞。早向权门思息意，莫於尘世自沈机。一条水引闲花出，万城云随独鹤归。最要身安成大道，免教他后始知非。",
            "comment": ""
        },
        {
            "title": "山居诗",
            "content": "遁逸从来格自高，莫将泰岳比秋毫。冷烟寒月真吾侣，瘦竹苍松是我曹。霜树叶疏幽径出，云泉声急晓风高。唯当话道闲吟外，时得工夫补毳袍。",
            "comment": ""
        },
        {
            "title": "山居诗",
            "content": "清平大业行皆奢，岂独尧时听所加。岂俭由人天下远，安危在智道非赊。关津防害翻为害，法令除邪却长邪。争似无言敷密化，既能成国又成家。",
            "comment": ""
        },
        {
            "title": "山居诗",
            "content": "事多兴废莫持论，唯有禅宗理可尊。似讷始平分别路，如愚方塞是非门。刳肠只为生灵智，剖舌多因强语言。争似息机高卧客，年来年去道长存。",
            "comment": ""
        },
        {
            "title": "山居诗",
            "content": "且停多事莫矜夸，寂寞门中有道华。隈岭静同猿窟宅，栽松闲共鹤生涯。宋来只爱添馀禄，春过谁能悟落花。唯有卧云尘外客，无思无虑老烟霞。",
            "comment": ""
        },
        {
            "title": "山居诗",
            "content": "得丧从来事甚均，任缘徒用苦劳神。野蔬随分堪充口，石室依稀中庇身。碧海几时无去棹，举世浑成无事人。若教求道如求利，举世浑成无事人。",
            "comment": ""
        },
        {
            "title": "山居诗",
            "content": "危岭如登百尺楼，千般异景望中收。浮生但向忙时过，万事须从静处休。道直岂教容鬼怪，理平唯只使魔愁。空门莫说无知己，满目松萝是我俦。",
            "comment": ""
        },
        {
            "title": "句",
            "content": "步步寒华结，言言彻底冰。",
            "comment": ""
        },
        {
            "title": "山居诗",
            "content": "林下安身另有方，营营何太路岐忙。侯门梦过光阴促，禅室玄栖气味长。引水灌花春日媚，移松夹道暑天凉。衔恩略报元功处，一炷晨风散后香。",
            "comment": ""
        },
        {
            "title": "山居诗",
            "content": "高才宠略敢凌云，世上浮名梦里身。苏氏谩称降六国，韩公休说捲三秦。当朝虽立千年事，古庙唯存一聚尘。毕竟思量浑大错，何如林下养天真。",
            "comment": ""
        },
        {
            "title": "山居诗",
            "content": "触目堪嗟失路人，坦然王道却迷津。井籐梗上存余命，石火光中保幻身。任老岂知头顶白，忘缘谁觉世闲春。容颜枯槁元非病，亭沼消疏不是贫。",
            "comment": ""
        },
        {
            "title": "山居诗",
            "content": "三度曾经游此地，从缘权顺世闲情。登山虽有谢安志，遁迹惭无慧远名。翠叠寒枝松未老，影深幽径竹新成。莫言去住关怀抱，云本无心水自清。",
            "comment": ""
        },
        {
            "title": "山居诗",
            "content": "急景韶颜不可追，岂堪回首暂思之。浮云已断平生望，高节须存往日期。庭树任猿偷熟果，崖松停鹤惜高枝。轮蹄碌碌何时歇，辗尽红尘为阿谁。",
            "comment": ""
        },
        {
            "title": "山居诗",
            "content": "有山有水更何忧，知足能令万事休。大道不从心外得，浮荣须向世闲求。冲开烟缕飞黄鸟，点破潭心瀁白鸥。好景尽归余掌握，岂劳艰险访瀛洲。",
            "comment": ""
        },
        {
            "title": "山居诗",
            "content": "高怀怡淡景相和，才到尘途事便多。碧嶂好期长定计，朱门唯见暂时过。雄雄负气争权路，岌岌新坟占野坡。成败分明刚不悟，未知凡俗意如何。",
            "comment": ""
        },
        {
            "title": "山居诗",
            "content": "自甘疏拙司经营，大道从来戒满盈。但起贪心迷有限，认能触目悟无生。云融远景危峰小，风戛寒溪野艇横。禅后不妨敷六义，只图歌出野人情。",
            "comment": ""
        },
        {
            "title": "积翠峰",
            "content": "翠压群峰地形直，落日猿声在空碧。天风吹散断崖云，古松长露三秋色。",
            "comment": ""
        },
        {
            "title": "山居诗",
            "content": "退跡何人继昔贤，凡途终是事谋先。只知竞逐浮云富，谁解惊嗟逝水年。寒影半疏霜后树，秋声千点雨中禅。千般不更经营得，一榻无馀任自然。",
            "comment": ""
        },
        {
            "title": "山居诗",
            "content": "言行相应宜此地，空谈大隐也无端。升沈岐路非他得，生熟根机且自看。瞋火微烟还渐息，贪泉余润亦消乾。平生正直须甘取，虚纪门中莫自瞒。",
            "comment": ""
        },
        {
            "title": "句",
            "content": "长时转不停，非义亦非声。",
            "comment": ""
        },
        {
            "title": "句",
            "content": "若欲受持者，应须用眼听。",
            "comment": ""
        },
        {
            "title": "山居诗",
            "content": "焦翼枯鳞成底事，分明可验莫愁哉。君恩只可量功受，世利应须任运来。岂信败从成处得，谁知荣是辱边媒。但看越分殊求者，唯向身中积祸胎。",
            "comment": ""
        },
        {
            "title": "山居诗",
            "content": "巨侵层峦本自平，只缘人世强分明。五侯门外悲观意，长乐坡头去住情。学道不如忘有念，修身争是了无生。三祗功业犹难及，谁信尘劳直下明。",
            "comment": ""
        },
        {
            "title": "山居诗",
            "content": "忙处须闲淡处浓，世情疏后道情通。了然得旨青冥外，兀尔虚心罔象中。泉细石根飞不尽，云蒙山脚出无穷。樵夫钓客虽闲散，未必真栖与我同。",
            "comment": ""
        },
        {
            "title": "山居诗",
            "content": "遁迹无图匿姓名，万重山后葺茅亭。随情因事搜新偈，探妙穷微阅古经。与道交时心绝念，从缘感处物通灵。应须长远存高节，屹屹乔松老更青。",
            "comment": ""
        },
        {
            "title": "山居诗",
            "content": "万境闲来情澹澹，群嚣息后思微微。当时白业无门入，今日玄关有路归。熟果不摇翻自落，生禽谁唤却惊飞，到头何用空忙得，任运应须待对机。",
            "comment": ""
        },
        {
            "title": "武肃王有旨石桥设斋会进一诗",
            "content": "南有天台事可尊，孕灵含秀独超群。重重曲涧侵危石，步步层岩踏碎云。金雀每从云里现，异时多向夜深闻。当知此界非凡界，一道幽厅各自分。",
            "comment": ""
        },
        {
            "title": "山居诗",
            "content": "得理元来行自成，万般情断一心冥。樵人不到缘山僻，游客难逢为岳灵。食蘗苦心何日就，看花醉眼几时醒。索然身外无馀物，云满前山水满瓶。",
            "comment": ""
        },
        {
            "title": "白马峰",
            "content": "湖外层峰泻顾瀑，天际阴阴长寒木。南北行人望莫穷，秋云一片横幽谷。",
            "comment": ""
        },
        {
            "title": "句",
            "content": "言前体道乾坤窄，笔下搜吟海岳枯。",
            "comment": ""
        },
        {
            "title": "山居诗",
            "content": "万般惟道最堪依，一瞬荣枯恨古悲。强笑低颜何忽忽，忘机绝虑自怡怡。潜龙终要投深浦，巢鸟应须占健枝。名利门中难立足，隐藏云水更何之。",
            "comment": ""
        },
        {
            "title": "山居诗",
            "content": "负气争权事可悲，金貂绣轂尽何之，唯闻野棘盘荒冢，只见空陵叠坏碑。灯暗竹堂行道夜。烟昏石窟坐禅时。怡然自得真栖处，何用经营别路岐。",
            "comment": ""
        },
        {
            "title": "山居诗",
            "content": "景虚情澹两何依，抱一冥真绝万机。松韵馀风凉竹户，柏摇残露湿禅衣。岩灯雾逼寒光小，石像尘昏古画微。得趣了然无所虑，任缘终日送斜晖。",
            "comment": ""
        },
        {
            "title": "山居诗",
            "content": "闲思尘世大悠哉，进趣门中尽可该。抛却工夫平世路，枉劳心力构仙台。隘空云水千重合，币野烟霞一径开。幸有圆成平坦处，辛解谁解望山来。",
            "comment": ""
        },
        {
            "title": "山居诗",
            "content": "万事从来只自招，巡危由己路非遥。笙歌韵裹花先落，松桧枝闲云未消。数下磬声孤月夜，一炉香翥白云朝。谁人会我高楼意，门掩空庭思寂廖。",
            "comment": ""
        },
        {
            "title": "山居诗",
            "content": "此事从来已绝疑，安然乐道合希夷。依山偶得还源旨，拂石闲题出格诗，水待冻开成细溜，薪从霜后拾枯枝。因兹永断攀缘意，誓与青松作老期。",
            "comment": ""
        },
        {
            "title": "山居诗",
            "content": "进退应须与智论，浮萍自在为无根。扫门何太抛途辙，解佩犹能弃渥恩。草径旋封迷旧迹，苔阶乱织露新痕。不唯此景供游赏，无限烟萝尽一吞。",
            "comment": ""
        }
    ]
}