{
    "dynasty": "宋",
    "author": "陈恬",
    "poems": [
        {
            "title": "寄晁以道求嵩山长松",
            "content": "松上花兮松下根，食之年貌与松邻。君今既是松间客，采送衰翁亦可人。",
            "comment": ""
        },
        {
            "title": "题画扇",
            "content": "万里稻粱高兴，谁将出入君怀。已讶天边月上，更疑蘋末风来。",
            "comment": ""
        },
        {
            "title": "谢葛汝州宁卿遗公库酒肉薪米",
            "content": "不是故人供禄米，初非县令给猪肝。养贤礼厚隆三簋，拜赐恩深艳一箪。",
            "comment": ""
        },
        {
            "title": "句",
            "content": "雪晨消磨一半春。",
            "comment": ""
        },
        {
            "title": "望天台山二绝",
            "content": "气聚烟云速，风飞山岳摧。神游八极表，何必访天台。",
            "comment": ""
        },
        {
            "title": "句",
            "content": "嵩阳读水经。",
            "comment": ""
        },
        {
            "title": "望天台山二绝",
            "content": "嵩阳不得到，华顶可徘徊。当知吾性分，自有一天台。",
            "comment": ""
        },
        {
            "title": "送南禅和尚东迁灵岩",
            "content": "万方刹境一珠辉，稽首如空无所依。汝浦共瞻云独入，灵岩遥佇锡东飞。烟霞隐现青莲峙，龙象欢呼白拂挥。多谢禅耆来访我，双林风月静相违。",
            "comment": ""
        },
        {
            "title": "子规",
            "content": "暮春春已晚，不见子规飞。莫是无归处，山禽不劝归。",
            "comment": ""
        }
    ]
}