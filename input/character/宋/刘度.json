{
    "dynasty": "宋",
    "author": "刘度",
    "poems": [
        {
            "title": "过兰亭书堂",
            "content": "兰亭拟金谷，逸少比季伦。史臣作此语，无异屠沽人。君看兰亭墨，岁久迹岂陈。当时本嬉戏，后世乃见真。我行适春暮，及此禊饮辰。墨池奏环玦，书堂暗松筠。堂有有遗像，俨坐遗冠巾。情知金堂仙，可望不可亲。物色倘见之，欲去犹逡巡。",
            "comment": ""
        },
        {
            "title": "挽郭彦邹",
            "content": "孝友追前辈，雍容具典刑。人荣老莱服，天陨少微星。玉润联三杰，金籯擅一经。平生垫巾操，不愧伯恭铭。",
            "comment": ""
        }
    ]
}