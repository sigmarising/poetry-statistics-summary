{
    "dynasty": "宋",
    "author": "梁克家",
    "poems": [
        {
            "title": "次陈休应烹茗廓然亭见送韵",
            "content": "已行更为玉泉留，好景烦公杰句收。紫帽峰前双鹭下，几多清兴满沧洲。",
            "comment": ""
        },
        {
            "title": "赋九月梅花",
            "content": "老菊残梧九月霜，谁将先暖入东堂。不因造物於人厚，肯放南枝特地香。九鼎燮调端有待，百花羞涩敢言芳。看来水玉浑相映，好取龙吟播乐章。",
            "comment": ""
        }
    ]
}