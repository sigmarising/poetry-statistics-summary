{
    "dynasty": "宋",
    "author": "滕珂",
    "poems": [
        {
            "title": "谒梅都官墓",
            "content": "百年诗老卧空山，犹忆当时语带酸。赢得儿童唤夫子，可怜名位只都官。手编新史唐文备，骨立残碑汉籀漫。落日牛羊上丘陇，草埋翁仲独蛾冠。",
            "comment": ""
        },
        {
            "title": "谒梅都官墓",
            "content": "宛陵城南柏山寺，行到西厢见旧祠。人物欲观喜佑老，铭文空有醉翁辞。银章粉墨谁舒卷，金薤琳琅自陆离。每见河豚起春岸，永怀风致细哦诗。",
            "comment": ""
        }
    ]
}