{
    "dynasty": "宋",
    "author": "林某",
    "poems": [
        {
            "title": "送陈吏部",
            "content": "天颁一札语叮咛，光动郎官驾使星。赖有斯文增气焰，可无吾道活生灵。驰驱漫说周原隰，登辔先须辨渭泾。珍重□章临遣意，不徒盐筴与茶经。",
            "comment": ""
        },
        {
            "title": "旅中",
            "content": "一剑随孤影，风霜道路长。何人忽横笛，有客正思乡。古驿自芳草，空山又夕阳。啼猿莫添恨，今夜宿潇湘。",
            "comment": ""
        },
        {
            "title": "瑞麦赞",
            "content": "淳熙天子，御图三七。协气所钟，嘉禾乃出。巴夔之山，亘连阡陌。或两其歧，或六其脊。惟是西门，近郊所植。六六同颍，函三为一。兹诚创见，图写漏逸。乃知人为，不逮天力。上方寅畏，摈华务实。臣不敢献，私志于室。采诗之官，汗青之笔。编诸诗书，示此其质。",
            "comment": ""
        }
    ]
}