{
    "dynasty": "宋",
    "author": "章望之",
    "poems": [
        {
            "title": "句",
            "content": "是水为佳境，中城枕碧湖。楼台万室近，物象几州无。",
            "comment": ""
        },
        {
            "title": "明智寺",
            "content": "重複青山里，双峰锁寺门。楼耸排云阁，松盘过路根。",
            "comment": ""
        },
        {
            "title": "一人泉",
            "content": "一人泉在此山颠，万人可饮闻旧言。顾我无人试此水，盛夏独饮南风前。",
            "comment": ""
        },
        {
            "title": "和陈述古仙居岩老堂诗",
            "content": "岩前未老客，期在老樵渔。抚俗多閒暇，开轩适起居。读诗明治乱，学易体盈虚。频许相从否，吾将当故庐。",
            "comment": ""
        },
        {
            "title": "夏昼",
            "content": "一日常百刻，转若车轮忙。千日十万刻，百年能几长。达人齐古今，一生甚微茫。夏日岂为永，而足以较量。人世不足惜，行善乃自彰。无及闲暇时，般乐为淫荒。夷齐饿人者，颜闵非公王。其人品孰亚，周氏与虞唐。亦用仁义积，岂今身未亡。富贵无可恃，莫与公道强。夜思昼以力，四序皆流光。示君夏昼诵，惕惕其自伤。",
            "comment": ""
        }
    ]
}