{
    "dynasty": "宋",
    "author": "释谷泉",
    "poems": [
        {
            "title": "书壁",
            "content": "余此芭蕉庵，幽居堆云处。般般异境未暇数，且看矮松三四树。寒来烧枯杉，饥食大紫芋。而今抛之去，不知谁来住。",
            "comment": ""
        },
        {
            "title": "有诣常宁拜舍利塔者以偈赠之",
            "content": "诸禅结伴游玉塔，灵踪胜境将心劄。归来举似春如何，何似狂僧无缝塔。无缝塔，最难邈，岂同白玉受人踏。五湖四海尽云奔，踏破几多鞋与靸。无缝塔，甚匼匝，若遇同人方始答。忽然展手借样看，便与拦腮鼓一搭。",
            "comment": ""
        },
        {
            "title": "赠古调奴",
            "content": "我有山童名古调，不育经，不礼祖。解搬榾柮禦冬寒，随分衣裳破不补。会栽蔬，能种芋，千山万山去无懼。",
            "comment": ""
        },
        {
            "title": "偈",
            "content": "今朝六月六，谷泉被气{上祝下土}。不是上天堂，便是入地狱",
            "comment": ""
        },
        {
            "title": "省慈明禅师还而作偈",
            "content": "相别而今又斗年，不知谁共对谈禅。一般秀色湘山里，汝自匡徒我自眠。",
            "comment": ""
        },
        {
            "title": "偈",
            "content": "今朝甚好雪，纷纷如秋月。文殊不出头。普贤呈丑拙。",
            "comment": ""
        }
    ]
}