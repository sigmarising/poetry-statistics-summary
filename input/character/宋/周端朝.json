{
    "dynasty": "宋",
    "author": "周端朝",
    "poems": [
        {
            "title": "客去",
            "content": "客去深闭门，晏坐支其颐。门前车马喧，而此不及知。独鼓无弦琴，自着一色棋。鸟啼花含笑，相对亦怡怡。",
            "comment": ""
        },
        {
            "title": "拟古",
            "content": "稼桃复稼李，照影落春水。渡头看青杨，翦剪从风起。裁书写连环，殷勤问行李。一笼幺凤翼，一系青鸾尾。江南三月天，群英烂如绮。开到芜菁花，春事良未已。何当缓缓归，荡漾绿波裹。",
            "comment": ""
        },
        {
            "title": "黄田禹庙",
            "content": "越人犹绩禹，疏凿此江边。地合秦城水。门浮楚客船。荫槐为帝里，种稻属徭田。嘲{左口右哲}巫言罢，寒云又惨然。",
            "comment": ""
        },
        {
            "title": "草堂",
            "content": "上林不花一水净，游鱼姿媚翻寒景。钓蓑风冷天欲霜，惟有白鸥双对影。北邻白帻南乌巾，暮鸦共集无行人。草堂老翁唤不醒，孤照野梅消息新。",
            "comment": ""
        },
        {
            "title": "三江口",
            "content": "吴门台北竹楼隅，三日追陪漫叟居。晓梦惊辞赤壁鹤，夜栖看打武昌鱼。横洲遥溆分灯影，落月斜河运斗车。回伏三江问汉口，陆离兰叶响环琚。",
            "comment": ""
        }
    ]
}