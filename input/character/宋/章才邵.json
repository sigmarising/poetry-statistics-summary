{
    "dynasty": "宋",
    "author": "章才邵",
    "poems": [
        {
            "title": "题严子陵钓台",
            "content": "短櫂夷犹七里滩，人亡依旧水光寒。汉家名节君知否，尽在君家一钓竿。",
            "comment": ""
        },
        {
            "title": "过清远大家峡",
            "content": "岩头风急树欹斜，溪畔渔樵十数家。老尽往来名利客，年年秋水映芦花。",
            "comment": ""
        },
        {
            "title": "进月堂",
            "content": "不将帘幕碍虚空，为爱清光入室中。满目尽成金色界，胜游宁羡水晶宫。世缘淡泊尤相称，心镜圆明总一同。长照金樽歌酒乐，争如此境乐无穷。",
            "comment": ""
        }
    ]
}