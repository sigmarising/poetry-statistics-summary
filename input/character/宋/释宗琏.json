{
    "dynasty": "宋",
    "author": "释宗琏",
    "poems": [
        {
            "title": "倾古三首",
            "content": "新妇骑驴阿家牵，草里寻常万万千。谁在后兮谁在先，不须特地苦加鞭。",
            "comment": ""
        },
        {
            "title": "偈五首",
            "content": "宗乘一唱殊途绝，万别千差俱泯灭。通身是口难分雪，金刚脑后三斤铁。",
            "comment": ""
        },
        {
            "title": "偈五首",
            "content": "是是，放出南山真鳖鼻。不是不是，勒回千里追风骥。终成败坏可怜生，塞断咽喉无出气。无出气，有巴处。赵州东壁挂葫芦，堪笑维摩谈为二。",
            "comment": ""
        },
        {
            "title": "倾古三首",
            "content": "驴尾猪头牛脚迹，三斤麻子露消息。志公杖头剪刀尺，从来雨下阶头湿。",
            "comment": ""
        },
        {
            "title": "偈五首",
            "content": "破无明暗，截生死流，度三有城，泛无为海。",
            "comment": ""
        },
        {
            "title": "赞月庵",
            "content": "这个老汉，浑无缝罅。点铁成金，指鹿为马。以张拙秀才语擒纵多口，阿师跨三脚驴儿，指点诸方话霸。遇贱时三世诸佛正眼难窥，遇贵时八大龙王亦难酬价。阿呵呵，也大差。只因会春园里失却眼晴，从此恶名滔滔流遍天下。高挂虚堂兮如师子全威，一任百怪千妖暗中惊讶。灯禅灯禅，第一不得容易与伊点化。",
            "comment": ""
        },
        {
            "title": "偈五首",
            "content": "唤作拄杖则触，不唤作拄杖则背。若也识得，荆棘林中撒手，是非海里横身。脱或未然，普贤乘白象，土宿跨泥牛。",
            "comment": ""
        },
        {
            "title": "偈五首",
            "content": "暗穿玉线，密度金针。如水入水，似金博金。",
            "comment": ""
        },
        {
            "title": "倾古三首",
            "content": "南来本欲破邪说，纸灯灭处难分雪。踏著秤鎚硬似铁，错认乌龟唤作鳖。",
            "comment": ""
        }
    ]
}