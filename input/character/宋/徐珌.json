{
    "dynasty": "宋",
    "author": "徐珌",
    "poems": [
        {
            "title": "谒金门",
            "content": "春欲半。重到寂寥山馆。修竹连山青不断。谁家门可款。红晕花梢未半。绿蘸柳芽犹短。金缕香消春不管。素蟾光又满。",
            "comment": ""
        },
        {
            "title": "谒金门",
            "content": "秋欲暮。路入乱山深处。扑面西风吹雾雨。驿亭欣暂驻。可惜国香风度。空谷寂寥谁顾。已作竹枝传楚女。客愁推不去。",
            "comment": ""
        }
    ]
}