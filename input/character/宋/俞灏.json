{
    "dynasty": "宋",
    "author": "俞灏",
    "poems": [
        {
            "title": "偶成",
            "content": "白发黄尘一梦中，又将愁眼对春风。不知夜雨能多少，染得桃花到处红。",
            "comment": ""
        },
        {
            "title": "武康道中",
            "content": "竹窗听雨自安眠，不道惊湍近屋前。省得去年桃弃渡，水痕只到树傍边。",
            "comment": ""
        },
        {
            "title": "云海亭",
            "content": "恋恋栏干云复留，恍然天地与身浮。水涵空界光无际，山在地州翠欲流。点破琉璃云表雁，足成图画柳边舟。岁阑却自忘归兴，更欲同为雪后游。",
            "comment": ""
        },
        {
            "title": "鸜鹆",
            "content": "守黑元知分，能言亦任真。人知不可食，我得自全身。牛背烟村画，乌群野水春。从教鹦鹉贵，笼终媚宫嫔。",
            "comment": ""
        },
        {
            "title": "点绛唇",
            "content": "欲问东君，为谁重到江头路。断桥薄暮。香透溪云渡。细草平沙，愁入凌波步。今何许。怨春无语。片片随流水。",
            "comment": ""
        },
        {
            "title": "三高堂",
            "content": "东华车马日滔滔，始觉三高分外高。吴越衣冠几春梦，古今身世一秋毫。临流久立迷烟艇，驾月归来认雪涛。琢句不成风又起，寒蒲霜鬓两萧骚。",
            "comment": ""
        },
        {
            "title": "病眼",
            "content": "三分春色二分过，检校花程已下坡。近日顿然行乐少，今掉分外负春多。闲身自在宋须禄，俗客相看只是魔。四百病中偏病眼，禁烟酒禁却如何。",
            "comment": ""
        },
        {
            "title": "湖堤晚行",
            "content": "暝色才从草色生，管弦罗绮尽归城。不应闲却孤山路，我自扶藜月下行。",
            "comment": ""
        },
        {
            "title": "句",
            "content": "不知雨后理精神。",
            "comment": ""
        }
    ]
}