{
    "dynasty": "宋",
    "author": "陈怿",
    "poems": [
        {
            "title": "和康提刑过端州",
            "content": "旧历江山眼重开，平成摇辔赏嵩台。晋康假道昔为守，按部今持使节来。",
            "comment": ""
        },
        {
            "title": "和康提刑过康州",
            "content": "民居城栅尽非元，唯有江山似昔年。听讼棠阴遗旧址，按行台旆照晴川。重来自喜恩威洽，别后常嗟岁月迁。道侧老人曾卧辙，拜迎相顾倍怡然。",
            "comment": ""
        }
    ]
}