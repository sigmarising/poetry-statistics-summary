{
    "dynasty": "宋",
    "author": "周渭",
    "poems": [
        {
            "title": "赠龙兴观主吴崇岳",
            "content": "楮为冠子布为裳，吞得丹霞寿最长。混俗性灵常乐道，出尘风格早休粮。枕中经妙谁传与，肘后方新自写将。百尺松梢几飞步，鹤栖板上礼虚皇。第二百八十二卷",
            "comment": ""
        },
        {
            "title": "叠秀山",
            "content": "平生赋性爱观澜，今日登临叠秀山。天锡卦爻分象外，地将圭笏出人间。昭州水绕孤城小，五岭山高众垤难。极目紫宸何处是，碧云深处佩珊珊。",
            "comment": ""
        },
        {
            "title": "赋得花发上林",
            "content": "灼灼花凝雪，春来发上林。向风初散蕊，垂叶欲成阴。人过香随远，烟晴色自深。净时空结雾，疏处未藏禽。菶茸何年值，间关几日吟。一枝如可冀，不负折芳心。",
            "comment": ""
        },
        {
            "title": "游兼山",
            "content": "插空峭壁白云迷，独上高巅万象低。一路接天连楚界，两峰拔地镇南夷。泉飞石涧游魂冷，风捲松涛匹马嘶。踏破层崖心未折，凤凰山后鹧鸪啼。",
            "comment": ""
        }
    ]
}