{
    "dynasty": "宋",
    "author": "李檝",
    "poems": [
        {
            "title": "山家",
            "content": "日长无客到山家，藓晕封苔一迳斜。睡美不知中夜雨，起来惊落半岩花。",
            "comment": ""
        },
        {
            "title": "晚春曲",
            "content": "春欲归何处，流莺也不知。只应江上水，暗与落花期。",
            "comment": ""
        },
        {
            "title": "有约",
            "content": "杨柳垂堤水绕门，可人清景近黄昏。明朝有约谁先到，手掐花梢记月痕。",
            "comment": ""
        },
        {
            "title": "落花",
            "content": "拾得红英不忍残，殷勤更觅旧枝安。情知不似开时好，犹胜溪头水面看。",
            "comment": ""
        }
    ]
}