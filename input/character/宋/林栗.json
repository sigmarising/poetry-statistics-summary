{
    "dynasty": "宋",
    "author": "林栗",
    "poems": [
        {
            "title": "石井诗一首",
            "content": "石井灵踪信不凡，一泓岩下碧深潭。谁磨皎洁青铜镜，更琢玲珑碧玉龛。濯去衣巾无限垢，漱来齿颊有余甘。悬知坎谷非佳井，寄语诗人莫恨谈。",
            "comment": ""
        },
        {
            "title": "高宗皇帝挽词",
            "content": "兼爱无南北，全能冠古今。典坟供夜览，烽火自宵沉。睿藻成章焕，宸钧寓意深。万年垂琬琰，谁识至仁心。",
            "comment": ""
        },
        {
            "title": "句",
            "content": "千年依旧长安土，万里思归帝子家。",
            "comment": ""
        },
        {
            "title": "高宗皇帝挽词",
            "content": "仓猝扶宗社，艰危启圣神。英雄归驾御，狂狡愿和亲。泛扫妖氛净，恢张治化新。倦勤三纪外，头白尽遗民。",
            "comment": ""
        },
        {
            "title": "高宗皇帝挽词",
            "content": "周汉中兴胜，唐虞内禅高。髀消从马腹，屣脱等鸿毛。弓剑悲长在，羹墙慕转劳。龙髯攀莫及，四海共呼咷。",
            "comment": ""
        },
        {
            "title": "句",
            "content": "定王遗筑览长沙，城郭山川四面佳。",
            "comment": ""
        }
    ]
}