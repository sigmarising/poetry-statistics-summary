{
    "dynasty": "宋",
    "author": "江汉",
    "poems": [
        {
            "title": "喜迁莺",
            "content": "升平无际。庆八载相业，君臣鱼水。镇抚风稜，调燮精神，合是圣朝房魏。凤山政好，还被画毂朱轮催起。按锦辔。映玉带金鱼，都人争指。丹陛。常注意。追念裕陵，元佐今无几。绣衮香浓，鼎槐风细。荣耀满门朱紫。四方具瞻师表，尽道一夔足矣。运花笔，又管领年年，烘春桃李。",
            "comment": ""
        }
    ]
}