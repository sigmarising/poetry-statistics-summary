{
    "dynasty": "宋",
    "author": "释守芝",
    "poems": [
        {
            "title": "偈",
            "content": "翠岩路嶮巇，举步涉千溪。更有洪源水，滔滔在岭西。",
            "comment": ""
        },
        {
            "title": "偈",
            "content": "沙里无油事可哀，翠岩嚼饭餧婴孩。他时好恶知端的，始觉從前满面埃。",
            "comment": ""
        },
        {
            "title": "偈",
            "content": "一击响玲珑，喧轰宇宙通。知音才侧耳，项羽过江东。",
            "comment": ""
        },
        {
            "title": "偈",
            "content": "大愚相接大雄孙，五湖云水竞头奔。竞头奔，有何门，击箭宁知枯木存。枯木存，一年还曾两度春。两度春，帐里真珠撒与人。",
            "comment": ""
        },
        {
            "title": "颂",
            "content": "北斗挂须弥，杖头挑日月。林泉好商量，夏末秋风切。",
            "comment": ""
        }
    ]
}