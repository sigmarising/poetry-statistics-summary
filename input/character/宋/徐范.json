{
    "dynasty": "宋",
    "author": "徐范",
    "poems": [
        {
            "title": "过太行山",
            "content": "茫茫远树隔烟霏，猎猎西风振客衣。山雨未晴岚气湿，溪流欲尽水声微。回车庙古丹青老，碗子城荒草木稀。珍重狄公千载意，马头重见白云飞。路绕羊肠蹑屐跻，万山金碧总堪题。举头日月中天近，极目乾坤五岳低。自笑盐车骐骥厄，谁怜枳棘凤凰栖。欲投古寺禅房宿，喜见僧归落日西。",
            "comment": ""
        }
    ]
}