{
    "dynasty": "宋",
    "author": "罗一龙",
    "poems": [
        {
            "title": "挽故知容州朝请陶公五首",
            "content": "尽说休官靖节贤，几人真个隐林泉。如今却有云仍在，牢在平塘十五年。",
            "comment": ""
        },
        {
            "title": "挽故知容州朝请陶公五首",
            "content": "剖竹估符墨未乾，先生雅意只青山。潇然纸帐梅花梦，不到清香画戟间。",
            "comment": ""
        },
        {
            "title": "挽故知容州朝请陶公五首",
            "content": "古貌如公更古心，宦情终浅道情深。区区饱暖何曾计，一字廉称值万金。",
            "comment": ""
        },
        {
            "title": "挽故知容州朝请陶公五首",
            "content": "幕府当年誉四驰，诸公每恨识这迟。长材若肯为时用，世上何官不可为。",
            "comment": ""
        },
        {
            "title": "挽故知容州朝请陶公五首",
            "content": "平生心事辱相知，矻矻逢人说项斯。可恨襄阳失庞老，朔风吹泪送灵轜。",
            "comment": ""
        }
    ]
}