{
    "dynasty": "宋",
    "author": "赵与时",
    "poems": [
        {
            "title": "诗二首",
            "content": "达人澄此心，肯为万法起。眼看声色尘，不直一杯水。",
            "comment": ""
        },
        {
            "title": "诗二首",
            "content": "粲粲香秔雪不如，新菘况复满杯盂。侯门肉食纷纷是，有此清奇风味无。",
            "comment": ""
        },
        {
            "title": "大涤洞天留题",
            "content": "悬知凡骨本难仙，谁遣来登大条天。篝火既容闚洞穴，抚栏又得听岩泉。",
            "comment": ""
        },
        {
            "title": "句",
            "content": "花似於人曾识面，鸟如对客自呼名。寒雁挟风过古木，春鸠带雨集荒园。",
            "comment": ""
        },
        {
            "title": "题张也愚草书中庸",
            "content": "学就右军家数字，笔成东鲁圣人书。鸾翔凤翥三千许，鹤发鸡皮七十余。从昔晋碑那写此，近来燕说正纷如。平生嗜好同羊枣，展玩吟哦又起予。",
            "comment": ""
        }
    ]
}