{
    "dynasty": "宋",
    "author": "李谦",
    "poems": [
        {
            "title": "秋怀五首",
            "content": "英英庭前兰，密密园中桂。凉飚驾远馥，素景饶清丽。我居无俗物，二子时独诣。愿言永为好，千载成幽契。",
            "comment": ""
        },
        {
            "title": "秋怀五首",
            "content": "东篱数业菊，已著金粟蕊。重阳能几时，使我日屈指。向来陶渊明，勿谓今已矣。我欲置樽酒，采之杂浮蚁。",
            "comment": ""
        },
        {
            "title": "秋怀五首",
            "content": "败壁鸣莎鸡，凉月照虚堂。南邻机杼声，烨烨灯火光。遥闻谁家砧，已趣公子裳。佳人在何许，叶落山中霜。",
            "comment": ""
        },
        {
            "title": "秋怀五首",
            "content": "离离牵牛花，萦蔓绕业棘。秋风一披拂，苒苒弄寒色。物芳时辄改，百岁几食息。长忧髀肉生，悲歌涕沾臆。",
            "comment": ""
        },
        {
            "title": "秋怀五首",
            "content": "西风入商管，众木夜有声。候虫竟何为，聒聒终夕鸣。彼亦有所思，感此岁月征。人生岂异适，长啸一拊楹。",
            "comment": ""
        }
    ]
}