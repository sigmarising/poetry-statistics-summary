{
    "dynasty": "宋",
    "author": "章劼",
    "poems": [
        {
            "title": "咏马当山宁江庙",
            "content": "惊涛汹涌江势恶，一山屹立真环奇。正如匹马勇赴敌，万夫辟易莫敢支。氤氲山腋云气聚，焜燿庙貌神灵棲。风帆浪舶香火盛，旱魃雨厉牛羊刲。三元水府各雄据，此实上元开府处。阴兵擐甲扬灵旗，绍兴勤王宽北顾。涂金大扁于湖书，八法森森鬼神护。通犀宝带酾龙珠，罗献渠严掌故好。我曹一拜王之庭，坎坎击鼓牲酒陈。萧骚古木云四合，路左怪石蹲麒麟。人心倾止形势壮，葡萄酒马迹何庸神。秋风愿借一帆便，笠潭正好羹鲈莼。",
            "comment": ""
        }
    ]
}