{
    "dynasty": "宋",
    "author": "何蒙",
    "poems": [
        {
            "title": "句",
            "content": "塞日穿痕断，边云背影飞。缥缈随黄屋，阴沈护御衣。",
            "comment": ""
        },
        {
            "title": "题义门胡氏华林书院",
            "content": "满眼烟霞与宅连，义高孝弟代相传。彤庭召对曾承诏，内府颁书特奉宣。学古一门遵法度，礼宾群仆尽精贤。竺斋月夜招琴客，花院春风恣饮筵。乘兴访因挂褐，傍秋买鹤不争钱。半空山色长供望，彻晓清泉缓醒眠。残暑玉溪开尚槛，晚凉观稼入平川。神仙药术亲留写，朝达诗牌自把悬。携手漫思为好伴，此身方恨未归田。忆君几度西南望，遥想情风寄一篇。",
            "comment": ""
        }
    ]
}