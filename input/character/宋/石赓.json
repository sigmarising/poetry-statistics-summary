{
    "dynasty": "宋",
    "author": "石赓",
    "poems": [
        {
            "title": "任仟公台",
            "content": "衰年脚手倦跻攀，今日凭高一解颜。驱得江山来目下，化将楼殿出云间。真人炼药仙都近，释子焚香拂界闲。尘事数来宁易得，后歌须尽夕阳还。",
            "comment": ""
        },
        {
            "title": "岳阳楼观洞庭",
            "content": "洞庭白波如雪山，九月颠风初作寒。乾坤荡活漫无际，岳阳楼中方好看。居人习惯占天色，短艇高樯绝行迹。一点君山乍有无，鱼龙作坏三闾宅。楼上观湖壮思生，巴陵酒熟香出瓶。倾壶快饮为君尽，醉杀谪仙诗始成。二年持节临荆部，扁舟此地常来去。今日凭高觉胆惊，归欢莫与风涛过。",
            "comment": ""
        }
    ]
}