{
    "dynasty": "宋",
    "author": "释安永",
    "poems": [
        {
            "title": "偈颂十二首",
            "content": "国师不跨石门句，舌头未举先分付。那堪觌面涉思惟，冲天鹞子新罗去。",
            "comment": ""
        },
        {
            "title": "颂古三十一首",
            "content": "快人一言，快马一鞭。停囚长智，十万八千。",
            "comment": ""
        },
        {
            "title": "偈颂十二首",
            "content": "茫茫人看中秋月，徒向阎浮记时节。不智明月向人圆，已是眼中重著屑。瞎了眼，降却屑，昨夜三更转向西，惊起苍龙拗角折。",
            "comment": ""
        },
        {
            "title": "颂古三十一首",
            "content": "一刀两段绝譊讹，天下禅和不奈何。头戴草鞋重漏泄，知恩者少负恩多。",
            "comment": ""
        },
        {
            "title": "颂古三十一首",
            "content": "入草亲寻草裹人，重重有路掌中平。不遇大商空突晓，日高犹听打三更。",
            "comment": ""
        },
        {
            "title": "颂古三十一首",
            "content": "世路风波不见君，愁肠暗写共谁论。迅雷才震清飚起，白日一天星半分。",
            "comment": ""
        },
        {
            "title": "颂古三十一首",
            "content": "九曲那容眨眼看，操舟谁解别波澜。文殊曾展回天手，直得朝宗万派乾。",
            "comment": ""
        },
        {
            "title": "颂古三十一首",
            "content": "这僧掩耳偷铃，云山将错就错。若是碧眼胡儿，别有反身一著。",
            "comment": ""
        },
        {
            "title": "颂古三十一首",
            "content": "前箭犹轻后箭深，无限平人被陆沉。个裹豁开天地眼，吹毛拈起任横行。",
            "comment": ""
        },
        {
            "title": "颂古三十一首",
            "content": "电光影裹，缁素区分。纤毫不犯，总教灭门。",
            "comment": ""
        },
        {
            "title": "颂古三十一首",
            "content": "白日青天、开眼放尿。黄面瞿昙，一场漏逗。",
            "comment": ""
        },
        {
            "title": "颂古三十一首",
            "content": "掣开金殿锁，撞碎玉楼钟。贪程未归客，徒自觅行踪。",
            "comment": ""
        },
        {
            "title": "偈颂十二首",
            "content": "世出世间称第一，谁敢当头正眼观。今日风云欣庆会，九重深处现龙颜。",
            "comment": ""
        },
        {
            "title": "颂古三十一首",
            "content": "独向沧溟截众流，等閒舞棹掷金钩。白云不露烟波阔，横笛一声天地秋。",
            "comment": ""
        },
        {
            "title": "偈颂十二首",
            "content": "解语非干舌，能言不在声。非声非舌用，还家罢同程。",
            "comment": ""
        },
        {
            "title": "颂古三十一首",
            "content": "鱼行水浊，鸟飞毛落。大士横身，不受斧凿。",
            "comment": ""
        },
        {
            "title": "颂古三十一首",
            "content": "问处分明答处亲，纵横有路惯反身。相如夺得连城璧，秦主安然致太平。",
            "comment": ""
        },
        {
            "title": "颂古三十一首",
            "content": "乞儿拾得锡，暗地空宝惜。撞著明眼人，一文也不直。",
            "comment": ""
        },
        {
            "title": "黄檗",
            "content": "生缘不在北门村，行脚何曾参百丈。梦裹思归黄檗山，无端平地堆青嶂。",
            "comment": ""
        },
        {
            "title": "偈颂十二首",
            "content": "春深不放白牛閒，依旧随群入乱山。拽杷牵犁偿宿债，尾巴再露与人看。",
            "comment": ""
        },
        {
            "title": "六祖",
            "content": "黄梅半夜错分付，才得星儿便乱做。一庾岭头屙一堆，后代儿孙遭点污。",
            "comment": ""
        },
        {
            "title": "偈颂十二首",
            "content": "少处减些多处添，白云官路贩私盐。一条性命俱抛下，不怕当初王令严。",
            "comment": ""
        },
        {
            "title": "颂古三十一首",
            "content": "妙转之机掣电飞，目前生杀尽交驰。明珠自有明珠价，休向篱边弹雀儿。",
            "comment": ""
        },
        {
            "title": "颂古三十一首",
            "content": "不因一事，不长一智。不曾杀生，了无忌讳。传言送语当风流，拈得口兮失却鼻。",
            "comment": ""
        },
        {
            "title": "偈颂十二首",
            "content": "枯木生花劫外春，馨香逼界古今闻。忽然树倒归何处，猿叫千山月满船。",
            "comment": ""
        },
        {
            "title": "颂古三十一首",
            "content": "道泰时清才子贵，家肥国富小儿娇。不因紫陌花开早，争见黄莺下柳条。",
            "comment": ""
        },
        {
            "title": "偈颂十二首",
            "content": "擘开沧海取龙吞，五逆闻雷不许闻。翻笑波心遗剑客，区区空记刻舟痕。",
            "comment": ""
        },
        {
            "title": "偈颂十二首",
            "content": "经年不跨云门路，逐浪随波恁麽去。而今老大复痴憨，归来且作村庵主。跨瞎驴，挝毒鼓，百战场中偃文武。从教临济拨动烟尘，沩仰互为队伍，列伍位枪旗，布三玄戈弩。不消咳嗽一声，直下一时败露。",
            "comment": ""
        },
        {
            "title": "颂古三十一首",
            "content": "见兔放鹰，因鸦打正。脚未跨门，直须猛省。",
            "comment": ""
        },
        {
            "title": "颂古三十一首",
            "content": "三度扣关转不开，赤手迢迢空往来。忽然业镜百杂碎，始觉从前满面灰。",
            "comment": ""
        },
        {
            "title": "颂古三十一首",
            "content": "掀翻海岳求知已，雪刃横身立太平。野老不知尧舜力，冬冬打鼓祭江神。",
            "comment": ""
        },
        {
            "title": "颂古三十一首",
            "content": "击碎髑髅，敲出骨节。明眼人前，自彰丑拙。",
            "comment": ""
        },
        {
            "title": "颂古三十一首",
            "content": "红炉起浪拍天飞，疾焰过风孰敢窥。任是三头并六臂，到此休夸第一机。",
            "comment": ""
        },
        {
            "title": "颂古三十一首",
            "content": "一出一入，半合半开。羸鹤翘寒木，狂猿啸古台。要知奇特事，当甚破草鞋。",
            "comment": ""
        },
        {
            "title": "颂古三十一首",
            "content": "南北山相对，东西有路分。不经场阵裹，争见李将军。",
            "comment": ""
        },
        {
            "title": "偈颂十二首",
            "content": "海门鼓浪拍天飞，妙喜家风孰与知。今山风云重借便，分明向上为全提。文彩未彰，消息已露。动地惊天，不容回互。云汉昭回星斗垂，谁敢抬头正眼觑。",
            "comment": ""
        },
        {
            "title": "颂古三十一首",
            "content": "丧尽家财，无本可据。赤手杀人，弥天罪过。",
            "comment": ""
        },
        {
            "title": "颂古三十一首",
            "content": "不放溪东西，随分纳些儿。冷暖只自知，分明说向谁。",
            "comment": ""
        },
        {
            "title": "颂古三十一首",
            "content": "见成底事没商量，剔起眉毛未厮当。日暮碧天鸿雁断，海门斜去两三行。",
            "comment": ""
        },
        {
            "title": "偈颂十二首",
            "content": "虎头带角人难措，石火电光休密布。中兴天子展神锋，万象之中看独露。",
            "comment": ""
        },
        {
            "title": "颂古三十一首",
            "content": "三人证龟唤作鳖，哑子得梦向谁说。电光影裹浪驱驰，踏破澄潭一轮月。",
            "comment": ""
        },
        {
            "title": "颂古三十一首",
            "content": "臭口未开经万劫，丝毫才犯铁轮随。雨散云收明月夜，反动江波说向谁。",
            "comment": ""
        },
        {
            "title": "颂古三十一首",
            "content": "觌面当机掣电飞，当机觌面谁能用。一剑分身定死生，君王万古声名重。",
            "comment": ""
        },
        {
            "title": "颂古三十一首",
            "content": "石火光中验正邪，等閒拈却眼中沙。自从不曾少盐酱，敢保渠侬未到家。",
            "comment": ""
        },
        {
            "title": "漳屿庵造水苋",
            "content": "路绕悬崖万仞头，担泉带月几时休。个中拨转通天窍，人自安閒水自流。",
            "comment": ""
        },
        {
            "title": "偈颂十二首",
            "content": "甚生标格，与麽奇特。甚生标格，如是富贵。未离兜率降王宫，天上人间无比类。万国来朝仰圣明，南山又见添苍翠。",
            "comment": ""
        }
    ]
}