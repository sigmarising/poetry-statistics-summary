{
    "dynasty": "宋",
    "author": "锺震",
    "poems": [
        {
            "title": "题翠蛟亭",
            "content": "双柱苍寒倚碧天，六鳌驾海涌层巅。东风吹瀑成飞雨，知是潜蛟起昼眠。",
            "comment": ""
        },
        {
            "title": "戏题洞霄",
            "content": "之径萦纡略彴横，松风和作步虚声。泉流珠玉千年润，山作灵丹九转成。琼馆向曾迎帝辇，冰衔今尚带朝缨。若非悯世天留与，那得华胥梦也清。",
            "comment": ""
        },
        {
            "title": "翠蛟峰",
            "content": "九琐峰尖不隔霄，翠蛟飞舞挟持摇。气涵秦岭千秋雪，声撼钱塘八月潮。顿使形魂生羽翼，安知人世有尘嚣。此行似了仙槎梦，惟恨来贤不可招。",
            "comment": ""
        },
        {
            "title": "句",
            "content": "君今如鸿鹄，万里去勇决。",
            "comment": ""
        }
    ]
}