{
    "dynasty": "宋",
    "author": "赵桓",
    "poems": [
        {
            "title": "西江月",
            "content": "塞雁嗈嗈南去，高飞难寄音书。只应宗社已丘墟。愿有真人为主。岭外云藏晓日，眼前路忆平芜。寒沙风紧泪盈裾。难望燕山归路。",
            "comment": ""
        },
        {
            "title": "眼儿媚",
            "content": "宸传三百旧京华。仁孝自名家。一旦奸邪，倾天拆地，忍听琵琶。如今在外多萧索，迤逦近胡沙。家邦万里，伶仃父子，向晓霜花。",
            "comment": ""
        },
        {
            "title": "西江月",
            "content": "历代恢文偃武，四方晏粲无虞。奸臣招致北匈奴。边境年年侵侮。一旦金汤失守，万邦不救銮舆。我今父子在穹庐。壮士忠臣何处。",
            "comment": ""
        }
    ]
}