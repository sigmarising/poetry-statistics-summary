{
    "dynasty": "宋",
    "author": "诸臣撰",
    "poems": [
        {
            "title": "咸平亲郊八首",
            "content": "祀帝圜丘，九州献力。礼行于郊，百神受职。灵祗格思，享我明德。天鉴孔章，玄祉昭锡。",
            "comment": ""
        },
        {
            "title": "咸平亲郊八首",
            "content": "礼偿乐成，乾健天行。帝容有穆，佩玉锵鸣。",
            "comment": ""
        },
        {
            "title": "咸平亲郊八首",
            "content": "定位毖祀，告于神明。嘉玉量币，享于克诚。",
            "comment": ""
        },
        {
            "title": "咸平亲郊八首",
            "content": "羽籥云罢，干戚载扬。接神有格，锡义无疆。",
            "comment": ""
        },
        {
            "title": "咸平亲郊八首",
            "content": "圜丘何方，在国之阳。祀神合祭，运避无疆。祖考来格，笾豆成行。其人肃肃，降福穰穰。",
            "comment": ""
        },
        {
            "title": "咸平亲郊八首",
            "content": "神驾来思，凤举云飞。神驭归止，天空露晞。",
            "comment": ""
        },
        {
            "title": "咸平亲郊八首",
            "content": "有牲斯纯，有俎斯陈。进于上帝，昭报深仁。",
            "comment": ""
        },
        {
            "title": "咸平亲郊八首",
            "content": "大报于帝，盛熏升闻。视齐良洁，粢盛苾芬。",
            "comment": ""
        }
    ]
}