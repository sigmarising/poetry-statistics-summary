{
    "dynasty": "宋",
    "author": "王亘",
    "poems": [
        {
            "title": "西楼",
            "content": "西江横玉虹，西山罗画屏。荒城大如斗，此楼何峥嵘。炎岭状陇蜀，三州通蓬瀛。人烟几村落，数点如晨星。",
            "comment": ""
        },
        {
            "title": "次胡澹庵题挹翠轩韵",
            "content": "西山排送来，周遭自环翠。俗眼少见之，一览忘世味。平生三径心，盍早赋归计。纵落尘土居，不与章木敌。公余事幽寻，清风拂衣袂。最喜轩中人，所挹多爽气。蓬蒿天地宽，万境发诗思。白云未能閒，时出过窗几。檐雨听夜语，池草生春媚。山灵若相知，好风为裂眦。余光虽力挽，回次那得致。",
            "comment": ""
        },
        {
            "title": "题翠岩亭",
            "content": "一壑盘苍玉，峰峦尺五天。人间怪泉石，岭外好山川。寺近鲸宵吼，林深犊昼眠。谪仙三百载，此乐有谁传。",
            "comment": ""
        }
    ]
}