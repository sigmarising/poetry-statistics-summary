{
    "dynasty": "宋",
    "author": "王资仁",
    "poems": [
        {
            "title": "句",
            "content": "三到滨州不赋诗，溪山应笑懒吟痴。",
            "comment": ""
        },
        {
            "title": "游淡山岩",
            "content": "淡山之景真寻幽，我来为款穷冥搜。嵌岩呀豁自呈露，天匠巧斲非人谋。撑空突兀几仞，奇伟万状不可侔。群仙秘护人迹绝，元柳不到谁雕锼。惜无好语写形似，叹息欲去仍迟留。惟予六客信心赏，一洗万古尘中游。",
            "comment": ""
        }
    ]
}