{
    "dynasty": "宋",
    "author": "庞谦孺",
    "poems": [
        {
            "title": "古诗四首呈刘行简给事丈",
            "content": "人无百年期，乃为千岁根。蓄积为众鶵，此意古所敦。悯余贫贱士，窘束未易论。今岁夏潦至，信宿水浸门。旧粟已告竭，新稼无一存。朝分糠籺餐，暮掇藜藿吞。一身未保活，况敢念子孙。虽云伤我怀，赋命不可奔。未死尚为氓，一息犹天恩。",
            "comment": ""
        },
        {
            "title": "古诗四首呈刘行简给事丈",
            "content": "一室守丘壑，四海无遐想。乐此邻里欢，坐阅草木长。燕寝北窗下，枕几遂俯仰。清风动柴荆，白日照穷巷。接目有佳色，到耳无惊响。乐哉心迹安，庶保神气养。百年茅檐旧，邈矣千载上。",
            "comment": ""
        },
        {
            "title": "绝句三首",
            "content": "大别寺前春草深，凤栖山下汉江清。空村野陇谁为主，赖有流移旅客耕。",
            "comment": ""
        },
        {
            "title": "绝句三首",
            "content": "汉口风光恼杀人，绿杨无数绕江津。草堂日日来新燕，钓艇时时得锦鳞。",
            "comment": ""
        },
        {
            "title": "无题二首",
            "content": "可惜花无主，分明枉过春。谁怜桃李艳，却属路行人。",
            "comment": ""
        },
        {
            "title": "古诗",
            "content": "十旬五旬病，三日两日饿。闭门本求安，岁月不可过。秋成尚百日，急迫如星火。西风吹楸林，木叶朝来堕。夕阳下城头，蟋蟀鸣户左。褰裳临溪水，照影非昔我。悲歌动邻里，惨惨风满座。怀深声愈凄，辞绝意难和。人生一世间，太半逢坎坷。为乐须及时，倏忽伤老大。",
            "comment": ""
        },
        {
            "title": "闻虏人败于柘皋作口号十首",
            "content": "一自官军报捷频，番人无数愿归明。渠魁未必能方略，所恃多多以力争。",
            "comment": ""
        },
        {
            "title": "无题二首",
            "content": "春风桃李容，能昨几进好。谁怜涧底花，自对春风老。",
            "comment": ""
        },
        {
            "title": "答何中丞伯寿",
            "content": "三开皇舆驻武林，宫前新柳渐成阴。西湖风月愁难度，艮后岳峰峦梦枉寻。老马惊思归汴路，寒江吼激破胡心。白蘋洲上怀乡久，夜夜啼鹕卧未深。",
            "comment": ""
        },
        {
            "title": "闻虏酋被戕淮南渐平喜而作诗",
            "content": "圣主久临御，戢戈息生娄。狂胡犯天纪，躣马舍虏庭。四海涨烽烟，白昼亦晦冥。不惟师无名，岂有间可乘。大将失经略，淮壖气如蒸。虏骑犯和州，采石势不胜。登坛刑白马，意气甚凭陵。朝廷颇忧虞，众心若摇旌。谁知肘腋祸，自彼萧墙兴。皇天相我多，一失遂有能。黔黎卖钗钏，果见酒价腾。坐收不战功，宵旰今已宁。宸章粲星斗，蜂目见丹青。行行若死然，此亦不足称。谁云暴无伤，以兹庶可懲。",
            "comment": ""
        },
        {
            "title": "古诗",
            "content": "处身乾坤中，适意乃其常。贫贱亦天然，尤怨徒自伤。平生曲命薄，守已岂不良。量分稍过差，神理翻百殃。荀无济世具，希进未免狂。鄙哉绵上人，远迹空潜藏。市朝车马喧，不碍松菊芳。何妨著衣冠，用舍姑逢场。傥无侥倖心，世亦不见戕。",
            "comment": ""
        },
        {
            "title": "闻虏人败于柘皋作口号十首",
            "content": "文武宣和盛两班，当时都道取燕山。三京随手残烧尽，今日谁迎二圣还。",
            "comment": ""
        },
        {
            "title": "古诗",
            "content": "送客出河门，返手闭篱关。归来悬午窗，坐看屋上山。众雏困未觉，捣药声已残。倦鸟止不飞，鸡犬亦在栏。高林静白日，时觉鸟声闲。",
            "comment": ""
        },
        {
            "title": "古诗",
            "content": "西风正浩荡，出门无所寻。强起理菊花，聊以慰我心。傍篱见南山，经旬阻秋霖。岂不欲傲游，虑此泥泞深。凉飚带寒烟，暝色著高林。归鸟未遑栖，槭槭风叶吟。游子悲故乡，感吠岁月深。一室蔽蓬蒿，空壶绝孤斟。徘徊东墙下，仰视林端参。耿耿夜何长，白露湿衣襟。",
            "comment": ""
        },
        {
            "title": "闻虏人败于柘皋作口号十首",
            "content": "黏罕中间陷两京，当时兀术尚无名。如今索斗无时了，不使山川见太平。",
            "comment": ""
        },
        {
            "title": "古诗四首呈刘行简给事丈",
            "content": "少年负豪气，乃心在有为。天下非我能，胡为久栖栖。圣贤即在上，治具皆设施。一廛为天氓，岂不乐在兹。但愿禾黍肥，富贵从此辞。雨露被乐皋，草木含华滋。一物遂生成，仰荷皇天私。努力且加外，已矣复何期。",
            "comment": ""
        },
        {
            "title": "闻虏人败于柘皋作口号十首",
            "content": "铁鹞乘时转海津，兜牟闪闪白如银。只今边郡羞投拜，淮北淮南正杀人。",
            "comment": ""
        },
        {
            "title": "还至呈兴春事已过绿阴木森然小圃可爱摘青梅",
            "content": "为客清霜重，归来夏木苍。鸡鹅惊甚大，童稚觉微长。花絮今无迹，园林未肯荒。青梅应可摘，腊摘要开尝。",
            "comment": "【注释】【原题】：还至呈兴春事已过绿阴木森然小圃可爱摘青梅尝煮酒一首"
        },
        {
            "title": "使虏遇汴京作",
            "content": "苍龙观阙东风外，黄道星辰北斗边。月照九衢平似水，胡儿吹笛内门前。",
            "comment": ""
        },
        {
            "title": "闻虏人败于柘皋作口号十首",
            "content": "战伐无多生女真，人传强半是签军。可怜尽死天兵手，但恐官家不得闻。",
            "comment": ""
        },
        {
            "title": "古诗四首呈刘行简给事丈",
            "content": "人生寄寒暑，销铄如然薪。但见烈火炎，倏忽糜灰尘。不过数十改，即已无此身。岂不甚哀哉，言之为酸辛。达士易与足，一饱即自促。遇者运多途，贪婪丧其真。如此不饮酒，徒为世上人。",
            "comment": ""
        },
        {
            "title": "闻虏人败于柘皋作口号十首",
            "content": "胡马纵横压上流，朝廷岁岁讲防秋。相公必欲安淮甸，早发官兵扰寿州。",
            "comment": ""
        },
        {
            "title": "闻虏人败于柘皋作口号十首",
            "content": "正阳门下草还生，宫殿无人也自春。上皇昔日登临地，愁杀当时老大臣。",
            "comment": ""
        },
        {
            "title": "闻虏人败于柘皋作口号十首",
            "content": "今年太岁火逢辛，火德炎炎照紫宸。眼看点虏遭天破，未必期廷用一人。",
            "comment": ""
        },
        {
            "title": "古诗",
            "content": "初日照池底，游鱼戏涟漪。落日延西林，蜻蜓弄斜晖。忘情体自适，不但禽鸟微。以兹慰心胸，富贵如何违。舍策看清溪，步屧临荆扉。青天委长流，孤云无所依。居然忘物我，身我忽若遗。",
            "comment": ""
        },
        {
            "title": "闻虏人败于柘皋作口号十首",
            "content": "闻道诸军遣军嵬，柘皋合战打头回。不烦宣抚亲提剑，铁塔前锋一布摧。",
            "comment": ""
        },
        {
            "title": "绝句",
            "content": "小雨收溪北，微云没舍西。地暄鹦鹉斗，日暖鹧鸪啼。",
            "comment": ""
        },
        {
            "title": "日暮",
            "content": "水底晃微霞，孤村古路叉。稻檐排冻雀，牛背落昏鸦。行客犹贪路，归帆未到家。交游书札断，寂寞过天涯。",
            "comment": ""
        },
        {
            "title": "闻虏人败于柘皋作口号十首",
            "content": "京口人来说禁江，似闻胡骑再跳梁。夜来急递传新报，见说官军战顺昌。",
            "comment": ""
        },
        {
            "title": "题渡水罗汉画",
            "content": "偏袒右肩赤一膊，开颜含笑不作恶。广深莫种金莲花，故使浮杯衬双脚。心既忘形亦忘怖，徒使旁观毛发竖。本无行止令人图，竟到彼岸归何处。我知画者意识真，是故古来传到今。亦无此心可得惊，亦无此身可得沈。浪头乘风正得路，不动诘严几时去。从今不往亦不还，一幅之间作常住。君不闻古人只作如是观，请公莫问何以故。",
            "comment": ""
        },
        {
            "title": "郊居九日",
            "content": "树夹门方正，谷侵岸隤。水摇云影动，风抑鸟声回。篱缺舟常过，庭空客不来。故人经岁月，又见菊花开。",
            "comment": ""
        },
        {
            "title": "绝句三首",
            "content": "楚天落日暮云浮，痛饮狂歌不觉愁。醉眼山光似乡曲，怎知身在汉江头。",
            "comment": ""
        },
        {
            "title": "古诗",
            "content": "凡人种园花，但取红紫丽。今我种园花，所乐在生意。侵晨草露湿，园林有清气。寝兴不裹首，散策绕花次。次第除繁枝，分明去浪蕊。客至旋结襟，舍柯惜馀味。新稍才过屋，弱干渐拂地。是中有深趣，欣然心自慰。",
            "comment": ""
        },
        {
            "title": "表侄赵文鼎监税传才拙所定九品杜诗说正宗作",
            "content": "平生竭力参时句，久矣冥搜见机杼。岂惟蕴蓄彻遮栏，要使幽深尽呈露。君今学诗叩妙理，颇已具眼识精粗。他年陶冶融心神，好与造化开门户。读之便感谁使然，若见其事在其处。会须体物夺天机，便可分庭抗李杜。风骚乐府久寂寞，但见坡谷正驰骛。君才妙龄中科选，第恐此道非先务。诗分九品吾所创，妄与正宗闢行路。君今持此俗谁论，勿使群言生谤怒。",
            "comment": "【注释】【原题】：表侄赵文鼎监税传才拙所定九品杜诗说正宗作诗告之"
        }
    ]
}