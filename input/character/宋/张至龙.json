{
    "dynasty": "宋",
    "author": "张至龙",
    "poems": [
        {
            "title": "演雅十章",
            "content": "犬眠苍玉地，猫卧香绮丛。徜无鼠与盗，猫犬命亦穷。",
            "comment": ""
        },
        {
            "title": "朱柏岩约南归",
            "content": "忍闻秋管悲，犹未定归期。吟咏穷边长，艰难老后知。水寒鱼上少，月闰雁来迟。不作膏粱梦，长令一剑随。",
            "comment": ""
        },
        {
            "title": "拟韩偓体",
            "content": "一声阿鹊颤鸾双，学调新词未得腔。拜了夜香郎唤睡，旋收鍼线背银釭。",
            "comment": ""
        },
        {
            "title": "送镜山僧游雪峰",
            "content": "海风迎铁锡，半是水为程。故国往来熟，空门宿食清。旧房云借住，早路月同行。象骨最高处，师今履似平。",
            "comment": ""
        },
        {
            "title": "演雅十章",
            "content": "江鳞行比目，沙鸳睡交颈。不知山兔寒，清夜雇蟾影。",
            "comment": ""
        },
        {
            "title": "寓兴十首",
            "content": "迟月上深夜，新蟾不终夕。何如月圆时，通宵照无极。",
            "comment": ""
        },
        {
            "title": "饯翁丹山发南浦",
            "content": "鸣鸠语燕近清明，柳絮风轻秧水平。一带春流多断岸，尽缘倒树录桥行。",
            "comment": ""
        },
        {
            "title": "寓兴十首",
            "content": "东日照瓦霜，西向界余白。莫言日不到，日光来未及。",
            "comment": ""
        },
        {
            "title": "点史",
            "content": "水草山花各自春，闲居常谨坐船身。忠言似药偏医国，好句如金不疗贫。王霸兴亡难讳史，彭殇寿夭不由人。感来莫计更深浅，只见苍头换烛频。",
            "comment": ""
        },
        {
            "title": "演雅十章",
            "content": "櫩蛛巧经纲，林鸠拙营巢。孰知拙反胜，纲坏巢独牢。",
            "comment": ""
        },
        {
            "title": "寄胡竹洲",
            "content": "野菜生根土亦香，寒林晴久漏春阳。山临古画开当户，蜗学名书篆满墙。密竹旋删嫌碍月，青柑迟摘待经霜。儿童闲取池头水，剜破琉璃绿一方。",
            "comment": ""
        },
        {
            "title": "槎",
            "content": "槁形冷度几晨昏，不受东风一点恩。却有仟人求作伴，浪游星渚到天门。",
            "comment": ""
        },
        {
            "title": "答黄芳洲",
            "content": "抱膝书楼望太清，一生心事月同明。因过隣寺分茶供，闲取高僧史传评。",
            "comment": ""
        },
        {
            "title": "晚步寄刘澂斋",
            "content": "纵横屐齿印苍苔，梦笔山高翠作堆。日带晚光归海去，风传秋信下天来。竹开小路通萤过，松守空巢待鹤回。蚋瓮乾坤还自乐，何须金屋玉楼台。",
            "comment": ""
        },
        {
            "title": "寓兴十首",
            "content": "高风吹秋霜，庭前百草死。谁知草有根，昨夜东风起。",
            "comment": ""
        },
        {
            "title": "峡口",
            "content": "峡深犹有路，泉远不知源。禽学乡谈语，山填野烧痕。晚风樵笛坞，春日酒旗村。茆舍人耕罢，凫雏浴水浑。",
            "comment": ""
        },
        {
            "title": "梅花十咏·全开",
            "content": "昨夜东风多，花神莫之御。玉立对幽人，士分心情吐。",
            "comment": ""
        },
        {
            "title": "梅花十咏·半谢",
            "content": "旋随琼霙飞，绕我茆屋角。结子意渐浓，岂为羌管落。",
            "comment": ""
        },
        {
            "title": "梅花十咏·欲谢",
            "content": "垂垂雪中枝，暗里度香远。忽动调羹机，黏枝花力软。",
            "comment": ""
        },
        {
            "title": "演雅十章",
            "content": "蚕饱办丝课，蜂忙供蜜工。役役为人劳，衣食还自空。",
            "comment": ""
        },
        {
            "title": "寄宝林僧",
            "content": "磨折英雄辈，无停日月梭。达人愁梦少，明主直言多。药试单方验，碑评近本讹。吟成无爱者，寄与病僧哦。",
            "comment": ""
        },
        {
            "title": "横峰感事",
            "content": "石角多情挽布衣，候虫送响出林微。文章首面趋时好，字学偏傍徇俗非。绿水被风吹作白，密花因雨打教稀。归鸦路熟知巢近，直望松林尽翅飞。",
            "comment": ""
        },
        {
            "title": "古别离",
            "content": "扶上花骢酒半醺，望沉鞭影暗销魂。离情恐被行人觉，背拂菱药补泪痕。",
            "comment": ""
        },
        {
            "title": "梅花十咏·小实",
            "content": "青青长朱裳，小摘脆不堕。勿欺如豆微，中怀仁已大。",
            "comment": ""
        },
        {
            "title": "齐云寺",
            "content": "雨疎分点下，略彴界横塘。接竹通生水，搴萝补坏墙。字涂窗眼黑，香染佛衣黄。未晚萤先出，萧然两画廊。",
            "comment": ""
        },
        {
            "title": "武夷山",
            "content": "九折沧江转苇航，花间流水自宫商。岩开天线登无路，殿鏁仟金拜有光。曝背龟从平石上，避人猴向险枝藏。断桥盍有重红日，狂欲乘风扣魏王。",
            "comment": ""
        },
        {
            "title": "江常庵出武夷",
            "content": "厌居京洛说行持，袖裹青蛇上武夷。仟为写真供御览，天怜病眼召神医。江中白石差龙斲，洞里苍松带鹤移。无事出山衣屦湿，满城风雨鞠花时。",
            "comment": ""
        },
        {
            "title": "梅花十咏·欲开",
            "content": "凝成姑射姿，幽洁世所独。春近迫芳心，羞涩破唇玉。",
            "comment": ""
        },
        {
            "title": "子期台",
            "content": "拾叶题诗愧不才，袖遮微日上层台。山僧分我松阴坐，隔岸花香渡水来。",
            "comment": ""
        },
        {
            "title": "山礬花",
            "content": "漫山白蕊殿春华，多贮清香野老家。频向风前招蝶使，密通家籍省梅花。",
            "comment": ""
        },
        {
            "title": "题白沙驿",
            "content": "雾裹峰头薄似巾，路逢水后误行人。山泉酿酒力偏重，石铫煎茶味最真。燕不传家犹教子，梅才有肉便生仁。枕边学梦人方悟，未到钟声梦更频。",
            "comment": ""
        },
        {
            "title": "登东山怀朱静佳",
            "content": "布石行山磵，云封竹洞名。照池传古貌，借箸数同庚。禽斗巢几覆，蛛闲纲半成。冬深犹见菊，还忆晋渊明。",
            "comment": ""
        },
        {
            "title": "演雅十章",
            "content": "饥鹰健搏兔，馋鹭勤捕鱼。各为口腹累，不闻有驺虞。",
            "comment": ""
        },
        {
            "title": "题隐者壁",
            "content": "寒著麻衣馁食薇，乐山清兴只琴知。蛛经圆纲当中立，蜂从新厨出外飞。山脊倚天无改日，草根埋雪有青时。莫言鸿燕多相背，去去来来共一机。",
            "comment": ""
        },
        {
            "title": "演雅十章",
            "content": "墨鱼黑覆形，火萤明照身。拙於用显晦，踪迹徒自陈。",
            "comment": ""
        },
        {
            "title": "寓兴十首",
            "content": "庭前无繁植，疎竹附梅坡。虽然无巨荫，明月飞来多。",
            "comment": ""
        },
        {
            "title": "梅花十咏·半开",
            "content": "五出稍敷露，不受尘目爱。鲜鲜着精神，独於此时最。",
            "comment": ""
        },
        {
            "title": "采莲曲",
            "content": "拗落圆心响钏金，背人细数子藏深。不嫌到手多尖刺，只怕伤人有苦心。",
            "comment": ""
        },
        {
            "title": "马升庵惠鞠苗",
            "content": "税得隣东地一方，旋栽黄鞠等重阳。春晨摘落青苗叶，挼作秋花气味香。",
            "comment": ""
        },
        {
            "title": "演雅十章",
            "content": "麒麟感世出，凤凰览德至。人苟常见之，应不指为瑞。",
            "comment": ""
        },
        {
            "title": "演雅十章",
            "content": "鹊鸣人共怜，乌鸣人共嫉。只因声妍媸，何心报凶吉。",
            "comment": ""
        },
        {
            "title": "塞上曲",
            "content": "匣里干将午夜鸣，碧油幢下梦魂惊。沙场燐火风吹起，半在骷髅眼底明。",
            "comment": ""
        },
        {
            "title": "晚窗",
            "content": "风约钟声落耳根，归鸦点点不成群。前山野烧青烟起，散满空中作暮云。",
            "comment": ""
        },
        {
            "title": "巴岭",
            "content": "处处柴门掩半边，莺啼绿树隔炊烟。竹梯闲倚柔桑畔，定是人家蚕正眠。",
            "comment": ""
        },
        {
            "title": "梅花十咏·梅梢",
            "content": "根清条不肥，影落明月地。凄凄欲寒时，胚腪已生意。",
            "comment": ""
        },
        {
            "title": "紫微阁赠凌丹士",
            "content": "风林叶叶带新寒，匕箸虀盐客味酸。兔抱粟眠传道石，鹿衔花上拜章坛。沿崖取水和冰嚼，扫壁题诗当画看。尽日玄房无俗知，山钟敲月上阑干。",
            "comment": ""
        },
        {
            "title": "寓兴十首",
            "content": "夏月灌鞠根，见花在秋日。先时不施工，临花已何及。",
            "comment": ""
        },
        {
            "title": "宿灵岩",
            "content": "树杪钟楼出半层，佛床点鼠弄残灯。五更石上僧犹定，头满清霜唤不譍。",
            "comment": ""
        },
        {
            "title": "楚节西塘省鞠",
            "content": "鞠胎绿蕊未曾成，百种藂中半忘名。试检记花牌字看，春篱醉墨欠分明。",
            "comment": ""
        },
        {
            "title": "吊蝶",
            "content": "数日儇红翅力慵，化成长梦别春风。却怜蚁为埋香玉，舁入残花土穴中。",
            "comment": ""
        },
        {
            "title": "寓兴十首",
            "content": "十年插柳枝，今与高树齐。垂条绿春风，上有流莺啼。",
            "comment": ""
        },
        {
            "title": "演雅十章",
            "content": "雀食野人田，燕栖公子堂。野情饥亦乐，依人难久长。",
            "comment": ""
        },
        {
            "title": "喜杨琴隐至",
            "content": "世涂多不平，择地度吾生。风静花迟落，云移月倒行。自抄闲作改，客借古琴评。凡事虚空里，何劳苦著情。",
            "comment": ""
        },
        {
            "title": "简胜上人",
            "content": "林深岚气重，一犬吠寒烟。高思天云外，新房柏树边。爱蒲寻石种，惜茗滤泉煎。昔创如来殿，老於师一年。",
            "comment": ""
        },
        {
            "title": "宿易冲妙道院",
            "content": "松发经寒乱不梳，夜来风减屋茆疎。吟边冻指僵如铁，袖里枯筇画雪书。",
            "comment": ""
        },
        {
            "title": "李梅磵雪夜留饮",
            "content": "拥炉收案牍，市远隔諠哗。妓唱新真曲，僮分旋碾茶。花枝承雪重，独焰受风斜。僦屋为官舍，更深酒更赊。",
            "comment": ""
        },
        {
            "title": "梅花十咏·蓓蕾",
            "content": "历历衔冰霜，缀作珠的皪。香色俱浑然，花中之太极。",
            "comment": ""
        },
        {
            "title": "采莲曲",
            "content": "荷叶笼头学道情，花妆那似妾妆清。双双头白犹交颈，翻笑鸳鸯不老成。",
            "comment": ""
        },
        {
            "title": "演雅十章",
            "content": "猩猩陨机穽，鹦鹉鏁金笼。言笑适为累，缄嘿斯保躬。",
            "comment": ""
        },
        {
            "title": "寓兴十首",
            "content": "孤灯照长夜，膏尽灯影灭。划见窗户间，鲜鲜有明月。",
            "comment": ""
        },
        {
            "title": "寓兴十首",
            "content": "种鞠一百丛，九月开盈枝。莫言无好花，好花开罗迟。",
            "comment": ""
        },
        {
            "title": "赠刘介庵",
            "content": "一心忧道不开眉，懒扣黄扉谒故和。有累只因难弃鹤，无疑何用苦求龟。常厨饮食夷齐辈，晚笔文章汉魏时。冷笑富家钱塞屋，兰亭谁更有真碑。",
            "comment": ""
        },
        {
            "title": "北津",
            "content": "独立长桥喜近城，半阑斜日又催行。船过别浦波痕没，堠立当涂里界明。古木云边僧住处，落花风里鸟啼声。青山莫道浑无事，日与行人管送迎。",
            "comment": ""
        },
        {
            "title": "梅花十咏·大实",
            "content": "圆碧日益肥，磊落压枝重。虽然苦味酸，酸中藏大用。",
            "comment": ""
        },
        {
            "title": "寄苕川故人",
            "content": "千古长情只翠岑，休谈点石化黄金。秋来国事方尝胆，病后禅机忽上心。老眼看书嫌字细，乾喉饮酒喜杯深。几回空检斑衣箧，望断白云天外阴。",
            "comment": ""
        },
        {
            "title": "寓兴十首",
            "content": "草虫设细纲，小穽不可见。日日朝露中，群白草间现。",
            "comment": ""
        },
        {
            "title": "雨中过陆家园",
            "content": "斜搭秋千窗半扃，行人屐送隔墙声。群花相倚啼妆面，苦不催晴怨懒莺。",
            "comment": ""
        },
        {
            "title": "寓兴十首",
            "content": "日夜江水流，不海水不止。孰谓流去者，不是海中水。",
            "comment": ""
        },
        {
            "title": "东林寺",
            "content": "满院香风乍熟楂，猴孙抱子坐枯槎。头陀不惯迎宾客，自折芙蓉供释迦。",
            "comment": ""
        },
        {
            "title": "梅花十咏·全谢",
            "content": "冰花不留丁，收香尽藏白。一朝作陈人，逊与桃李出。",
            "comment": ""
        },
        {
            "title": "化龙阁",
            "content": "镌满留题屋杜间，风吹醉面不知寒。渔舟撑出垂杨岸，惊鹭衔鱼过别滩。",
            "comment": ""
        }
    ]
}