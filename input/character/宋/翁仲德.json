{
    "dynasty": "宋",
    "author": "翁仲德",
    "poems": [
        {
            "title": "雨微山",
            "content": "大川东逝近丛林，石壁潮音杂梵音。旱望湫龙嘘涧气，沛然甘雨慰农心。",
            "comment": ""
        },
        {
            "title": "鸣鹤山",
            "content": "沧海东头鹤阜高，仙人骑鹤下林坳。一声唳起扬州去，华表空余月下巢。",
            "comment": ""
        },
        {
            "title": "夜飞山",
            "content": "江南雨霁彩云开，眼界空宽翠色排。蜀客踌躇还识认，子规啼月夜归来。",
            "comment": ""
        }
    ]
}