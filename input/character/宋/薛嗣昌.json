{
    "dynasty": "宋",
    "author": "薛嗣昌",
    "poems": [
        {
            "title": "栖岩寺",
            "content": "出郭自然尘事少，携家况作栖岩行。千寻尽处暮云碧，万籁息时霜月明。林外扶疏竹影碎，岭头依约松风声。他年若此卜幽隐，兴来更遂登临清。",
            "comment": ""
        },
        {
            "title": "宿草堂寺",
            "content": "驰车晚叩古禅林，乔木参天一径深。门外乱山连翠色，竹间流水漱清音。幽怀暂喜来栖处，高士遗踪悉访寻。谁会宗风当日意，庭前苍桧尚青阴。",
            "comment": ""
        }
    ]
}