{
    "dynasty": "宋",
    "author": "童潮",
    "poems": [
        {
            "title": "渊明故址",
            "content": "先生已归来，遗此折腰地。不见督邮人，祗闻解印事。径花虽就荒，台月还留醉。赋罢清流诗，西畴春已至。",
            "comment": ""
        },
        {
            "title": "劳渡",
            "content": "借问谁家舟，孤横劳渡水。远携蓑笠来，满载暮烟紫。折手唱沧浪，沙鸥惊不起。",
            "comment": ""
        },
        {
            "title": "小孤山",
            "content": "长江万里来，一砥中流峙。巨浸没根深，孤峰插汉起。倒回三峡流，独据九江水。真是海门关，波涛险莫比。",
            "comment": ""
        }
    ]
}