{
    "dynasty": "宋",
    "author": "李士会",
    "poems": [
        {
            "title": "银城旧县",
            "content": "人民城郭骇俱非，从此西迁西复西。曾是万家雄井邑，依然一段好山溪。津无可锁沈江渚，市不闻钟委草泥。碑碣更随年月换，兴亡往事向谁稽。",
            "comment": ""
        },
        {
            "title": "长乐旧县",
            "content": "千古空传长乐溪，谁知乐极已生悲。凄烟断礎祝家市，落日荒城柳尹祠。上起何年无信史，中更钜变有残碑。青峰峰下踌躇意，说与时人未必知。",
            "comment": ""
        },
        {
            "title": "薛家塘",
            "content": "自古杀忠良，多用巧中伤。不驱飞作鬼，那得桧封王。有士冤狴犴，无辜忤庙堂。至今流斥地，人说薛家塘。",
            "comment": ""
        }
    ]
}