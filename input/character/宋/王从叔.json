{
    "dynasty": "宋",
    "author": "王从叔",
    "poems": [
        {
            "title": "句",
            "content": "尘心依水净，归鬓与山青。",
            "comment": ""
        },
        {
            "title": "句",
            "content": "凉风回远笛，暝色带归舟。",
            "comment": ""
        },
        {
            "title": "阮郎归",
            "content": "风中柳絮水中萍。聚散两无情。斜阳路上短长亭。今朝第几程。何限事，可怜生。能消几度春。别时言语总伤心。何曾一字真。",
            "comment": ""
        },
        {
            "title": "浣溪沙",
            "content": "水月精神玉雪胎。乾坤清气化生来。断桥流水领春回。昨夜醉眠苔上石，天香冉冉下瑶台。起来窗外见花开。",
            "comment": ""
        },
        {
            "title": "次韵张晋彦秋日",
            "content": "地迥高楼目，天寒故国心。江鸥无万里，云木目千寻。门掩斜阳下，人归落叶深。风前怅何许，入耳越乡吟。",
            "comment": ""
        },
        {
            "title": "秋蕊香",
            "content": "薄薄罗衣乍暖，红入酒痕潮面。絮花舞倦带娇眼。昨夜平堤水浅。故人信断风筝线。误归燕。梦魂不怕山路远。无奈棋声隔院。",
            "comment": ""
        },
        {
            "title": "句",
            "content": "一番风雨催寒食，千里莺花想故园。",
            "comment": ""
        },
        {
            "title": "昭君怨",
            "content": "门外春风几度。马上行人何处。休更卷朱帘。草连天。立尽海棠花月。飞到荼香雪。莫怪梦难成。梦无凭。",
            "comment": ""
        },
        {
            "title": "句",
            "content": "临春惨不舍，盖国空自香。",
            "comment": ""
        },
        {
            "title": "句",
            "content": "身闲更得凭陵酒，花早殊非爱惜春。",
            "comment": ""
        },
        {
            "title": "句",
            "content": "堕蕊尽教输燕子，嫩寒犹及占梨花。",
            "comment": ""
        },
        {
            "title": "句",
            "content": "落木森犹力，寒力淡欲无。",
            "comment": ""
        },
        {
            "title": "句",
            "content": "秋生列岫云尤薄，泉漱悬崖路更悭。",
            "comment": ""
        },
        {
            "title": "南柯子/南歌子",
            "content": "碧树留云湿，青山似笠低。鹧鸪啼罢竹鸡啼。不晓天天何意、要梅肥。昨日穿新葛，今朝御夹衣。思家怀抱政难为。只恐归来憔悴、却羞归。",
            "comment": ""
        }
    ]
}