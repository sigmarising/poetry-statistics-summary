{
    "dynasty": "宋",
    "author": "黄常吉",
    "poems": [
        {
            "title": "游洞霄宫",
            "content": "乔松苍竹带烟霏，木拱彤檐蔼翠微。虚谷玲珑遗凤响，行云蒙密护龙归。繁花结绣迷樵径，灵飘药香满客衣。更欲搘筇遍诸顶，可怜无策驻残晖。",
            "comment": ""
        },
        {
            "title": "游洞霄",
            "content": "我厌城市喧，故作林泉游。十事思九错，一笑忘百忧。道念岂不定，俗累良未休。安得弄泉石，味道老一丘。",
            "comment": ""
        },
        {
            "title": "游洞霄宫",
            "content": "山锁清溪溪锁峰，溪光山色两怡融。松枝点滴衣夹雨，云叶飘扬岩际风。玉室金堂端好坐，石坛乳窦自相通。我生已幸尘缘薄，拟结茅庐天柱东。",
            "comment": ""
        }
    ]
}