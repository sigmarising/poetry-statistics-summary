{
    "dynasty": "宋",
    "author": "赵釴夫",
    "poems": [
        {
            "title": "醉和颜美中元夕绝句",
            "content": "年年人月喜团圆，好在诗边又酒边。莫道玄真只渔钓，也随世俗夜无眠。",
            "comment": ""
        },
        {
            "title": "暮村",
            "content": "阴村烟树暝黄昏，一簇人家半掩门。看尽栖鸦啼噪后，牧童归去雨声繁。",
            "comment": ""
        },
        {
            "title": "盘斋",
            "content": "退之送李愿，归欤两山间。而今乃有此，坐能悦吾颜。",
            "comment": ""
        },
        {
            "title": "冰斋",
            "content": "生於水而寒於水，都在君家燕座中。只个从来堪受用，何须更远挹清风。",
            "comment": ""
        },
        {
            "title": "舫斋",
            "content": "浮家泛宅谩区区，一阁安然特迥殊。题作舫斋还解否，登临寄傲在江湖。",
            "comment": ""
        },
        {
            "title": "赠姜邦杰",
            "content": "括苍水秀更山明，山水钟情故一行。黄卷本无闲事业，白头却有懒声名。幸逢哲匠求诗范，何用愁城虞酒兵。三叹遗音今绝少，先生还须预兹盟。",
            "comment": ""
        }
    ]
}