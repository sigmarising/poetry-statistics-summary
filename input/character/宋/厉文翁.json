{
    "dynasty": "宋",
    "author": "厉文翁",
    "poems": [
        {
            "title": "句",
            "content": "且喜卧龙常自在，新诗特地报平安。",
            "comment": ""
        },
        {
            "title": "句",
            "content": "暮云春雪江南北，回首人生叹路歧。",
            "comment": ""
        },
        {
            "title": "句",
            "content": "翠草庭前生意足，甘棠堤上去思多。",
            "comment": ""
        },
        {
            "title": "句",
            "content": "若见集英门外柳，为言曾惹御炉香。",
            "comment": ""
        },
        {
            "title": "杏花",
            "content": "杏花菖叶渐烂斑，率属劭农入祖关。昔日郎君方彩袖，今朝太守已苍颜。",
            "comment": ""
        },
        {
            "title": "庭竹",
            "content": "渭川未暇栽千亩，庭槛聊须种数根。敢爱深秋群木脱，独欺风雨战黄昏。",
            "comment": ""
        },
        {
            "title": "茶",
            "content": "海滨鱼盐胜耕稼，尝呼父老采丁宁。江乡鱼茗尤逐末，为分利害别重轻。拔茶种桑何苦口，崇阳因得良吏名。",
            "comment": ""
        },
        {
            "title": "无题",
            "content": "滟澦拓瞿唐，二孤障澜蠡。大哉神禹功，天地相终始。",
            "comment": ""
        },
        {
            "title": "句",
            "content": "苍芜万顷渺无边，鞭石飞梁接市廛。",
            "comment": ""
        }
    ]
}