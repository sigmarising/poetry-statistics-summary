{
    "dynasty": "宋",
    "author": "徐暄",
    "poems": [
        {
            "title": "壬寅仲秋二十有五日哭东莱先生之墓",
            "content": "先生墓木已成阴，霁月光风何处寻。只有遗言常炯炯，誓将白首契初心。",
            "comment": ""
        },
        {
            "title": "壬寅仲秋二十有五日哭东莱先生之墓",
            "content": "四海瞻依一伟人，丘封页页木森森。仰天恸哭悲风起，举世中和孰嗣音。",
            "comment": ""
        },
        {
            "title": "壬寅仲秋二十有五日哭东莱先生之墓",
            "content": "缺月疎星夜已阑，风凄露重逼人寒。邮亭破晓经行处，不似今朝酷鼻酸。",
            "comment": ""
        },
        {
            "title": "壬寅仲秋二十有五日哭东莱先生之墓",
            "content": "庚子秋中忆请违，先生温语扣还期。去年匍匋双溪路，迨似当年失母时。",
            "comment": ""
        }
    ]
}