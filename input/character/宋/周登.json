{
    "dynasty": "宋",
    "author": "周登",
    "poems": [
        {
            "title": "泛舟西湖",
            "content": "湖边无日欠春风，金碧楼台面面同。白鸟惯随船上下，画桥分断水西东。百年乐事浮云外，一段伤心落照中。老尽负流无问处，藕花今是几番红。",
            "comment": ""
        },
        {
            "title": "游庐山南阜步月回寓馆",
            "content": "不入山中不识闲，不因月上不知还。老僧长揖归方丈，只有钟声送出山。",
            "comment": ""
        }
    ]
}