{
    "dynasty": "宋",
    "author": "李伯玉",
    "poems": [
        {
            "title": "吏隐堂",
            "content": "吏隐先寻一着高，尽输酒圣与诗豪。君方无事同犀首，我纵有官如马曹。把似啜茶看孟子，何如痛饮读离骚。胸中磊落浇三碗，倩得麻姑痒处搔。",
            "comment": ""
        },
        {
            "title": "淳佑七年丁未十一月朔蔡久轩自江东提刑归抵",
            "content": "清时屏臣奸，琴瑟大更化。四佞斥昕朝，一札颁丙夜。明庭集孔鸾，清庙荐琼斚。堂堂西山孙，藉藉少室价。给札承晨庐，紬书群玉舍。功名渠自来，迫逐不容赦。君心政事本，治化朝廷下。纪纲始宫闱，国本关宗社。累章沥忠赤，万口齐脍炙。迩来忠佞杂，异论淆王霸。吴天且不容，膴仕骈姻娅。回遹何日沮，好官从唾骂。人方酣势利，君独辩奸诈。同僚俱愧赧，灶婢亦惊讶。官职一涕唾，名声穷泰华。列之绍符间，允矣陈邹亚。江东天一方，使者星言驾。我亦腾氓廛，何幸寇君借。国步正艰危，人心实凭藉。良民困盗贼，螟蟊损禾稼。豪姓侵细民，荆榛害桑枯。污官混廉吏，鲍秽熏兰麝。少烦六辔濡，行见四辈迓。君诚梁栋材，好与支大厦。",
            "comment": "【注释】【原题】：淳佑七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗别得下字"
        },
        {
            "title": "碇斋",
            "content": "先生产地起风波，皆竟中流定得么。放取断头船子去，醉眠烟雨一渔蓑。",
            "comment": ""
        },
        {
            "title": "送萧晋卿西行",
            "content": "上马能击贼，下马能草檄。萧郎负此文武之全才，当卧元龙楼百尺。屏山阅尽眼中人，磊落深沉只识君。冷官不受人料理，拄笏时看西山云。与君尝谈秘书阁，百二秦城锦相错。第恐羌儿或弄兵，今日始知先一着。自有龙图十万兵，请乘一障终权轻。初闻召至青油幕，袖中已草从军行。相国谋深古来少，想见智囊谈未了。贺兰鼠子不足平，底用西征出师表。凉州久苦寒烟埋，今年定见玉关开。凯旋只在春风后，趁取闲闲登吹台。",
            "comment": ""
        },
        {
            "title": "雪后",
            "content": "玉环晕月蟠长虹，飞沙卷土号阴风。黄云羃羃翳晴空，屋头唧唧鸣寒虫。天符夜下扶桑宫，玄冥震怒鞭鱼龙。钱垅飞出沧海底，咄嗟如律愁神公。急{左奭右斗}北斗卷云汉，凌澌卷入天瓢中。椎璋碎六华，剪出寒珑璁。翩翩作穗大如手，千奇万巧难形容。恍如堕我银沙界，清光搞夜寒朣胧。肝肠作崇耿无寐，试把往事閒追穷。男儿生须衔枚卷甲臂琱弓，径投虎穴策奇功。不然羊羔酒帐玻瓈钟，侍儿醉脸潮春红。谁能蹇驴驼著灞陵东，骨相酸寒秋愁煞侬。屏山正吐黄虀气，笑倒坐閒亡是公。",
            "comment": ""
        },
        {
            "title": "天游斋",
            "content": "丈人未始出吾宗，草靡波流尽太冲。七窍凿开无混沌，六根消落尽圆通。法身兔角声闻外，法事牛毛梦幻中。谁会天游更端的，瘦梅疎竹一窗风。",
            "comment": ""
        },
        {
            "title": "挽徐衡",
            "content": "胸次恢恢百万兵，文才武略冠群英。挽弓破筈状元锐，擒寇功封使者荣。两尚皇姬升帝眷，一颁皂纛出神京。追思八字君恩重，銮驾虽无如朕行。",
            "comment": ""
        },
        {
            "title": "怀激发尚书伯纪",
            "content": "一曲清歌一弄琴，十千美酒十分斟。江流不动潮初上，斗柄将垂夜向深。沙觜露溥孤鹤警，潭心月冷老龙吟。此时最是怀乡国，云里征鸿閒远砧。",
            "comment": ""
        }
    ]
}