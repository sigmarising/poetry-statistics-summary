{
    "dynasty": "宋",
    "author": "潘朝英",
    "poems": [
        {
            "title": "题金龟山如画轩四首",
            "content": "乱壑收云接涨澜，一天风露夜漫漫。金鳖不动涵坤轴，海月腾空万宇寒。",
            "comment": ""
        },
        {
            "title": "题金龟山如画轩四首",
            "content": "倦客登临力已疲，高僧故索小窗诗。江山最好君知否，春去秋来烟雨时。",
            "comment": ""
        },
        {
            "title": "题金龟山如画轩四首",
            "content": "古木摇阴绿插空，梵宫寂寞草发忪。可怜昔日掀天事，曾对君王跨六龙。",
            "comment": ""
        },
        {
            "title": "题金龟山如画轩四首",
            "content": "春潮暮落海门山，百艇齐飞牡蛎滩。分得鱼暇归野市，满江鸥鹭夕阳间。",
            "comment": ""
        }
    ]
}