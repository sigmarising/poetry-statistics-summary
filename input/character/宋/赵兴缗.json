{
    "dynasty": "宋",
    "author": "赵兴缗",
    "poems": [
        {
            "title": "访刘汉英",
            "content": "无情岁月迅飞梭，却笑浮生虑更多。最羡君能寻旧业，半溪春雨一渔蓑。",
            "comment": ""
        },
        {
            "title": "探禹穴感怀",
            "content": "神禹宏疏凿，流传山海经。披览未为足，时骑李白鲸。是日轻飙起，翛然天籁鸣。孤峰带江浙，突兀地轴横。振交履绝顶，盘踞雄殿亭。群峰百里外，拱护赖众星。乃信王气钟，根深奕叶生。厥后卧薪者，会稽栖复兴。此义久懵懵，寂寞羞山陵。",
            "comment": ""
        }
    ]
}