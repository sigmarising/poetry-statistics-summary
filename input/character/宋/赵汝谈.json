{
    "dynasty": "宋",
    "author": "赵汝谈",
    "poems": [
        {
            "title": "洞霄观水",
            "content": "峡口苍苍放水时，乾风吹落面前诗。可怜无地鹧秋色，流出千山也自奇。",
            "comment": ""
        },
        {
            "title": "寄赵昌父",
            "content": "杨柳风吹神雨晴，樱桃花发野塘春。归来依旧青山好，白发看山有几人。",
            "comment": ""
        },
        {
            "title": "次曾景建红泉碧涧韵",
            "content": "诗评明水好，笑我尚逶迤。丹穴三千仞，苍藤千万枝。谷耕闻好鸟，社饮见庞眉。他日烦君指，书堂与佛祠。",
            "comment": ""
        },
        {
            "title": "次曾景建红泉碧涧韵",
            "content": "石不能言语，云如过去身。意求虽仿佛，事往或湮沦。洞壑龙离隐，池墉草得春。山民忽惊避，吾此岸乌巾。",
            "comment": ""
        },
        {
            "title": "次曾景建红泉精舍韵",
            "content": "康乐秀髯长拂巾，伐山走鹿辟车尘。才毫并触当时祸，物色分留后代人。环涧已为僧去碣，红泉今与子通邻。著书万卷精庐里，成佛生天自致身。",
            "comment": ""
        },
        {
            "title": "南湖",
            "content": "每忆西湖上，青帘卖酒亭。柳条鱼颊翠，花片马蹄声。寒食经行路，晴窗入梦屏。因循春又晓，风絮搅空冥。",
            "comment": ""
        },
        {
            "title": "翠蛟亭和巩丰韵",
            "content": "幽亭枕苍峡，云窦通曲水。百折如建瓴，虢虢鸣不止。客来一抽钥，白雾噀岩底。欻翕千丈蛟，拿空翠涛起。天开混沌竅，日洗盘古髓。谅匪畜池鳞，多应化雷尾。冯陵气易壮，怖荡辞难侈。日假金洞光，景逾瑶池泚。谁云游方外，巧异缁尘里。坡仙颇年数，觌面犹尺咫。采句贵自然，巩言良是已。璇题豁灵界，篆出蕃君里。物生亦倚数，有形必有靡。道人亦多事，浮念何时死。余生嗜泉薮，痼习牵研几。太息动静机，于何寄真理。醉倒和沧浪，烦君更详此。",
            "comment": ""
        },
        {
            "title": "翠蛟亭酬和",
            "content": "闻道今晨看洞回，老龙眠处宝千堆。灵珠已落君侯手，枉着明驼夜半催。",
            "comment": ""
        },
        {
            "title": "翠蛟亭酬和",
            "content": "我病思君秋水深，好风忽送雁来音。相逢四句山中偈，说尽君心见我心。",
            "comment": ""
        },
        {
            "title": "环锦亭",
            "content": "枌社交阴旧有缘，蹇驴那得到亭前。青山谢傅携樽地，白水钱王守冢田。尚友诗书厪暇日，养亲豚韭乐丰年。异时驷马荣归里，虚左相迎更可贤。",
            "comment": ""
        },
        {
            "title": "翠蛟亭酬和",
            "content": "衣上缤纷云欲生，一山果熟看猿登。亦闻鳌背通朱关，几拟追寻竟未曾。",
            "comment": ""
        },
        {
            "title": "灵谷",
            "content": "灵谷神仙宅，言归肆目新。山光远如画，秋色老於人。世事棋争劫，人心海变尘。功成思范蠡，湖上一闲身。",
            "comment": ""
        },
        {
            "title": "环锦亭",
            "content": "与子乡邻信有年，故王遗事至今传。爽鸠邑改风烟在，散骑园分水竹偏。高架插书供夜读，满堂成彩敌春妍。相如可是区区者，戏笔题桥亦偶然。",
            "comment": ""
        },
        {
            "title": "题谢一犁春雨图",
            "content": "久客长安思野人，今年籴贵更愁新。江芜漠漠春多少，展卷聊寻梦里身。",
            "comment": ""
        },
        {
            "title": "次曾景建和谢康乐华子冈诗韵",
            "content": "君言华子冈，遗迹在兹山。阴雾虎啸谷，熙旸乌浴泉。划疑易区界，遐集古圣坚。丹井砂荡潏，玉林桂葱阡。或时吹箫子，来往倏飞烟。徵谢磨不验，叩玄发奇筌。先畴乐斯隐，荒始规后传。小子夙慕遁，驰心结绳前。仙路邈难期，矫首涕孱湲。谒予愿有术，投翰三喟然。",
            "comment": ""
        }
    ]
}