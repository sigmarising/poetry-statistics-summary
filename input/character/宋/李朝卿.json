{
    "dynasty": "宋",
    "author": "李朝卿",
    "poems": [
        {
            "title": "西江月",
            "content": "盛德须知异禀，天教占尽秋光。一轮明月照华堂。荐寿笙歌嘹亮。座上簪缨并列，庭前兰玉成行。只应难老胜松篁。五福人间供仰。",
            "comment": ""
        },
        {
            "title": "玉楼春",
            "content": "厌玉为浆麟作□。玉树琼葩长不谢。翠帘绣暖燕归来，宝鸭花香蜂上下。沙堤佩马催公驾，月白风清天不夜。重来赫赫照岩廊，不动堂堂凝泰华。",
            "comment": ""
        },
        {
            "title": "小重山",
            "content": "春正浓时月正圆。华堂初燕喜，雨真仙。霞衣相对旧貂蝉。人间少，福寿子孙贤。□□佳非烟。花光羞粉艳，敢争妍。笑歌声里捧金舡。深深愿，松柏永同坚。",
            "comment": ""
        },
        {
            "title": "踏莎行",
            "content": "月挂琼钩，日添绣线。骑花翻浪重帘卷。风传环珮晓珊珊，画堂羯鼓催开宴。翠缕香凝，玉膏酒滟。仙翁莫诉玻璃满。凤衔丹诏下云电。千秋长在黄金殿。",
            "comment": ""
        },
        {
            "title": "玉楼春",
            "content": "谪仙暂下金銮殿。开宴瑶池春未晚。飞琼献舞锦靴寒，弄玉吹箫银字暖。奉觞阿母年年劝，犹道碧桃香尚浅。花开更待几东风，应见年华千岁换。",
            "comment": ""
        },
        {
            "title": "鹧鸪天",
            "content": "九凤箫低彩雾高。鸾车鹤驭下层霄。天教来辅长生帝，宝殿千秋侍赭袍。飞急召，促归朝。沙路稳为马蹄娇。功成并画兰台上，奎画重看御赞褒。",
            "comment": ""
        },
        {
            "title": "玉楼春",
            "content": "炉烟不断腾金兽。香雾入帘波影皱。秋堂锦席艳群仙，不惜绮罗萦舞袖。昼弦素管春风手，娇妙如花轻似柳。劝君须尽眼中欢，绿酒十分千秋寿。",
            "comment": ""
        },
        {
            "title": "鹧鸪天",
            "content": "万里霜空爽气高。翩翩天雁薄云霄。佳祥已协当年梦，岂但非熊可珥貂。金笏带，紫花袍。朱衣双引玉宸朝。百年富贵须平步，仍有功名信史褒。",
            "comment": ""
        }
    ]
}