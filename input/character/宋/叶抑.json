{
    "dynasty": "宋",
    "author": "叶抑",
    "poems": [
        {
            "title": "绿筠轩",
            "content": "萧萧箨龙苍县绿，直节凌云长丛玉。高标自是绝尘埃，便使人间无点俗。",
            "comment": ""
        },
        {
            "title": "深静堂",
            "content": "乱山苍苍溪曲盘，烟林漠漠风生寒。地幽景绝岂易到，中隐萧寺环峰峦。山僧淳朴寺亦古，筑室为堂蔽风雨。深静岂与众缘同，万法不传归妙处。堂前流水自涓涓，屋外松篁不计年。衲子一念俱已尽，不数岁月明晦迁。我来兹堂息尘虑，终日忘形得深趣。明朝韁锁西复东，谩写微言题所寓。",
            "comment": ""
        }
    ]
}