{
    "dynasty": "宋",
    "author": "田开",
    "poems": [
        {
            "title": "临封杂咏",
            "content": "我爱临封好，江流压水滨。东山画屏展，北阜翠虬驯。十里长松道，三春解佩人。乘间狂太守，屐齿往来频。",
            "comment": ""
        },
        {
            "title": "句",
            "content": "我爱临封好，从来礼义乡。",
            "comment": ""
        },
        {
            "title": "临封杂咏",
            "content": "我爱临封好，人烟十里赊。秋风三酿酒，风景四时花。竹屋无贫子，渔村足富家。守官真吏隐，谩放日高衙。",
            "comment": ""
        },
        {
            "title": "临封杂咏",
            "content": "我爱临封好，宾朋日往还。年来甘白酒，老去益朱颜。引鹤游西寺，携琴上北山。君恩虽未报，公外且偷闲。",
            "comment": ""
        },
        {
            "title": "句",
            "content": "吏民相共乐，浑不记相关。",
            "comment": ""
        },
        {
            "title": "临封杂咏",
            "content": "我爱临封好，江楼四望遥。宾朋须共赏，风月故相邀。清兴拚成癖，诗狂不碍条。谩劳争自洁，适意乐偏饶。",
            "comment": ""
        },
        {
            "title": "句",
            "content": "山近临轩翠，花开入座红。",
            "comment": ""
        },
        {
            "title": "临封杂咏",
            "content": "我爱临封好，迎门水绕流。名山称濯锦，胜境说灵洲。嫩草青连座，奇花香入楼。公馀无一事，携酒任遨游。",
            "comment": ""
        },
        {
            "title": "临封杂咏",
            "content": "我爱临封好，诗人兴味长。岭南蕉子国，海上荔枝庄。民有百年寿，家藏十种粮。宦游无远近，乐处是仙乡。",
            "comment": ""
        }
    ]
}