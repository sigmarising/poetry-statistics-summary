{
    "dynasty": "宋",
    "author": "毛维瞻",
    "poems": [
        {
            "title": "山房二首",
            "content": "楼上青山绕四垂，画桥百步引朱扉。落成当与公同上，一看长江白练微。",
            "comment": ""
        },
        {
            "title": "诗一首",
            "content": "峭拔神仙宅，来寻烟水重。深应盘九地，高不让群峰。瞻对奇胜画，扪缘直岂容。几时莲叶下，终古鲜纹对。往事云难问，无言路有踪。桥山杳何处，侍从此攀龙。",
            "comment": ""
        },
        {
            "title": "白云庄",
            "content": "归去携家住白云，云中猿鹤许同群。陶公酒后诗偏好，疏傅金馀客屡醺。芒履潜行逐渔钓，壶浆时出劳耕耘。即看人世应微笑，未熟黄粱昼梦纷。",
            "comment": ""
        },
        {
            "title": "山房二首",
            "content": "东晋仙人借旧山，定应天意许公闲。郡人欲问使君处，笑指峰峦紫翠间。",
            "comment": ""
        }
    ]
}