{
    "dynasty": "宋",
    "author": "释法薰",
    "poems": [
        {
            "title": "赞朝阳穿破衲待月了残经",
            "content": "日晷已殂，我经未了。掩卷立须臾，冰壶挂森杪。",
            "comment": ""
        },
        {
            "title": "断臂僧复田业",
            "content": "古人断臂觅安心，岂有他能我不能。好手手中夸好手，午年常住一朝僧。",
            "comment": ""
        },
        {
            "title": "送皎中庵住广寿",
            "content": "名字馨香满道途，挽将洞水注南湖。他时把杖来轻探，莫谓从前一滴无。",
            "comment": ""
        },
        {
            "title": "布袋赞",
            "content": "辞兜率，混凡尘。闭眼昨夜，肚裹惺惺。何如起来，提却拄杖子，东行西行，忽然等看个人。乞钱钱又无，等人人不见。不知兜率天，何如奉化悬。折手呵呵，天回地转。",
            "comment": ""
        },
        {
            "title": "拈古十四首",
            "content": "这僧已是露出眼睛，云门更与揭却脑盖。若是佛法，未梦见在。",
            "comment": ""
        },
        {
            "title": "偈倾一百三十三首",
            "content": "长者长法身，短者短法身。袖头打领，腋下剜襟，即不问你诸人。",
            "comment": ""
        },
        {
            "title": "送小师游方",
            "content": "莫辞脚力造诸方，佛法无多要久长。历尽崎岖到平地，归来掀倒破禅床。",
            "comment": ""
        },
        {
            "title": "偈倾一百三十三首",
            "content": "不著佛求，不著法求，不著僧求。春花烂漫，春事绸缪。若将春意会，特地惹春愁。",
            "comment": ""
        },
        {
            "title": "拈古十四首",
            "content": "大家在这裹，廓彻无依倚。有口难分疏，冻破一双耳。",
            "comment": ""
        },
        {
            "title": "化砌灶",
            "content": "镬已铸成无渗漏，灶犹未砌正经营。嵩山杖子休拈出，我要粥香闻五更。",
            "comment": ""
        },
        {
            "title": "偈倾一百三十三首",
            "content": "江南成橘，江北成枳。还有优劣也无，具眼者辨取。",
            "comment": ""
        },
        {
            "title": "偈倾一百三十三首",
            "content": "以大圆宽，无绳自缚。为我伽蓝，凡寺交参。身心安居，换水养鱼。平等性智，落在第二。莫教辜负两茎眉，九十日从今日始。",
            "comment": ""
        },
        {
            "title": "偈颂六十八首",
            "content": "水流湿，火就燥。临安纸贵，一状领过。",
            "comment": ""
        },
        {
            "title": "偈倾一百三十三首",
            "content": "饱丛林，没量汉，法战当先，清机历掌。假饶千佛出头，也下一槌定当。",
            "comment": ""
        },
        {
            "title": "尼长老请赞",
            "content": "住山三十载，潦倒福缘微。全提一著，衲子攒眉。我无为山之作，汝有铁磨之机。自知水底难捞月，却倩丹青染污伊。",
            "comment": ""
        },
        {
            "title": "偈倾一百三十三首",
            "content": "至道无难，惟嫌拣择。山河大地，日月星辰。草木丛林，鸟兽人畜。不是龙门客，切忌遭点额。",
            "comment": ""
        },
        {
            "title": "偈倾一百三十三首",
            "content": "吾常於此切，密意在汝边。麟龙不为瑞，鹤龟自成仙。",
            "comment": ""
        },
        {
            "title": "偈倾一百三十三首",
            "content": "东弗于逮，西瞿耶尼。清清之水，游鱼自迷。",
            "comment": ""
        },
        {
            "title": "送韶化士干灵云古寺基",
            "content": "剑客重寻眼翳生，至今孤露不堪闻。老韶直下能扶起，十□精神减八分。",
            "comment": ""
        },
        {
            "title": "颂古十首",
            "content": "曾到未到俱吃茶，为君抉出眼中花。犀因玩月纹生角，象被雷惊花入牙。",
            "comment": ""
        },
        {
            "title": "颂古十首",
            "content": "百千诸佛在何居，黄鹤楼诗锦不如。问汝秀才题也未，一篇题取莫踌躇。",
            "comment": ""
        },
        {
            "title": "示众",
            "content": "剑刃翻身犹是钝，屋头问路太无端。楚鸡不是丹山凤，何必临风刷羽翰。",
            "comment": ""
        },
        {
            "title": "偈倾一百三十三首",
            "content": "古人一期恁麽道，白玉地瑕却有瑕。路途之乐，终不到家。",
            "comment": ""
        },
        {
            "title": "颂古十首",
            "content": "冬来底事要商量，向道京师出大黄。多少病猫餐死鼠，日中抬首眼无光。",
            "comment": ""
        },
        {
            "title": "赞蓑衣道人",
            "content": "佯狂混迹养天和，上界其如官府多。暑了又寒寒又暑，一蓑衣外更无他。",
            "comment": ""
        },
        {
            "title": "送珪上人归乡",
            "content": "南高峰对北高峰，两峰矗上摩青穹。上人阁锡在其下，咬姜呷醋期心空。心空一物无依倚，却笑老胡成曲指。回头重觅旧家山，莫学我行荒草裹。",
            "comment": ""
        },
        {
            "title": "偈颂十五首",
            "content": "夏末秋初万万千，石头路滑脚皮穿。这僧剑刃翻身疾，也被云门索饭钱。",
            "comment": ""
        },
        {
            "title": "偈倾一百三十三首",
            "content": "庭开金菊宿根生，来雁新闻一两声。犹握金鞭问归客，夜深谁共御街行。",
            "comment": ""
        },
        {
            "title": "福长老绘师像请赞",
            "content": "施不犯令，用无病药。笑有祖已来，错会者多。将纳僧珍财，尽底籍没。空腹高心，有年无德。就中一处最堪怜，车子横推向途辙。",
            "comment": ""
        },
        {
            "title": "拈古十四首",
            "content": "南山不会禅，一向外边走。腊月三十日，舌头不出口。",
            "comment": ""
        },
        {
            "title": "偈倾一百三十三首",
            "content": "解语非干舌，能言不是声。斩新提活句，冬后一阳生。",
            "comment": ""
        },
        {
            "title": "偈颂十五首",
            "content": "飞来峰高攀不上，冷泉水深饮不竭。衲僧到此拟奚为，尽力神疲好休歇。",
            "comment": ""
        },
        {
            "title": "颂古十首",
            "content": "东村王老夜烧钱，鼻孔依稀露半边。武帝求仙求不得，王乔端坐却升天。",
            "comment": ""
        },
        {
            "title": "偈倾一百三十三首",
            "content": "三通鼓罢，簇簇上来。诸人减却多少威光，南山入地三尺。",
            "comment": ""
        },
        {
            "title": "偈倾一百三十三首",
            "content": "禁足护生，西在此土。尽是死门，终非活路。",
            "comment": ""
        },
        {
            "title": "偈颂六十八首",
            "content": "喝如雷，棒如雨。大地绝纤尘，回头无觅处。地觅处，昨日有人从天台来，却往径山去。",
            "comment": ""
        },
        {
            "title": "偈倾一百三十三首",
            "content": "指天指地，讨甚巴鼻。钉钉胶粘，刀刮水洗。儿孙一杓香汤，大似恭而无礼。",
            "comment": ""
        },
        {
            "title": "偈倾一百三十三首",
            "content": "妙旨迅速，言说来迟。龙门上客，未举先知。",
            "comment": ""
        },
        {
            "title": "偈倾一百三十三首",
            "content": "九重降旨，阖国咸知。一句当头，诸人未委。只如新长老，宁可截舌，不犯国讳。",
            "comment": ""
        },
        {
            "title": "偈倾一百三十三首",
            "content": "古今日月，依旧山河。新年佛法，特地干戈。水到沧溟不是波。",
            "comment": ""
        },
        {
            "title": "偈倾一百三十三首",
            "content": "棒喝齐施，雷奔电掣。本参事中，总没交涉。没交涉，有来由，昨夜三更失却牛。",
            "comment": ""
        },
        {
            "title": "拈古十四首",
            "content": "来风可辨，驷马难追。若无后语，讨甚大悲。",
            "comment": ""
        },
        {
            "title": "偈倾一百三十三首",
            "content": "巧尽拙出，水到渠成。举足下足，十字纵横。三千里外，已被南山换却眼晴。",
            "comment": ""
        },
        {
            "title": "偈倾一百三十三首",
            "content": "触目不会道，运足焉知步。倒腹倾肠，翻成露布。石田顶戴诸人，争敢丝毫错悮。却忆王老师，不打这破鼓。",
            "comment": ""
        },
        {
            "title": "颂古",
            "content": "胡须赤，赤须胡。珠走兮盘走珠。",
            "comment": ""
        },
        {
            "title": "偈颂六十八首",
            "content": "大雪满长安，春来特地寒。新年头佛法，一点不相瞒。",
            "comment": ""
        },
        {
            "title": "一化士取血和墨写藏经乞颂",
            "content": "欲书火后旧时经，剔血和煤字字真。未举笔前全藏了，闻弦应有赏音人。",
            "comment": ""
        },
        {
            "title": "拈古十四首",
            "content": "父子至亲，心眼无二。筑著磕著，透顶透底。",
            "comment": ""
        },
        {
            "title": "偈倾一百三十三首",
            "content": "四月十五结，虚空遭火热。此土与西天，同途不同辙，镇萝葡并州铁。",
            "comment": ""
        },
        {
            "title": "送祖上人",
            "content": "祖祖相传直至今，天高地迥少知音。到家人问相传事，但道真鍮不博金。",
            "comment": ""
        },
        {
            "title": "偈倾一百三十三首",
            "content": "和尚子，莫妄想。怀州牛吃禾，益州马腹胀。南山饶你七穿八穴，也未兔手中痛棒。",
            "comment": ""
        },
        {
            "title": "拈古十四首",
            "content": "毡拍板，无孔笛。狭路相逢，五音六律。",
            "comment": ""
        },
        {
            "title": "偈倾一百三十三首",
            "content": "众流成海，众毛成球。一棚俊鹘，儒雅风流。石田无一事，坐地看扬州。",
            "comment": ""
        },
        {
            "title": "偈颂六十八首",
            "content": "非不非，是不是。建立则乖张，扫除则失旨。德山临际出来，换却髑髅裹底。",
            "comment": ""
        },
        {
            "title": "偈倾一百三十三首",
            "content": "深固幽远，无人能到。山前一片闲田，松竹清风浩浩，缺齿老胡不得妙。",
            "comment": ""
        },
        {
            "title": "送月道座住庵",
            "content": "结草为庵自昔贤，古今谁后复谁先。客来须得通方句，莫只随邪竖起拳。",
            "comment": ""
        },
        {
            "title": "偈倾一百三十三首",
            "content": "透过牢关，纵横独步。脚头到处生涯，谁道此山无路。",
            "comment": ""
        },
        {
            "title": "拈古十四首",
            "content": "镜清摇头，这僧摆尾。虽则一期可观，争奈玄沙道底。",
            "comment": ""
        },
        {
            "title": "清庵主请赞",
            "content": "以石为田，举世怪笑。一粒入土，不耘自秀。也无禅，也无道。衲僧未跨门，早已勘破了。顶门自有通窍。",
            "comment": ""
        },
        {
            "title": "偈颂六十八首",
            "content": "说短说长，自起自倒。跛脚老云门，慈悲成过咎。长安一路坦然平，往来曾不禁人行。",
            "comment": ""
        },
        {
            "title": "偈颂六十八首",
            "content": "德山棒头短，临济喝声低。不伤物义句，赵州东院西。",
            "comment": ""
        },
        {
            "title": "偈颂六十八首",
            "content": "识得一，万事毕。秘魔擎叉，鲁祖面壁。临际三玄三要，洞山五位君臣，云门念七，是一不是一。昨夜新州老卢，失却腰间特石。",
            "comment": ""
        },
        {
            "title": "偈颂六十八首",
            "content": "德山雨点棒，临际雷奔喝。收拾将来，七零八落。灵山咬定牙关，尽力也难提掇，睦州拶折云门脚。",
            "comment": ""
        },
        {
            "title": "偈颂六十八首",
            "content": "不在内，不在外，不在中间。朝看云冉冉，暮听水潺潺。",
            "comment": ""
        },
        {
            "title": "秀长老请赞",
            "content": "飞来峰下，龙床角畔。用没意志一著，师僧遭他惑乱。胡笳忽转阳春调，也有知音来合伴。描邈将来，未得一半。直饶即今此话大行，已是彼此两不著便。",
            "comment": ""
        },
        {
            "title": "偈倾一百三十三首",
            "content": "明如日，黑如漆。通天大路，万重铁壁。南山口似血盆，争敢妄通消息。",
            "comment": ""
        },
        {
            "title": "偈颂六十八首",
            "content": "不是琅琊，洎被这僧惑乱。若非这僧，琅琊令不虚行。末后棒头卖峭，更向露在柱藏身，笑杀毗耶杜口人。",
            "comment": ""
        },
        {
            "title": "布袋赞",
            "content": "杖挑布袋，云生脚下。前街后巷，浑无顾籍。拊背唤得回，几人能领话。也且只得奈烦，铁奉化人难化。",
            "comment": ""
        },
        {
            "title": "送师孙昧禅人",
            "content": "十五为僧二十归，途中莫比在家时。老僧留浙汝回蜀，三昧从来古不知。",
            "comment": ""
        },
        {
            "title": "丰干寒山拾得图赞",
            "content": "三人必有我师，臭肉元同一味。把手聚头，苏卢悉里。只因一等饶舌，两个隐身无地。可惜当初国清寺裹，一队懞憧师僧，更没些子意智。",
            "comment": ""
        },
        {
            "title": "偈颂六十八首",
            "content": "我若坐时妆须立，同坐同立成瞎汉。非瞎汉，把手大家行那畔。",
            "comment": ""
        },
        {
            "title": "偈倾一百三十三首",
            "content": "一生空拽露布，末后又把不住。灭度不灭度，总非吾弟子，破布囊尽底翻出。苍天中更添冤苦，可惜黄金成粪土。",
            "comment": ""
        },
        {
            "title": "偈倾一百三十三首",
            "content": "识得心，山岳沉。握金成土，握土成金。脚后脚前，见成行货。少室峰前，交点不过。",
            "comment": ""
        },
        {
            "title": "拈古十四首",
            "content": "昨日定，今日不定。大小瞿昙，因邪打正。",
            "comment": ""
        },
        {
            "title": "送小然还乡",
            "content": "及早游方及早归，参禅须是后生时。傍人不必轻相笑，临际元呼小厮儿。",
            "comment": ""
        },
        {
            "title": "赞布袋",
            "content": "掣风颠，走市廛。回头顾盼，拄杖横肩。山僧既见，不可无言。{囗里加力}，放下破布袋，与你一文钱。",
            "comment": ""
        },
        {
            "title": "偈倾一百三十三首",
            "content": "雪峰辊球，禾山打鼓。要觅旨归，月不破五。",
            "comment": ""
        },
        {
            "title": "破庵和尚赞",
            "content": "百元能，得人憎。火是钓鳖，日裹藏冰。养子不曾教，绳上更安绳。谷孤古东山正脉，乌户呼真本川僧。",
            "comment": ""
        },
        {
            "title": "达磨赞",
            "content": "白璧暗投，遭他按剑。折得茎芦，还冲巨浪。阖国人追亦不回，掩羞赖有闲和尚。",
            "comment": ""
        },
        {
            "title": "赞李源圆泽图",
            "content": "昭昭灵灵，未脱生死。等闲狭路相逢，无奈这冤家子。天竺山前招角歌，至今余韵在松萝。",
            "comment": ""
        },
        {
            "title": "偈倾一百三十三首",
            "content": "晷运推移，日南长至。佛法世法，因行掉臂。高峰更嘱诸人，第一莫眠冷地。",
            "comment": ""
        },
        {
            "title": "偈倾一百三十三首",
            "content": "向上一路，千圣不然。目前无异草，脚下有青天。",
            "comment": ""
        },
        {
            "title": "偈颂六十八首",
            "content": "铁壁铁壁复铁壁，那边那边更那边。事到极头须倒断，瞎驴{左足右孛}跳过西天。",
            "comment": ""
        },
        {
            "title": "偈倾一百三十三首",
            "content": "一径直，二周遮。衲僧会得，万别千差。庭前闲放目，春尽尚余花，老胡不合过流沙。",
            "comment": ""
        },
        {
            "title": "偈倾一百三十三首",
            "content": "明如日，黑如漆。一犬吠虚，千猱啀宝。山僧有口，多时挂壁。却烦拄杖子，与诸人通个消息。东土衲子心粗，西天蜡人泪滴。",
            "comment": ""
        },
        {
            "title": "偈颂六十八首",
            "content": "世尊拈花，迦叶微笑。正法眼藏，永永流通。古佛今佛，心同道同。风从虎，云从龙。节启天基伸祝颂，寿齐南北两高峰。",
            "comment": ""
        },
        {
            "title": "临济和尚赞",
            "content": "空拳捺定，喝声雷震。闪电光中，要分邪正。驾大脱空，卖无主贓。似恁落赖心肠，至今却有儿郎。",
            "comment": ""
        },
        {
            "title": "送琮监寺住院",
            "content": "桐江江上一丝风，不钓盲龟只钓龙。浮定有无谁识意，夜凉如水月如弓。",
            "comment": ""
        },
        {
            "title": "偈颂六十八首",
            "content": "春花烂漫，春光欲暮。杜宇声声，送春归去。诸人何不向这里眼明心悟。",
            "comment": ""
        },
        {
            "title": "偈倾一百三十三首",
            "content": "东头贵买，西头贱卖。田地稳密衲僧，不妨游戏自在。",
            "comment": ""
        },
        {
            "title": "拈古十四首",
            "content": "开田甚难，难中却易。展手甚易，易中却难。说难说易，转见颟顸。自己若无仙骨，谩言九转迁丹。",
            "comment": ""
        },
        {
            "title": "偈倾一百三十三首",
            "content": "长沙见处虽亲用处粗，仰山口裹相呼肚裹狡。灼然好个大虫，可惜已伤牙爪。",
            "comment": ""
        },
        {
            "title": "偈倾一百三十三首",
            "content": "平如镜，烂如泥。迷则迷於悟，悟则悟於迷。禹力不到处，河声流向西。",
            "comment": ""
        },
        {
            "title": "偈倾一百三十三首",
            "content": "身心一如，身外无余。长安虽乐，不是久居。",
            "comment": ""
        },
        {
            "title": "偈颂六十八首",
            "content": "刀不自割，水不自洗。山僧拄杖化为龙，吞却乾坤大地。",
            "comment": ""
        },
        {
            "title": "观音赞",
            "content": "入正定，作正观。众生受苦，我心何安。随类现身无处觅，天风卷海夜涛寒。",
            "comment": ""
        },
        {
            "title": "偈颂六十八首",
            "content": "赵州禅，口皮边。墙外底，透长安。{上祝下土}著磕著，言端语端。不是钓鳌手，徒劳把钓竿。",
            "comment": ""
        },
        {
            "title": "偈颂六十八首",
            "content": "东山正脉，不绝如线。睡虎去无踪，一斑今复见。",
            "comment": ""
        },
        {
            "title": "猪头和尚赞",
            "content": "手把猪头，易见难识。莫教说破，分文不直。",
            "comment": ""
        },
        {
            "title": "偈颂六十八首",
            "content": "乾峰锦包特石，云门铁裹泥团。筑著磕著，言端语端。不是任公子，徒劳话钓竿。",
            "comment": ""
        },
        {
            "title": "偈倾一百三十三首",
            "content": "秋风高，秋叶脱。乱走衲僧，天涯海角。",
            "comment": ""
        },
        {
            "title": "偈颂十五首",
            "content": "透骨霜风入户庭，日南长至又逢迎。衲僧不解论时节，只麽堆堆过此生。",
            "comment": ""
        },
        {
            "title": "偈倾一百三十三首",
            "content": "善财采，文殊用。杀我活人，临机变弄。直须亲看海龙宫，莫看目前波浪涌。",
            "comment": ""
        },
        {
            "title": "偈颂六十八首",
            "content": "放下觅无踪，尽力提不起。寸铁未施，刀锵满地，明眼衲僧失巴鼻。",
            "comment": ""
        },
        {
            "title": "偈倾一百三十三首",
            "content": "乳源言中藏剑戟，这僧奸裹放痴憨。西来的的意，斫额望扶桑。",
            "comment": ""
        },
        {
            "title": "灵照女赞",
            "content": "恶种草，行冤家。笊篱定价，分文不差。末梢犹尀耐，机先不让爷。",
            "comment": ""
        },
        {
            "title": "偈倾一百三十三首",
            "content": "不是世间法，亦非西祖意。晷运推移，日南长至。幽州江口右人，不道光阴虚弃。",
            "comment": ""
        },
        {
            "title": "偈颂六十八首",
            "content": "有路可行，更高也上。须弥灯王。退身合掌。",
            "comment": ""
        },
        {
            "title": "偈颂六十八首",
            "content": "网细鱼稠，药多病甚。棒喝交驰，一品二品。山僧恁麽逞驴唇，痴客徒劳劝主人。",
            "comment": ""
        },
        {
            "title": "偈倾一百三十三首",
            "content": "慧日峰高，门庭壁立。放一线开，从这裹入。",
            "comment": ""
        },
        {
            "title": "偈颂六十八首",
            "content": "采花与用药，相逢一会家。杀人活人不眨眼，白玉无瑕却有瑕。",
            "comment": ""
        },
        {
            "title": "偈倾一百三十三首",
            "content": "祖师门下，尺水丈波。若也觑得破，轮王髻中珠分文不直。若觑不破，迦叶粪扫衣价重娑婆。千个万个伎死禅和，临济德山将奈何。",
            "comment": ""
        },
        {
            "title": "偈颂十五首",
            "content": "吾家那事苦无多，不在频搜故纸箩。未解语言先作赋，却参锺阜问如何。",
            "comment": ""
        },
        {
            "title": "偈倾一百三十三首",
            "content": "不坐空王殿，不挂本来衣。何须便恁麽，切忌未生时。",
            "comment": ""
        },
        {
            "title": "观音思惟像赞",
            "content": "苦海深，悲愿广。作是思惟，云何方便。普使群生登彼岸。",
            "comment": ""
        },
        {
            "title": "偈倾一百三十三首",
            "content": "莲花荷叶，意在言前。神仙妙诀，父子不传。",
            "comment": ""
        },
        {
            "title": "偈倾一百三十三首",
            "content": "溪东溪西水牯，四海五湖皇化，俱胝指头禅，一生受用不尽，赵州无拣择，五年分疏不下。南山忍俊不禁，今日轻酬重价。",
            "comment": ""
        },
        {
            "title": "偈倾一百三十三首",
            "content": "云月是同，溪山各异。拽新罗与占波闘额，跛脚阿师犹落弟二。东西南北，甚处得来。好是明明说，从教鸭听雷。",
            "comment": ""
        },
        {
            "title": "偈倾一百三十三首",
            "content": "大道体宽，无易无难。相头买帽，此土西天。",
            "comment": ""
        },
        {
            "title": "赞丰干",
            "content": "走松门，寻寒拾。虎斑易见，人斑难识。识不识，恶声恶迹成狼藉。",
            "comment": ""
        },
        {
            "title": "偈颂六十八首",
            "content": "不问有言，不问无言。灵山拄杖，斜靠壁边。风光都占尽，不费一文钱。",
            "comment": ""
        },
        {
            "title": "拈古十四首",
            "content": "闻声悟道，见色明心。林鸩砧，井底种林擒。",
            "comment": ""
        },
        {
            "title": "偈倾一百三十三首",
            "content": "万古长空，一朝风月。有祖以来，话作两橛。石田好是明明说，八十翁翁嚼生铁。",
            "comment": ""
        },
        {
            "title": "偈颂六十八首",
            "content": "海上明公秀，衲僧不知有。冷地忽相逢，寻常无处讨。无处讨，莫草草，龙王宫殿，有谁亲到。",
            "comment": ""
        },
        {
            "title": "颂古十首",
            "content": "无宾主话意深深，流落丛林古到今。火冷灰寒口挂壁，衲僧冻死不如心。",
            "comment": ""
        },
        {
            "title": "偈倾一百三十三首",
            "content": "至人变化，体妙难名。去来不以象，动静不以形。通途自寥邈，何处不称尊。更无一法可当情，直踏毗卢顶上行。",
            "comment": ""
        },
        {
            "title": "寒岩居士请赞",
            "content": "末法无知老比丘，虚空寻缝陆行舟。寒岩可谓心肠毒，写出令人骂不休。",
            "comment": ""
        },
        {
            "title": "偈倾一百三十三首",
            "content": "是句亦划，非句亦划。公案见成，打叠不辨。瞎驴趁队过新罗，临济德山空眨眼。",
            "comment": ""
        },
        {
            "title": "和真歇墨迹三颂",
            "content": "纵然万象体元真，雨沐云蒸到眼新。开品恐成随类堕，相逢多是笑吟吟。",
            "comment": ""
        },
        {
            "title": "偈倾一百三十三首",
            "content": "肥儱俑，无腹孔。不识字，有钱用。",
            "comment": ""
        },
        {
            "title": "送韶铁鞭住西余",
            "content": "西余旧说端狮子，解弄如今有几人。不是区区谩相屈，要看手眼一时亲。",
            "comment": ""
        },
        {
            "title": "偈倾一百三十三首",
            "content": "无心亦无法，非法亦非心。大勋不竖赏，柴扉草自深。",
            "comment": ""
        },
        {
            "title": "偈颂六十八首",
            "content": "登天不用梯，遍地无行路。可怜杜衲僧，邯郸学唐步。",
            "comment": ""
        },
        {
            "title": "偈倾一百三十三首",
            "content": "南斗七，北斗八。风来树动，鱼行水浊。诸人三十年后眼开，莫道南山有口无舌。",
            "comment": ""
        },
        {
            "title": "偈倾一百三十三首",
            "content": "举古举今，和泥合水。说心说性，画虎成狸。",
            "comment": ""
        },
        {
            "title": "偈倾一百三十三首",
            "content": "云门一棒，高峰三拜。一家不如一家，各自保守疆界。",
            "comment": ""
        },
        {
            "title": "受业师孙请赞",
            "content": "削发村院里，僻陋少见闻。信脚到南地，也作住山人。龙床角畔脱空话，引得衲子如蜂屯。思归未得，故国梦频。殷勤藉汝将予去，且看梨花二月春。",
            "comment": ""
        },
        {
            "title": "偈倾一百三十三首",
            "content": "摩耶佛母，现女主身。退藏於密，得一以宁。贵无敌，富无伦。节逢寿庆，四海欢声。愿将西祖真消息，仰祝皇龄万万春。",
            "comment": ""
        },
        {
            "title": "送圭士庵归蜀",
            "content": "昔日随流今逆流，昔时今日有来田。李将军本穿杨手，误向南山射石头。",
            "comment": ""
        },
        {
            "title": "偈倾一百三十三首",
            "content": "取不得，舍不得，状不得。西天碧眼胡，尽力道不识。识不识，临际德山，太平奸贼。",
            "comment": ""
        },
        {
            "title": "偈倾一百三十三首",
            "content": "赤肉团上，壁立万仞。临济德山，因邪打正。罗纹结角，百匝千重。等闲抛一钓，惊起碧潭龙。",
            "comment": ""
        },
        {
            "title": "赞政黄牛",
            "content": "不解倒骑，惟牛所之。郊原平衍，鞭索不施。山黯黯，水漪漪。知我者，白鹭鸶。",
            "comment": ""
        },
        {
            "title": "偈倾一百三十三首",
            "content": "有祖以来，递相欺诳。两两三三，隔靴抓疗山僧有口未曾开，早已龟毛长数丈。",
            "comment": ""
        },
        {
            "title": "赞朝阳穿破衲待月了残经",
            "content": "一衲三冬，千针万线。日影上三竿，眼力增一半。",
            "comment": ""
        },
        {
            "title": "寒山拾得望月赞",
            "content": "木叶题诗，寺厨执爨。遇夜乘闲，林间舒散。一片冰壶无影像，分明照破渠肝胆。堪笑当时天台山中，也无一个具眼。",
            "comment": ""
        },
        {
            "title": "偈倾一百三十三首",
            "content": "东西南北，{上祝下土}磕著，四维上下，天平地平。佛法大有在，只是无人证明。咄，我行荒草裹，你又入深村。",
            "comment": ""
        },
        {
            "title": "偈颂六十八首",
            "content": "盲禅暗证，日中迷路。深闻浅悟，未入正流，不到乌江不肯休。",
            "comment": ""
        },
        {
            "title": "偈颂六十八首",
            "content": "入室升堂，门庭施设。无途辙中，翻成途辙。百丈老常得一橛，解道吃茶珍重歇。",
            "comment": ""
        },
        {
            "title": "自赞",
            "content": "处世昏昏，临事草草。太近实头，人谓古老。是非到耳，风吹石臼。只有一般，最不恰好。解骑三脚驴，来往长安道。",
            "comment": ""
        },
        {
            "title": "四祖赞",
            "content": "谁缚无人缚，何更求解脱。未必右军鹅，便是支郎鹤。",
            "comment": ""
        },
        {
            "title": "偈倾一百三十三首",
            "content": "棒喝交驰如雷掣，颠言倒语三寸舌。南州打到北州头，瓮裹何曾失却鳖。",
            "comment": ""
        },
        {
            "title": "赞黄檗和尚",
            "content": "破布裹真珠，古寺甘守拙。与裴国安名，对百丈吐舌。棒头敲出小厮儿，却向大愚言下瞥。瞥不瞥，返遭一掌如何雪。",
            "comment": ""
        },
        {
            "title": "送僧",
            "content": "久旱吴田半不收，子今西浙往东州。且图有展炊巾处，佛法从教烂却休。",
            "comment": ""
        },
        {
            "title": "偈颂六十八首",
            "content": "折脚铛子，大家知有。左提右挈，劳烦众手。山僧赢得百无忧，一向面南看北斗。",
            "comment": ""
        },
        {
            "title": "自赞",
            "content": "人弃我取，人夺我与。涉世全乖，独行无侣。超佛越祖当头句，冷泉日夜滔滔举。斂手忌言坐闲处，可怜也被丹青污。",
            "comment": ""
        },
        {
            "title": "偈颂六十八首",
            "content": "海上明公秀，赵州东院西。不移毫发许，平步上云梯。",
            "comment": ""
        },
        {
            "title": "吴道夫乞语",
            "content": "走得波波两履穿，担头书卷未能捐。待君患过维摩病，却好重来见石田。",
            "comment": ""
        },
        {
            "title": "言法华赞",
            "content": "脚踏木履，手指虚空。法华三昧，舌本玲珑。连书十三，如虫蚀木。引得一类邪徒，至今胡卜乱卜。",
            "comment": ""
        },
        {
            "title": "炬长老请赞",
            "content": "刀不自截，水不自洗。我真我赞，成何道理。请之既坚，却之不已。有一句子，玄沙道底。",
            "comment": ""
        },
        {
            "title": "普化和尚赞",
            "content": "走城郭，摇铃铎。堂前吃生菜，触著驴性发。勘破河阳木塔，擒下临济小卒。嫌却镇州一城人，铎声已远青天阔。",
            "comment": ""
        },
        {
            "title": "偈倾一百三十三首",
            "content": "石中有玉，沙裹无油。德山临济，未出常流。却忆寒山子，时临古渡头。",
            "comment": ""
        },
        {
            "title": "偈倾一百三十三首",
            "content": "风萧萧，雨萧萧，丝毫不动，平步丹霄。便凭麽去，南山门下，土亦难消。",
            "comment": ""
        },
        {
            "title": "偈颂十五首",
            "content": "保福借水献花，这僧白日迷路。南山门下，总是粗心底。只是不敢说著，小慈妨大慈。",
            "comment": ""
        },
        {
            "title": "尼了然干藏乞语",
            "content": "三绕绳床眼未开，起模画样为安排。葛藤椿子如成就，自有龙天出手椎。",
            "comment": ""
        },
        {
            "title": "偈倾一百三十三首",
            "content": "焦砖打著莲底冻，赤眼撞著火柴头。将军但得嘉声在，何必荣封万户侯。",
            "comment": ""
        },
        {
            "title": "偈倾一百三十三首",
            "content": "从上佛祖逆风尘，后代儿孙日中迷路。却忆禾山老古锥，逢人贪偏道解打鼓。",
            "comment": ""
        },
        {
            "title": "偈倾一百三十三首",
            "content": "田地稳密，关窍玲珑。识得无寒暑处，任他寒暑相攻，个裹同途辙不同。",
            "comment": ""
        },
        {
            "title": "偈倾一百三十三首",
            "content": "尽大地不是自己，参天荆棘。尽大地总是自己，满目尘埃横三竖四，捏聚放开。要与南山相见，还我第一筹来。",
            "comment": ""
        },
        {
            "title": "偈颂六十八首",
            "content": "释迦悭，弥勒富。甘草甜，黄连苦。法法小相干，人人各自度。咄，莫来攔我球门路。",
            "comment": ""
        },
        {
            "title": "总长老请赞",
            "content": "百种无能，面冷如冰。与世落落，任运腾腾。爱将一字禅，靠倒杜衲僧。厨山长老，却要禀承。谷孤古，林鸩砧。各自有响音，又何必书此处无金。",
            "comment": ""
        },
        {
            "title": "偈颂十五首",
            "content": "以大圆觉，为我伽蓝。头上著枷，脚下著杻。身心安居，平等性智。困鱼止沥，病鸟栖芦。",
            "comment": ""
        },
        {
            "title": "题卍庵墨迹",
            "content": "卍庵空裹采花，诸人石上种藕。三点前三点后，动南星蹉北斗。山僧口似磉盘，舜若多神失笑。",
            "comment": ""
        },
        {
            "title": "颂古十首",
            "content": "万法归一一何归，海口难酬这一问。不得青州一领衫，几乎丧却穷性命。",
            "comment": ""
        },
        {
            "title": "偈颂六十八首",
            "content": "九十日已过半，那事毕竟如何。直饶穷到底，终是涉风波。",
            "comment": ""
        },
        {
            "title": "偈倾一百三十三首",
            "content": "东去亦是上座，西去亦是上座。提水放火，看风使舵。七出八没，儒雅风流。几度黑风翻大海，何曾覆却钓鱼舟。",
            "comment": ""
        },
        {
            "title": "偈倾一百三十三首",
            "content": "今朝端午节，锺山强饶舌。家无白泽之图，妖怪自然消灭。灭，灭，夜行一任贪明月。",
            "comment": ""
        },
        {
            "title": "偈颂六十八首",
            "content": "祖师门下，讨甚巴鼻，满耳春风浩浩地。草木丛林，灯笼露柱，心空及第。汝等诸人，因甚却来这裹瞌睡。",
            "comment": ""
        },
        {
            "title": "送巢道士",
            "content": "一点灵光触处通，心空不见太虚空。五千言把为玄妙，湿纸如何裹大虫。",
            "comment": ""
        },
        {
            "title": "偈倾一百三十三首",
            "content": "大地人人具眼，明星夜夜流辉。瞿昙不著便，失却一双眉。后代儿孙那得知，一年一度乱针锥。",
            "comment": ""
        },
        {
            "title": "送照上人归蜀",
            "content": "我堕南来鬓已衰，汝今何得悔来迟。乌藤{左足右孛}跳还归那，佛祖从教不展眉。",
            "comment": ""
        },
        {
            "title": "颂古十首",
            "content": "天地根无与我同，拨波求水漫劳功。时人见此花如梦，坐断须弥信不通。",
            "comment": ""
        },
        {
            "title": "偈倾一百三十三首",
            "content": "一日日，一时时，口如鼻，眼似眉。左搓芒绳缚鬼子，倒将蒿箭射须弥。",
            "comment": ""
        },
        {
            "title": "偈颂六十八首",
            "content": "时时九夏，日日三秋。闹市裹，百草头。夹山老子卖峭，重价未有轻酬。",
            "comment": ""
        },
        {
            "title": "和真歇墨迹三颂",
            "content": "撒手悬空万仞崖，方知佛祖绝梯阶。无端诸老争呈丑，未兔将身一处埋。",
            "comment": ""
        },
        {
            "title": "偈倾一百三十三首",
            "content": "通身无觅处，遍界不曾藏。闭目中秋坐，却笑月无光。",
            "comment": ""
        },
        {
            "title": "二祖赞",
            "content": "觅心无处觅，当下便心安。早知冰是水，两臂定完全。",
            "comment": ""
        },
        {
            "title": "偈倾一百三十三首",
            "content": "一不成，二不是。建立乖宗，扫除失旨。",
            "comment": ""
        },
        {
            "title": "偈颂十五首",
            "content": "赵老应机，如风吹水。第一座香烟起，驴年梦见汗臭气。",
            "comment": ""
        },
        {
            "title": "偈倾一百三十三首",
            "content": "老倒慈明为指迷，钓丝绞水出群机。时人贪看芦花白，不见沙鸥隔岸飞。",
            "comment": ""
        },
        {
            "title": "偈倾一百三十三首",
            "content": "石田乍到，人事纷纷。拈得鼻孔，失却眼睛。佛法二字，不怕烂却，且听诸方行棒喝。",
            "comment": ""
        },
        {
            "title": "赞吕先生",
            "content": "为儒儒不达，学仙仙非真。黄龙门下过，秋蚊蛟铁钉。回先生，回先生。岳阳人不识，老树却成精。",
            "comment": ""
        },
        {
            "title": "颂古十首",
            "content": "百丈机先疾似风，巍巍独坐大雄峰。要知奇特中奇特，明月难教下碧空。",
            "comment": ""
        },
        {
            "title": "化柴",
            "content": "祖翁元是卖柴汉，今日无柴却可怜。去谒檀门好收拾，归来要接午炊烟。",
            "comment": ""
        },
        {
            "title": "偈颂六十八首",
            "content": "大小大香岩，尾巴拖地。灵隐一机，全无所示。若也不会，投子道底。",
            "comment": ""
        },
        {
            "title": "煎笋",
            "content": "锦绣乍脱玉为肌，更著油煎供养伊。盐醋费他多少了，舌头换却不曾知。",
            "comment": ""
        },
        {
            "title": "偈倾一百三十三首",
            "content": "千五百人善知识，不念吾宗正岑寂。五峰趯倒浪翻空，大地山河俱失色。金风体露，叶落归根，只堪惆怅不堪陈。",
            "comment": ""
        },
        {
            "title": "偈倾一百三十三首",
            "content": "不结毗卢印，那弘古佛心。明月照幽谷，寒涛助夜砧。",
            "comment": ""
        },
        {
            "title": "题石霜雷迁塔",
            "content": "一念慈容元不隔，何须特地肆乖张。平高就下婆心切，恼得雷公一夜忙。",
            "comment": ""
        },
        {
            "title": "偈倾一百三十三首",
            "content": "九十日饭钱且置，浆见水钱教谁还。若只是眼生三角，衲僧便解乘豹变。",
            "comment": ""
        },
        {
            "title": "偈颂六十八首",
            "content": "明如镜，黑如漆。四七二三，多虚少实。灵山拄杖，且拈告壁。",
            "comment": ""
        },
        {
            "title": "偈颂十五首",
            "content": "大海波涛涌，于江水逆流。龙王宫殿里，不见一人游。",
            "comment": ""
        },
        {
            "title": "维摩赞",
            "content": "据坐胡床，风悄悄地。四八痴人夜走，未免落他圈樻。七佛之师，也遭连累。石田当时在傍，只消打个喷嚏。",
            "comment": ""
        },
        {
            "title": "偈颂六十八首",
            "content": "无门之门，七通八达。入之一字，也不消得。",
            "comment": ""
        },
        {
            "title": "偈倾一百三十三首",
            "content": "新年佛法，一切成现。明去暗来，三头两面。灵利衲僧，犹隔一线。更问如何，脑后拔箭。",
            "comment": ""
        },
        {
            "title": "偈倾一百三十三首",
            "content": "息虑迷源，明机自昧。祖师知有处，诸人不知。诸人知有处，祖师不会。知不知，会不会，国有宪章，三千条罪。",
            "comment": ""
        },
        {
            "title": "偈倾一百三十三首",
            "content": "言诠不及处，文彩未生时。电光石火，犹尚迟迟。直下横身担荷得，藕丝牵动五须弥。",
            "comment": ""
        },
        {
            "title": "偈颂六十八首",
            "content": "巴陵三转语，钝置老僧门。灵山无半句，报尽破庵恩。",
            "comment": ""
        },
        {
            "title": "偈倾一百三十三首",
            "content": "锺山乍住，百事随宜。无可不可，左之右之。些子不通方处，料想诸人未知。",
            "comment": ""
        },
        {
            "title": "偈倾一百三十三首",
            "content": "眼似流星，机如掣电。过得南山门，未见南山面。天气稍热。别时相见。",
            "comment": ""
        },
        {
            "title": "送炳藏主妇乡",
            "content": "江海浮游岁月移，五峰曾契少林机。白拈果有超师作，和我南山载取归。",
            "comment": ""
        },
        {
            "title": "偈倾一百三十三首",
            "content": "禅非意想，道绝功勋。青天白日，有迷路人。",
            "comment": ""
        },
        {
            "title": "偈颂六十八首",
            "content": "青山不举步，日下不挑灯。黄头碧眼，臭肉生蝇。诸人三十年后悟去，不得错怪老僧。",
            "comment": ""
        },
        {
            "title": "颂古十首",
            "content": "客居三月不论玄，水牯朝昏痛著鞭。拽脱鼻绳无觅处，山童走得脚皮穿。",
            "comment": ""
        },
        {
            "title": "茶汤会乞颂",
            "content": "铺心无下亦无高，一等无心次第浇。便是口吞三世佛，沾化涓滴也难消。",
            "comment": ""
        },
        {
            "title": "偈倾一百三十三首",
            "content": "高峰方丈，内外皆空。垂钩四海，只钓狞龙。",
            "comment": ""
        },
        {
            "title": "自颂石田",
            "content": "石上栽田世所稀，老农闻说也攒眉。有人下得泥犁种，别甑炊香供养伊。",
            "comment": ""
        },
        {
            "title": "偈颂六十八首",
            "content": "曲曲弯弯，平平坦坦。七穿八穴，十字纵横。是汝诸人，不妨东行西行，第一莫教撞著跛脚老云门。",
            "comment": ""
        },
        {
            "title": "偈颂六十八首",
            "content": "不参禅，不论义，拖个破席日里睡，赚他伎死禅和，至今坐在冷地。灵山不然，因行掉臂。买石得云饶，移花兼蝶至。",
            "comment": ""
        },
        {
            "title": "和戒首座韵",
            "content": "两目瞠瞠视碧霄，生吞佛祖气雄豪。石潭谁得知深浅，尽日金风鼓怒涛。",
            "comment": ""
        },
        {
            "title": "偈倾一百三十三首",
            "content": "前佛纪纲，后佛性命。衲僧腰间古历日，定是三年逢一闰，不知东平打破镜。",
            "comment": ""
        },
        {
            "title": "偈倾一百三十三首",
            "content": "布袋头结，圣凡路绝。蜡人冰，鹅护雪。西恁麽，此土还别。",
            "comment": ""
        },
        {
            "title": "达磨赞",
            "content": "孟流到梁朝，不契梁朝意。放过一著，走入魏地。神光谩说安心，未兔失却一臂。",
            "comment": ""
        },
        {
            "title": "偈颂六十八首",
            "content": "昨宵困倒床上，直至五鼓方甦。今日升堂，言句都无。且望大众，智不责愚。",
            "comment": ""
        },
        {
            "title": "偈倾一百三十三首",
            "content": "九夏安居，眉毛厮结。一人发真归源，十方虚空迸裂。",
            "comment": ""
        },
        {
            "title": "偈颂六十八首",
            "content": "动容扬古路，不堕悄然机。承言者丧，滞句者迷。不承言，不滞句，虾蟆跳上梵天，灯笼吞却露柱。",
            "comment": ""
        },
        {
            "title": "偈颂六十八首",
            "content": "七十九年间，大地遭欺诳。且喜葛藤根，今朝曝地断。后代儿孙，三马九乱。",
            "comment": ""
        },
        {
            "title": "马郎妇赞",
            "content": "声色纯真，见闻不碍。宴坐经行，得大自在。脚头脚底黑漫漫，又逐春风妇马郎。",
            "comment": ""
        },
        {
            "title": "偈倾一百三十三首",
            "content": "深闻浅悟，浅闻深悟。只知贪程，不觉蹉路。",
            "comment": ""
        },
        {
            "title": "接待",
            "content": "满甑熟炊无米饭，半途长接不来人。但持此语诸方去，博得知音一笑新。",
            "comment": ""
        },
        {
            "title": "昭长老请赞",
            "content": "全无孔窍，指桑骂柳。瞎衲僧正眼，破东山暗号。三点前，三点后。起模画样已无端，一任傍人论好丑。",
            "comment": ""
        },
        {
            "title": "偈颂六十八首",
            "content": "全提半提，向上向下，冷泉直是口哑。真人面前，不得说假。",
            "comment": ""
        },
        {
            "title": "偈颂十五首",
            "content": "莫行心处路，不挂本来衣。何须更恁麽，切忌未生时。",
            "comment": ""
        },
        {
            "title": "蚬子和尚赞",
            "content": "把个里捞波，做尽穷伎俩。推出酒台盘，至今收不上。",
            "comment": ""
        },
        {
            "title": "偈倾一百三十三首",
            "content": "有祖以来，无人奈何。德山临济，特地干戈。水到沧溟不是波。",
            "comment": ""
        },
        {
            "title": "偈颂六十八首",
            "content": "节令不相饶，阳生第一爻。诸佛道长，众生道消。拄杖子，独孤标。",
            "comment": ""
        },
        {
            "title": "偈倾一百三十三首",
            "content": "四月十五同结，此土西天不别。杀尽安居，只得一橛，杨花不是天边雪。",
            "comment": ""
        },
        {
            "title": "偈颂六十八首",
            "content": "直如弦，曲如钩。易见难识，老倒赵州。世事但将公道断，人心难似水长流。",
            "comment": ""
        },
        {
            "title": "观音赞",
            "content": "闻声闻无所闻，见色见非是见。燕坐盘陀，不定不乱。尽大地悉证圆通，我方满度生悲愿。",
            "comment": ""
        },
        {
            "title": "送干钟",
            "content": "大炉鞴裹笑翻身，空腹高心许十成。好听玉楼撞动处，和声送出太分明。",
            "comment": ""
        },
        {
            "title": "杨岐和尚赞",
            "content": "不会禅，也住院。旨的全无，种田博饭。大笑接□白云瞎汉，无端带累遍地儿孙。至今东西不分，南北不辨。",
            "comment": ""
        },
        {
            "title": "偈颂六十八首",
            "content": "古人一指头禅，一生受用不尽。得恁麽明白，得恁麽简径。灵山这裹不较多，三尺杖子搅黄河。",
            "comment": ""
        },
        {
            "title": "三祖赞",
            "content": "觅罪不可得，更於何处忏。云翳豁然开，青天孤月上。",
            "comment": ""
        },
        {
            "title": "偈倾一百三十三首",
            "content": "见得彻，用得亲。阳春不同调，入水见长人。可惜黄金如粪土，撒向阎沧人不顾。",
            "comment": ""
        },
        {
            "title": "偈颂六十八首",
            "content": "日迁月化，又见中夏。衲僧那事，如何问著，人人口哑。有譊讹，不借借。六月卖松风，人间恐无价。",
            "comment": ""
        },
        {
            "title": "偈倾一百三十三首",
            "content": "去却一，拈得七。通天大路，万重铁壁。枫桥心肝五脏，一时剖出。臭骨头，信彩掷。百千万种神通，只消道个不必。",
            "comment": ""
        },
        {
            "title": "偈倾一百三十三首",
            "content": "五祖鹁鸠啼，当机直下提。隔山寻蚁迹，能有几人知。",
            "comment": ""
        },
        {
            "title": "城中出队",
            "content": "人家百万帝城中，应念南山彻骨穷。铁壁重重挨得人，笊篱无柄舀春风。",
            "comment": ""
        },
        {
            "title": "偈倾一百三十三首",
            "content": "今朝五月五，石田无剩语。打破鬼门关，三更日卓午，明眼衲僧迷却路。",
            "comment": ""
        },
        {
            "title": "偈倾一百三十三首",
            "content": "直下是，直下是。钝鸟不离窠，良驹千万里。",
            "comment": ""
        },
        {
            "title": "偈倾一百三十三首",
            "content": "当头一句，无过直与。南山有口，不敢错举，笑破露柱。",
            "comment": ""
        },
        {
            "title": "偈倾一百三十三首",
            "content": "通天大路，铁壁万重。全机拶透，笑破虚空，羚羊挂角不留踪。",
            "comment": ""
        },
        {
            "title": "偈倾一百三十三首",
            "content": "未过蒋山关，须过蒋山关。过得蒋山关，呼唤不回，牢笼不住。平地鼓洪波，青天撒白雨。石田笑嘻嘻，未敢轻相许。射虎不真，徒劳没羽。",
            "comment": ""
        },
        {
            "title": "初祖赞",
            "content": "航海越漠来，几度药不杀。坏我震旦人，至今厮淈{左氵右盾}。",
            "comment": ""
        },
        {
            "title": "偈倾一百三十三首",
            "content": "独能岗上，慧日峰前。云月是同，溪山各异。正法眼，破沙盆。劝君更尽一杯酒，西出阳关无故人。",
            "comment": ""
        },
        {
            "title": "自赞",
            "content": "握拂子，坐绳床。默尔无言，其声琅琅。断衲僧命脉，坏业林纪纲。丹青写出，丑恶难藏。一任傍人话短长。",
            "comment": ""
        },
        {
            "title": "偈倾一百三十三首",
            "content": "坦老勾贼破家，罗山就窠打劫。勘证将来，未免髑髅敲磕。",
            "comment": ""
        },
        {
            "title": "偈倾一百三十三首",
            "content": "九十日安居，遍地无行路。意不停玄，眼不挂户。布袋头开，乾坤独露。万里寸草无，踏著不相似。",
            "comment": ""
        },
        {
            "title": "偈颂六十八首",
            "content": "佛来也打，祖来也打，德山老人，甚生风彩。灵山这裹，佛来也著，祖来也著，手中拄杖，权且架阁。擎茶扫地，也要一个半个。",
            "comment": ""
        },
        {
            "title": "偈倾一百三十三首",
            "content": "法尔不尔，如何指南。古佛露柱，昼夜交参。蒋山虽恁麽道，西天有人不甘。",
            "comment": ""
        },
        {
            "title": "偈颂六十八首",
            "content": "赵州老汉，心如薜，口如蜜。一埦粗茶，多虚少实。院主两眼眯{左目右麻}，毕竟何曾得吃。",
            "comment": ""
        },
        {
            "title": "偈倾一百三十三首",
            "content": "有大圣人，出现世间。不言而化，无为而治。节逢瑞庆，万国欢声。金轮永御三千界，玉叶长敷亿万春。",
            "comment": ""
        },
        {
            "title": "潮州礼长老请赞",
            "content": "面如死灰，匙挑不上。祖翁活业，尽情破荡。无星秤子拈来，也解袋子分斤定两。礼长老，少思算。鳄鱼幸自徙化方，勾引渠归成祸患。",
            "comment": ""
        },
        {
            "title": "仙人望月濯足",
            "content": "夜静山空月半弯，挽衣垂足涤潺湲。无人领此深深意，别向壶中更觅天。",
            "comment": ""
        },
        {
            "title": "赞五祖演和尚",
            "content": "参录公犹未，瞥见白云方始彻果。有超师之作，敢道端师翁语拙。一生居淮不入浙，独弄单提这一著。至偏差接三佛，控南堂，以一大藏，切入啰孃。夫是之误用东山正续，毫发一移，亘千万世，源深流长者也。",
            "comment": ""
        },
        {
            "title": "出山相赞",
            "content": "未出山时，四方风悄悄。才出山来，平地洪波涌。个般丑举止，邈得将何用。也好长时展起，随分爇三钱兜楼香，薰他鼻孔。",
            "comment": ""
        },
        {
            "title": "出山相赞",
            "content": "健即经行，倦即打坐。思惟四十九年，做得许多口过。开眼堂堂，只成话堕。浩浩清风树杪来，直下知机能几个。",
            "comment": ""
        },
        {
            "title": "偈颂十五首",
            "content": "以大圆觉，为我伽蓝。望云上树，身心安居。平等性智，熟睡寐语。",
            "comment": ""
        },
        {
            "title": "偈倾一百三十三首",
            "content": "出一丛林，入一丛林。不具参方眼，难透祖师心。",
            "comment": ""
        },
        {
            "title": "偈倾一百三十三首",
            "content": "推不进前，约不退进。临济白拈，未是好手。南山不惜两茎眉，玉筯空将撑虎口。",
            "comment": ""
        },
        {
            "title": "赞宗道者",
            "content": "走下桐城赤脚归，半风颠又半憨痴。草鞋却把袈挲裹，二虎双鸦笑杀伊。",
            "comment": ""
        },
        {
            "title": "赞三教图",
            "content": "警世昏，三老翁，服虽殊，心亦同。於中议优劣，蒿箭射虚空。",
            "comment": ""
        },
        {
            "title": "偈颂六十八首",
            "content": "意到句到，宗通说通。一品二品，百匝千重。推倒面前案山子，长衫大袖舞春风。穷鬼子，莫莫莫，更须知有朱顶王菩萨。",
            "comment": ""
        },
        {
            "title": "道号毒果",
            "content": "铁树花开半夜间，枝头结个子团团。古今药杀人无数，不信教伊咬破看。",
            "comment": ""
        },
        {
            "title": "偈颂六十八首",
            "content": "十八十九，痴人夜走。十九二十，人信不及。信得及，观音院裹有弥勒。",
            "comment": ""
        },
        {
            "title": "偈倾一百三十三首",
            "content": "佛祖真机，曾无淮的。钩锁连环，刀挑不出。石田有个道处，未必诸人委悉。摩诃般若波罗蜜，甚深般若波罗蜜。",
            "comment": ""
        },
        {
            "title": "相士朱蓑衣",
            "content": "阅世双眸自有神，酒浇胸次语生春。一蓑衣底乾坤大，切莫匆匆说向人。",
            "comment": ""
        },
        {
            "title": "送圆禅人",
            "content": "灵山无地可容身，好泛江潮去问津。东浙丛林如海阔，但参露柱莫参人。",
            "comment": ""
        },
        {
            "title": "偈颂六十八首",
            "content": "若论此事，何必多言。不在内，不在外，不在中间，离娄行处浪滔天。",
            "comment": ""
        },
        {
            "title": "五祖赞",
            "content": "栽遍满山松，暗地翻身转。虽然得信衣，何曾识爷面。",
            "comment": ""
        },
        {
            "title": "偈颂十五首",
            "content": "洞山前施妙略，这僧暗透重关。若不得后著，前话也难圆。将军但有嘉声在，不得封侯也是关。",
            "comment": ""
        },
        {
            "title": "偈颂十五首",
            "content": "乌兔东西疾，一年时序毕。窦八布衫穿，乌龟眼睛赤。",
            "comment": ""
        },
        {
            "title": "赠云谷先生",
            "content": "卦盘掇转味天机，祸有胎兮福有基。昨夜孛星移一位，先生睡著不曾知。",
            "comment": ""
        },
        {
            "title": "偈颂六十八首",
            "content": "腊月烧山，火势炎炎。目前包裹，借手行拳。若是衲衣下事，犹较十万八千。御楼看射猎，不是刈茆田。",
            "comment": ""
        },
        {
            "title": "偈颂六十八首",
            "content": "欲得见前，莫存顺逆。筑著磕著，无处寻觅。",
            "comment": ""
        },
        {
            "title": "偈颂六十八首",
            "content": "不识字却识字，合识字却不识字。石田恁麽判断，且道意在於何。万人争仰处，一箭落双雕。",
            "comment": ""
        },
        {
            "title": "偈颂六十八首",
            "content": "临际顶中髓，杨岐眼裹筋。欲明这个事，须还这个人。风前有路，秤尾无星。大家赢得笑忻忻，笑道秤尾无星。",
            "comment": ""
        },
        {
            "title": "偈倾一百三十三首",
            "content": "佛法二字，不怕烂却。俊快衲僧，隔墙见角。临济德山，蹉过一著。",
            "comment": ""
        },
        {
            "title": "偈倾一百三十三首",
            "content": "释迦已往，弥勒未生。正当无佛世界，大地共乐升平。不图打草，只要蛇惊。",
            "comment": ""
        },
        {
            "title": "偈倾一百三十三首",
            "content": "直下是，直下是，没量大人，抬脚不起。可怜伎死杜禅和，犹是哓哓挂唇齿。",
            "comment": ""
        },
        {
            "title": "偈颂六十八首",
            "content": "西为无意，直指无旨。引得痴儿，尽卧冷地。",
            "comment": ""
        },
        {
            "title": "偈倾一百三十三首",
            "content": "深山岩崖中，迥绝无人处。个事分明，十成显露。拟著便乖张，不拟成差互。赵州亲见南泉，百丈曾参马祖。",
            "comment": ""
        },
        {
            "title": "偈倾一百三十三首",
            "content": "两日晴，三日雨。衲僧皮草，无{左日右煞}{左日右良}处。",
            "comment": ""
        },
        {
            "title": "偈颂六十八首",
            "content": "秘魔老儿，擎个叉子，不肯放下。灵山这裹，净躶躶，赤洒洒，没可把。",
            "comment": ""
        },
        {
            "title": "四睡图赞",
            "content": "一等骑虎来，两个挨肩去。松门外聚头，辊作一处睡。梦蝶栩栩不如，孰为人孰为虎。待渠眼若开时，南山有一转语。",
            "comment": ""
        },
        {
            "title": "偈颂六十八首",
            "content": "松柏千年表，不入时人意。牡丹一日红，满城公子醉。",
            "comment": ""
        },
        {
            "title": "偈倾一百三十三首",
            "content": "院无大小，众无多寡。有个折脚铛儿，要人提上挈下。不堕功勋，不触风化，千里追风看良马。",
            "comment": ""
        },
        {
            "title": "偈倾一百三十三首",
            "content": "冷水点沸锅，舌头不出口。可惜老岩头，慈悲成过咎。",
            "comment": ""
        },
        {
            "title": "端大师",
            "content": "峻峺门庭老末山，清风凛凛固难攀。古今彼此元无间，只在当人反掌间。",
            "comment": ""
        },
        {
            "title": "偈倾一百三十三首",
            "content": "寻常颠说倒说，何曾开口动舌。不妨雪上加霜，更与诸人一决。",
            "comment": ""
        },
        {
            "title": "偈颂六十八首",
            "content": "兔马有角，牛关无角。不知不会，事同一家。多见多闻，千差万别，毕竟天无第二月。",
            "comment": ""
        },
        {
            "title": "偈倾一百三十三首",
            "content": "相见不须瞋，君穷我亦贫。谓言侵早起，更有夜行人。",
            "comment": ""
        },
        {
            "title": "偈倾一百三十三首",
            "content": "八月秋，何处热。杜衲僧，犹未瞥。三更半夜眼闻，天下如何拣月。",
            "comment": ""
        },
        {
            "title": "偈倾一百三十三首",
            "content": "一夏过半，久参事慢。伶俐衲僧，一咬便断。",
            "comment": ""
        },
        {
            "title": "送吉州云上人",
            "content": "语言动静总天真，叉手徒劳问别人。旧说青原白家酒，子归切忌再沾唇。",
            "comment": ""
        },
        {
            "title": "偈倾一百三十三首",
            "content": "见闻觉知，行住坐卧。眨上眉毛，早已蹉过。赤脚唱山歌，路上无人知。",
            "comment": ""
        },
        {
            "title": "拈古十四首",
            "content": "马师智藏，病痛一般。海兄不会，当面热瞒。头白头黑，言端语端。衲僧不用空啗啄，秤在星兮不在盘。",
            "comment": ""
        },
        {
            "title": "彬监寺争田",
            "content": "衲僧公验既分明，祖父田园尽力争。他日水云同一饱，几人放筋便忘恩。",
            "comment": ""
        },
        {
            "title": "偈倾一百三十三首",
            "content": "衲僧公验，突出难辨。手眼通身，只得一半。",
            "comment": ""
        },
        {
            "title": "偈颂六十八首",
            "content": "百尺竿头行阔步，紫罗帐裹撒真珠。山僧赢得呵呵笑，未审诸人会无人。",
            "comment": ""
        },
        {
            "title": "偈颂六十八首",
            "content": "灵隐门下，不犯之令。九十日中，头正尾正。衲僧路活，脚下生烟，老僧终不学云门索饭钱。",
            "comment": ""
        },
        {
            "title": "偈倾一百三十三首",
            "content": "一言道尽，却成两橛。击鼓陞堂，子承父业。",
            "comment": ""
        },
        {
            "title": "偈颂十五首",
            "content": "床窄先卧，粥稀后坐。耳聩要声高，眼昏宜字大。",
            "comment": ""
        },
        {
            "title": "偈倾一百三十三首",
            "content": "一不成，二不成二。喝水成水，敲骨出髓。眼有瞳人，色斯举矣。",
            "comment": ""
        },
        {
            "title": "偈倾一百三十三首",
            "content": "达磨不会禅，夫子不识字。第一莫将来，将来不相似。",
            "comment": ""
        },
        {
            "title": "偈倾一百三十三首",
            "content": "一径直，二周遮。擒虎兕，辨龙蛇。白玉无瑕却有瑕。",
            "comment": ""
        },
        {
            "title": "偈颂十五首",
            "content": "夫子不识字，达磨不会禅。御楼看射猎，不是刈茅田。",
            "comment": ""
        },
        {
            "title": "偈颂六十八首",
            "content": "目前无法，意在目前。从上若佛若祖，天下老和尚罪过弥天。天，天，昨夜山僧针线囊中，打失一文古老钱。",
            "comment": ""
        },
        {
            "title": "偈倾一百三十三首",
            "content": "养子不及父，家门一世衰。过山寻蚁迹，能有几人知。老和尚你和我知，莫教漏泄天机。",
            "comment": ""
        },
        {
            "title": "赠通禅客",
            "content": "龙墀问法动天颜，天赠黄金一万钱。打得衲僧公验正，通禅依旧是通禅。",
            "comment": ""
        },
        {
            "title": "偈倾一百三十三首",
            "content": "九年坐兀兀，胡僧无妙诀。长安路坦然，夜行人不绝。",
            "comment": ""
        },
        {
            "title": "偈倾一百三十三首",
            "content": "指天指地，小儿子戏。无可殷勤，浇杓恶水。",
            "comment": ""
        },
        {
            "title": "六祖赞",
            "content": "腰石确坊舂，不识一丁字。无树亦无台，犹传钵袋子。",
            "comment": ""
        },
        {
            "title": "和真歇墨迹三颂",
            "content": "个事全超浩劫前，借功明位不徒然。但能不触亲爷讳，一任冰轮在处圆。",
            "comment": ""
        },
        {
            "title": "赞水月观音",
            "content": "现自在端严相，起利他悲悯心。水茫茫，月沉沉。众生无尽，我顾方兴。晓起复昏，泯去来今。",
            "comment": ""
        },
        {
            "title": "拈古十四首",
            "content": "这老汉，手头短。灵隐即不然，见成公案，与汝三十棒。",
            "comment": ""
        },
        {
            "title": "偈颂六十八首",
            "content": "春光冉冉，春日迟迟。春风包裹，上下四维。黄莺声在柳阴西，此意明明说向谁。",
            "comment": ""
        },
        {
            "title": "偈倾一百三十三首",
            "content": "秋风凋败叶，游子未归家。直饶归得后，无处立生涯。白苹红蓼对芦花，令人长忆老玄沙。",
            "comment": ""
        },
        {
            "title": "偈倾一百三十三首",
            "content": "九夏安居毕，布袋结头开。衲僧无定度，南岳与天台。中路{上祝下土}著脚指头，方知南山一夏不辜负你。",
            "comment": ""
        },
        {
            "title": "上张及庵乞米",
            "content": "南山近日饭篱空，衲子难教口欱风。引臂上方香积界，须劳金粟展神通。",
            "comment": ""
        },
        {
            "title": "偈倾一百三十三首",
            "content": "悉达今朝出母胎，无端满目是尘埃。山僧倾倒西湖水，索性从头回洗回。",
            "comment": ""
        },
        {
            "title": "偈倾一百三十三首",
            "content": "寸丝不挂，赤肉犹存。黄头碧眼，叫屈无门。我行荒草裹，汝又入深村。",
            "comment": ""
        },
        {
            "title": "题参政楼公二圆相图",
            "content": "皎然书平定字，攻愧写二圆相，引得多少平人望云上树。且喜两没交涉，要知的实，却须亲见石田。",
            "comment": ""
        },
        {
            "title": "达磨赞",
            "content": "我东土人，一性纯真。被他明破，不直半文。皮肉骨髓，狼藉分争。当时若药得死，今日定见太平。",
            "comment": ""
        },
        {
            "title": "偈颂六十八首",
            "content": "灵隐虽则无能，要与花蕊相见。十七十八，证龟成鳖。十九二十，半夜泼墨。直须枯木生花，胡饼出汁。",
            "comment": ""
        },
        {
            "title": "偈倾一百三十三首",
            "content": "天无门，地无户。文殊维摩，撒手归去。衲僧向这裹插得嘴，南山分半院与你住。",
            "comment": ""
        },
        {
            "title": "觉城居士请赞师顶相",
            "content": "全无寸长，但据驴性。不行深深海底，不立高高峰顶。问佛法，今日困。瞎衲僧眼，识毗耶病。素与觉城无冤，何事图形画影。",
            "comment": ""
        },
        {
            "title": "辞净慈赴灵隐",
            "content": "湖上牢牢把一关，孤危独立绝跻攀。老无定力随风转，又向南山过北山。",
            "comment": ""
        },
        {
            "title": "偈颂十五首",
            "content": "解用不须双刃剑，延龄何必九还丹。尉迟□不在家死，狮子那能食兔钱。",
            "comment": ""
        },
        {
            "title": "偈颂六十八首",
            "content": "月旦升堂，无可垂示。便恁麽散去，诸人未必灵利。且向秤锥上，捏出些子汁，贵图有具滋味。见之不取，思之千里。",
            "comment": ""
        },
        {
            "title": "偈颂六十八首",
            "content": "秋声满林壑，秋雨滴梧桐。门外未归客，飘泊在途中。归也，归也，通身白汁，下载清风。",
            "comment": ""
        },
        {
            "title": "拈古十四首",
            "content": "云居打草惊蛇，雪峰开口见胆，保福独上高台，要且众眼难瞒。",
            "comment": ""
        },
        {
            "title": "空上人乞颂",
            "content": "冷泉近日饭箩空，无奈栽田岁不逢。有个休粮方子妙，衲僧竞去问天童。",
            "comment": ""
        },
        {
            "title": "拈古十四首",
            "content": "即心即佛，甜瓜甜彻蒂。非心非佛，苦瓠苦连根。不是心，不是佛，不是物，斫却月中桂，清光迸海门。个裹若能开正眼，一毫头上定乾坤。",
            "comment": ""
        },
        {
            "title": "颂古十首",
            "content": "道人相见问如何，举手寒温事已多。潦倒赵州呈漆器，岳阳船子洞庭波。",
            "comment": ""
        }
    ]
}