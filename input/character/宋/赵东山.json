{
    "dynasty": "宋",
    "author": "赵东山",
    "poems": [
        {
            "title": "题海月岩",
            "content": "架岩凿石有规模，不学桃源旧画衅。亭豁人稀林鸟乐，锡飞天老野云孤。雨余石井泉深浅，烟淡虎门山有无。说与山灵莫分别，从教仙窟着浮屠。",
            "comment": ""
        },
        {
            "title": "句",
            "content": "风雨送迎地，别离多少人。",
            "comment": ""
        },
        {
            "title": "题海月岩",
            "content": "踏尽崔嵬倚石门，海风山月满岩峦。自然仙室依蓬岛，不觉人寰变广寒。千载扬尘安可测，一杯对景且为欢。崖前浴日皆诗境，唤醒东坡仔细看。",
            "comment": ""
        }
    ]
}