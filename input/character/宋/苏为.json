{
    "dynasty": "宋",
    "author": "苏为",
    "poems": [
        {
            "title": "湖州作",
            "content": "野艇间撑处，湖天景亦微。春波无限绿，白鸟自由飞。柳色浓垂岸，山光冷照衣。时携一壶酒，恋到晚凉归。",
            "comment": ""
        },
        {
            "title": "昭亭山",
            "content": "昭亭载严祠，休祐穰穰布。森罗绝涧松，盘屈中阿路。凝眸盼平野，彷佛披寒雾。水远露微阳，山明照红树。数尺渔艇归，几点秋鸿度。唯思圜室静，更祷馀糧富。天末望白云，帝乡深所慕。",
            "comment": ""
        },
        {
            "title": "东池诗",
            "content": "谢塘疏凿时，沧洲聊可拟。高有智者情，淡如君子旨。秋光夜初永，渔唱幽宜起。白鹭闲不惊，圆荷翠相倚。宛然江上色，孰为嚣尘里。待月泛潺湲，观鱼戏清泚。楼阴仰窗岫，阁影明霞绮。顶想及瓜时，恋恋庆无已。",
            "comment": ""
        },
        {
            "title": "化成圩",
            "content": "下田怜沮泽，环堤圪成雉。尧汤水旱时，蓄洩得专利。泥资数斗沃，堨谢千金贵。何物代天工，嘉此老农智。",
            "comment": ""
        },
        {
            "title": "宛溪",
            "content": "源分春谷边，来此自溪徼。雪冻泛其流，潄玉鸣于沼。晴光汤霞影，白浪浮天杪。水木助清翠，景物随昏晓。汀沙翠荇长，酒市青旗小。凭槛立津亭，归心逐飞鸟。",
            "comment": ""
        },
        {
            "title": "句",
            "content": "夜浪珠还浦，春泥象印踪。",
            "comment": ""
        },
        {
            "title": "宣城花",
            "content": "宣城花叠嶂，楼前族绮霞。若非翠露陶潜柳，即是红藏小谢家。",
            "comment": ""
        },
        {
            "title": "邵武作",
            "content": "爱重八九月，登高上下楼。林红云白处，寒濑泊渔舟。",
            "comment": ""
        },
        {
            "title": "送张无梦归天台",
            "content": "彤庭留不住，归忆旧山频。世路都无念，心源养得真。琼台栖树石，碧落应星辰。几话蟠桃熟，罇前醉过春。",
            "comment": ""
        },
        {
            "title": "泛宛溪至敬亭",
            "content": "南国初寒候，扁舟远客心。归人出断岸，晚翼会疏林。渔市临官道，丛祠蔽木阴。长年多感慨，况此对分襟。",
            "comment": ""
        }
    ]
}