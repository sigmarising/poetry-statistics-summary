{
    "dynasty": "宋",
    "author": "李左史",
    "poems": [
        {
            "title": "仙迹岩",
            "content": "当时天姥立溪边，石上遗踪见宛然。笑杀茂陵缑氏迹，只凭方士口中传。",
            "comment": ""
        },
        {
            "title": "幔亭峰",
            "content": "更无裀幕空中举，时有笙竽静处闻。猿鸟哀啼千嶂月，松篁寒锁一溪云。",
            "comment": ""
        },
        {
            "title": "三姑石",
            "content": "风舞芳林鬓脚垂，朝云行雨湿仙衣。不知当日缘何事，化石山头更不归。",
            "comment": ""
        },
        {
            "title": "大隐屏",
            "content": "高峰崛起翠云屏，何事呼为大隐名。自是市朝人不到，非关洞户锁峥嵘。",
            "comment": ""
        },
        {
            "title": "句",
            "content": "溪流玉雪三三曲，山锁烟霞六六蜂。刘公隐后今谁继，张湛仙来不记年。",
            "comment": ""
        },
        {
            "title": "天柱峰",
            "content": "巉巉千丈插烟空，始见天南一柱峰。绝顶雾开擎日月，半岩云暝噫雷风。",
            "comment": ""
        }
    ]
}