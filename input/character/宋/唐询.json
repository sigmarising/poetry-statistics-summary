{
    "dynasty": "宋",
    "author": "唐询",
    "poems": [
        {
            "title": "华亭十咏·陵琩养渔池",
            "content": "代异人亡久，滮池即旧居。未移当日地，无复故时鱼。蒲藻依稀在，风波浩荡馀。水滨如可问，一为访庭除。",
            "comment": ""
        },
        {
            "title": "山堂偶书",
            "content": "在处烟云早晚生，自疑呼吸气皆灵。十年梦寐江山裹，今见江山入户庭。",
            "comment": ""
        },
        {
            "title": "华亭十咏·寒穴",
            "content": "绝顶干云峻，寒泉与穴平。还同帝台味，不学陇头声。夜雨遥源涨，秋风颢气清。谁云蔗浆美，才可析朝酲。",
            "comment": ""
        },
        {
            "title": "华亭十咏·昆山",
            "content": "昔有人如玉，兹山得美名。岩扃锁积翠，谷水断馀声。乔木今无在，高台久已倾。如何嵩岳什，独咏甫侯生。",
            "comment": ""
        },
        {
            "title": "华亭十咏·吴王猎场",
            "content": "昔在全吴日，从禽耀甲戈。百车尝载羽，一目旧张罗。地变柔桑在，原荒蔓草多，思人无复见，落日下山坡。",
            "comment": ""
        },
        {
            "title": "华亭十咏·柘湖",
            "content": "世历亡秦远，湖连大海濒。柘山標观望，玉女见威视。渺渺旁无地，滔滔孰问津。何年化鱼瘪，仿佛历阳人。",
            "comment": ""
        },
        {
            "title": "题会稽豀口躬师上人房",
            "content": "豀口相傅地最灵，其间风物与人清。钟声夜到江头尽，云气朝从槛外生。几副轻绡供画笔，一林修竹寄闲情。闭门终日无尘事，卧看南□自晦明。",
            "comment": ""
        },
        {
            "title": "华亭十咏·秦始皇驰道",
            "content": "秦德衰千祀，江演道不修。相傅大堤在，曾是翠华游。玉趾如将见，金椎岂复留。怅然寻旧迹，蔓草蔽荒丘。",
            "comment": ""
        },
        {
            "title": "题曲水阁",
            "content": "依山营废壤，结宇跨通沟。派引平湖远，声分几曲流。交阴覆修行，照影下轻鸥。此日群贤集，甯踈晋世游。",
            "comment": ""
        },
        {
            "title": "华亭十咏·三女岗",
            "content": "淑女云亡久，哀丘尚著名。九原谁可作，千载或如生。青骨何时化，荒榛此地平。空馀图谍在，不复启佳城。",
            "comment": ""
        },
        {
            "title": "华亭十咏·顾亭林",
            "content": "平林標大道，曾是野王居。旧里风烟变，荒原草树疏。湖波空上下，里闬已丘墟。往事将谁语，凄凉六代馀。",
            "comment": ""
        },
        {
            "title": "为杭州日送客舟中",
            "content": "山雨霏微不满空，画船来往疾轻鸿。谁知独卧珠簾裹，一榻无尘四面风。",
            "comment": ""
        },
        {
            "title": "华亭十咏·华亭谷",
            "content": "深谷弥千里，松陵北合流。岸平迷书夜，人至竞方舟。照月方诸泣，迎风弱荇浮。平波无限远，极目涨清湫。",
            "comment": ""
        },
        {
            "title": "华亭十咏·陵机宅",
            "content": "旧谍傅遗趾，悠然历祀深。人无令威至，门异下邽箴。谷水当年溜，昆山昔日阴。鲁堂那复见，丝竹若为寻。",
            "comment": ""
        },
        {
            "title": "游五泄山",
            "content": "游遍西潭返步迟，乱云随履雨沾衣。山形相向还相背，独有溪流共我归。",
            "comment": ""
        },
        {
            "title": "游五泄山",
            "content": "寻彻灵潭第五源，旋攀萝茑至山巅。寒声昔谓来天外，巨壑今知在目前。峭壁无时长蔽日，重岩不雨亦生烟。临观已觉尘心尽，更欲凌云访列仙。",
            "comment": ""
        },
        {
            "title": "寄五峰谏长老",
            "content": "禅客居山患不深，五峰幽绝杳难寻。门前流水朝还暮，堂下闲云古复今。月色有时依宴坐，秋声随处伴讴吟。期师便作终焉计，忍负平生物外心。",
            "comment": ""
        }
    ]
}