{
    "dynasty": "宋",
    "author": "刘知过",
    "poems": [
        {
            "title": "春日",
            "content": "浓起香尘十里晴，晚来烟雨忽斜横。花开花落清明候，山北山南杜宇声。追念旧游浑是梦，退思良计不如耕。人中喜有尔天释，时吐清文慰此情。",
            "comment": ""
        },
        {
            "title": "题国清寺",
            "content": "野人游遍天台寺，究竟招提此最奇。十里远排清荫入，五峰如按画图窥。隋初便有高僧传，火后都亡过客诗。重到定知非远约，岸巾高处立多时。",
            "comment": ""
        }
    ]
}