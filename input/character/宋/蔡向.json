{
    "dynasty": "宋",
    "author": "蔡向",
    "poems": [
        {
            "title": "题张子正观察溪风亭",
            "content": "雅致园林景特奇，彩亭斜跨水沦漪。影摇碎日浮霜簟，声触危栏倚钓丝。岸帻不妨横醉榻，萦眉时复度新词。溪山风月年年好，长与高人啸咏期。",
            "comment": ""
        },
        {
            "title": "赠幽谷老人",
            "content": "芒鞋踏破两淮尘，梦断郸邯郸迹未陈。唳鹤啼猿犹有恨，岩花涧草总相新亲。三生顿悟旧缘在，一笑还惊熟处新。瓶钵剩添风月满，与君同是再来人。",
            "comment": ""
        },
        {
            "title": "题洪景伯分绣阁",
            "content": "杰阁横空爽气收，一时胜概压岩幽。要将绣岭匿峰色，分入霞城栖月楼。雌霓挂檐供彩笔，雄风拂面快金瓯。才华便合冲霄去，应为看云却少留。",
            "comment": ""
        },
        {
            "title": "题张子正观察溪风亭",
            "content": "西山蚤擅三明誉，东淛真成九老游。水阁风亭忘岁月，岩花涧草度春秋。季鹰自足莼鲈兴，平子宁甘都邑留。圯上一编今在否，向来专为赤松谋。",
            "comment": ""
        },
        {
            "title": "留题授上人曲肱斋",
            "content": "莫笑此斋小，曲肱聊度年。玉楼容十二，世界纳三千。亦可罗尊俎，何妨散简编。戏余留岁月，墙远不能前。",
            "comment": ""
        },
        {
            "title": "题张子正观察溪风亭",
            "content": "忆昨从游鄞水边，星霜荏苒几经年。里居梁宋正连接，桥寓海山相后先。别墅岂堪陪谢傅，后堂那复醉彭宣。自惭憔悴成疏懒，浪许赓吟池上篇。",
            "comment": ""
        },
        {
            "title": "题隐真宫",
            "content": "福地流传号隐真，麻姑曾款蔡翁门。臼舂云子自堪饱，井溢丹泉便可吞。山露五峰疑指爪，溪盘百叠想裙痕。我来既蹑灵踪后，知是仙家第几孙。",
            "comment": ""
        }
    ]
}