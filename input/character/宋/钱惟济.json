{
    "dynasty": "宋",
    "author": "钱惟济",
    "poems": [
        {
            "title": "苦热",
            "content": "苹末风休飞阁深，亭亭日御渐流金。火云接影横银汉，水鸟无声下翠阴。渴想孤山同饮露，烦思楚殿独披襟。柘浆粔籹都无味，卫玠清羸欲不任。",
            "comment": ""
        },
        {
            "title": "句",
            "content": "晓陌壶浆满，春风骑吹长。",
            "comment": ""
        },
        {
            "title": "句",
            "content": "庭下焚香连宿雾，林间鸣佩起栖鸾。",
            "comment": ""
        },
        {
            "title": "送從进长老归天台",
            "content": "枢府多年识相毫，又飞钚锡出神臯。霞标起处瞻鸳刹，风信平时过鹭涛。月露空濛迷桧楫，天香芬郁湿兰袍。道猷法窟從兹始，应歎吾生空二毛。",
            "comment": ""
        },
        {
            "title": "灯夕寄献内翰虢略公",
            "content": "峣阙翚飞河汉傍，勾陈遥认赭袍光。九枝火树连金狄，万里霜轮上碧珰。匝地行车珠纲细，照光晨燎紫沈香。祗开鳌岭神仙客，再拜云边捧寿觞。",
            "comment": ""
        },
        {
            "title": "夜讌",
            "content": "清讌夜何其，南亭露欲晞。蹁跹霞袖舞，潋滟羽觞飞。镂楶摇花落，金珰照月辉。瑶光未西落，休赋醉言归。",
            "comment": ""
        },
        {
            "title": "护国寺",
            "content": "穹窿台岳压重溟，中起青鸳接福庭。新好天花经雨坠，清凉甘露隔宵零。金绳界道连飞布，碧树周阿绕翠屏。异日功成解缨去，伫期同撷五芝馨。",
            "comment": ""
        },
        {
            "title": "句",
            "content": "凤箫通碧落，星石辨灵源。",
            "comment": ""
        }
    ]
}