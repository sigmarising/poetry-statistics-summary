{
    "dynasty": "宋",
    "author": "刘浩",
    "poems": [
        {
            "title": "满江红",
            "content": "岳渎储精，冰壶里、精神可掬。三万卷、龙蛇落纸，琅玕撑腹。便合弹冠登要路。如何袖手缄空谷。又谁知、天独授先生，长生箓。鹤易怨，龟多缩。竹太瘦，梅偏独。算人间何物，可传心曲。但愿君如天上月，年年此夜团如玉。更有人、千里共蝉娟，偷香祝。",
            "comment": ""
        },
        {
            "title": "句",
            "content": "此中不醉又如何。",
            "comment": ""
        }
    ]
}