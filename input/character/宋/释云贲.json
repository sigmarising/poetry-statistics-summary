{
    "dynasty": "宋",
    "author": "释云贲",
    "poems": [
        {
            "title": "颂古二十七首",
            "content": "黄鹤楼前题一篇，无限措大失平仄。长沙一只眼长长，今古何曾有踪迹。",
            "comment": ""
        },
        {
            "title": "颂古四首",
            "content": "带雪含霜半倚篱，磺斜影时露仙姿。前村昨夜春来了，竹屋老僧犹未知。",
            "comment": ""
        },
        {
            "title": "颂古二十七首",
            "content": "芙蓉月向怀中照，杨柳风来面上吹。夜半庭前柘枝舞，天明罗袖湿胭脂。",
            "comment": ""
        },
        {
            "title": "颂古二十七首",
            "content": "冰棱锁断长河口，不见人从鸟道来。一阵风回修竹里，玉阑干上雪成堆。",
            "comment": ""
        },
        {
            "title": "颂古二十七首",
            "content": "血盆似口剑如牙，竭世枢机未足夸。亲到龙潭龙不现，者回失却眼中花。",
            "comment": ""
        },
        {
            "title": "颂古二十七首",
            "content": "两指爪开权撮起，一志头上为吹开。这回不在身边立，休说清风偏九垓。",
            "comment": ""
        },
        {
            "title": "偈四首",
            "content": "维摩病，说尽道理。龙翔病，咳嗽不已。咳嗽不已，说尽道理。说尽道理，咳嗽不已。本是长江凑风冷，却教露柱患风。",
            "comment": ""
        },
        {
            "title": "颂古二十七首",
            "content": "映林映日一般红，吹落吹开总是风。可惜撷芳人不见，一时分付与游蜂。",
            "comment": ""
        },
        {
            "title": "颂古二十七首",
            "content": "漏传长乐未央静，月泻甘泉太液秋。夜半乐声回步辇，唤回三十六宫愁。",
            "comment": ""
        },
        {
            "title": "偈二首",
            "content": "一见便见，八角磨盘空晨转。一得永得，夺锦朱砂如墨黑。秋风吹渭水，已落云门三句里。落叶满长安，几个而今被眼瞒。",
            "comment": ""
        },
        {
            "title": "颂古二十七首",
            "content": "水不洗水，金不博金。昧毛色而得马，靡丝弦而乐琴。结绳画卦有许事，丧尽真淳盘古心。",
            "comment": ""
        },
        {
            "title": "偈二首",
            "content": "闹篮方喜得抽头，退鼓而今打未休。莫把乳峰千丈雪，重来换我一双眸。",
            "comment": ""
        },
        {
            "title": "偈四首",
            "content": "团圞擘不破，潇洒觑不见。唤作正法眼，入地狱如箭。",
            "comment": ""
        },
        {
            "title": "颂古二十七首",
            "content": "风月山川共一家，谁来语下定龙蛇。太白不曾登便殿，笔头昨夜自生花。",
            "comment": ""
        },
        {
            "title": "颂古二十七首",
            "content": "牙根烂嚼真弥勒，腹里横吞老释迦。大地虚空皆得饱，这回不到负檀家。",
            "comment": ""
        },
        {
            "title": "颂古四首",
            "content": "明宣一道聪明呪，暗写两行灵宝符。谩道骑鲸游六合，何曾有梦到华胥。",
            "comment": ""
        },
        {
            "title": "偈四首",
            "content": "浓将红粉传了面，满把真珠盖却头。不识佳人真面目，空教人唱小凉州。",
            "comment": ""
        },
        {
            "title": "颂古二十七首",
            "content": "以何为体呵呵笑，推倒当头陷虎机。鸟带香从花里出，龙含雨向洞中归。",
            "comment": ""
        },
        {
            "title": "掉落牙",
            "content": "汝从何所来，遁迹在我口。美恶必同尝，冷暖共知有。我口时动折，汝体常坚守。夫何一病缠，遽落钳匠手。汝今先我徂，我在嗟无后。坚者毁不留，软者岂能久。平生敲磕句，一一如雷吼。嚼破百弥卢，咬断众窠臼。我力既若是，汝形安得朽。无生复无离，庶洗言说咎。",
            "comment": ""
        },
        {
            "title": "颂古二十七首",
            "content": "指点深红与昔同，更无夭艳在芳丛。南泉笑里移春去，留得残红醉密蜂。",
            "comment": ""
        },
        {
            "title": "颂古二十七首",
            "content": "白牯问狸奴，虚空酬万象。电激不停踪，谷虚谁答响。啐兮啄兮，清机历掌。回头{左车右度}轹范春时，舌上葛藤长万丈。",
            "comment": ""
        },
        {
            "title": "颂古二十七首",
            "content": "日暖风和景更奇，华华草划露全机。荼醾一阵香风起，引得游蜂到处飞。",
            "comment": ""
        },
        {
            "title": "颂古二十七首",
            "content": "一足垂来新点眼，岭头功德已圆成。长髭只怕精神露，却指红炉片雪轻。",
            "comment": ""
        },
        {
            "title": "颂古二十七首",
            "content": "两手擎来教放下，空身立地更疑猜。根尘识界无寻处，多谢春风烂漫开。",
            "comment": ""
        },
        {
            "title": "颂古二十七首",
            "content": "一雨一阴风未和，春从不快里消磨。桃花暗已随流水，空使刘郎惆怅多。",
            "comment": ""
        },
        {
            "title": "颂古二十七首",
            "content": "截断从教来衮衮，随流未必去滔滔。青山长锁欲飞势，沧海合知来处高。",
            "comment": ""
        },
        {
            "title": "颂古二十七首",
            "content": "未曾牛出定盘星，多少行家怨不平。待昨权衡来就手，方知斤两自分明。",
            "comment": ""
        },
        {
            "title": "颂古四首",
            "content": "竿头崖头撒手去，阆州沣州寻路归。廉纤脱尽全机露，八角磨盘空里飞。",
            "comment": ""
        },
        {
            "title": "颂古二十七首",
            "content": "六月上伏，八月中秋。人平不语，水平不流。",
            "comment": ""
        },
        {
            "title": "颂古二十七首",
            "content": "信手挥来一一亲，祗林剑下绝烟尘。太平曲调无人会，孤负皇家定乱人。",
            "comment": ""
        },
        {
            "title": "颂古二十七首",
            "content": "七宝杯酌葡萄酒，金花纸写清平词。春风院静无人见，闲把君王玉笛吹。",
            "comment": ""
        },
        {
            "title": "颂古四首",
            "content": "婆子因行掉臂，赵州因事长智。无端一句淆讹，惹得四海鼎沸。勘破了，有谁知，春风过后无消息，留得残花一两枝。",
            "comment": ""
        },
        {
            "title": "颂古二十七首",
            "content": "刹刹尘尘不见难，头陀何苦被他瞒。当初若论收奸细，莫把瞿昙做佛看。",
            "comment": ""
        },
        {
            "title": "颂古二十七首",
            "content": "脱得边城戍役身，却来偷赏上园春。御街前畔低声语，不觉冲他貌事人。",
            "comment": ""
        },
        {
            "title": "颂古二十七首",
            "content": "蒙头不觉齁齁睡，开眼从教焰焰红。若谓平常便无事，须防豆爆冷灰中。",
            "comment": ""
        },
        {
            "title": "颂古二十七首",
            "content": "驴前马后识灵云，满眼风埃绝点尘。行偏天台并雁荡，归来重看锦江春。",
            "comment": ""
        },
        {
            "title": "颂古二十七首",
            "content": "认得斑斑急上弦，吼风一镞去惊天。近前子细来观觑，谁把蓝田石射穿。",
            "comment": ""
        },
        {
            "title": "偈四首",
            "content": "五百生中受屈，祗缘不识个落字。百千众中较量，祗缘不识个昧字。都来两字淆讹，陷却多少平直。",
            "comment": ""
        }
    ]
}