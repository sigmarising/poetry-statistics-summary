{
    "dynasty": "宋",
    "author": "王廉清",
    "poems": [
        {
            "title": "送桑泽还天台",
            "content": "桃花风起竹舆寒，寒食天晴石路乾。正是东君好春色，不妨词客驻归鞍。金声赋就方腾踏，铁砚才高尚考槃。如到琼台与华顶，为侬试拂旧题看。",
            "comment": ""
        },
        {
            "title": "题玉霄亭",
            "content": "忆昔新亭敞玉霄，使君髯舅意飘飘。春风潋滟黄金琖，明月参差紫玉箫。歌吹旧踪空草木，风流闲许属渔樵。凭栏无限凄怆意，寂寞寒江落暮潮。",
            "comment": ""
        }
    ]
}