{
    "dynasty": "宋",
    "author": "释维琳",
    "poems": [
        {
            "title": "句",
            "content": "瓯面乳花谁共看。",
            "comment": ""
        },
        {
            "title": "有司欲取寺松供朝用感赋",
            "content": "大夫去作栋梁材，无复清阴覆绿苔。今夜月明风露冷，误他千里鹤飞来。",
            "comment": ""
        },
        {
            "title": "白云堂",
            "content": "堂与碧山对，白云长作邻。日暮白云合，谁见白云心。",
            "comment": ""
        },
        {
            "title": "常州问东坡疾",
            "content": "扁舟驾兰陵，自懦旧风物。君家有天人，雄雄维摩诘。我口吞文殊，千里来问疾。若以默相酬，露柱皆笑出。",
            "comment": ""
        }
    ]
}