{
    "dynasty": "宋",
    "author": "赵必愿",
    "poems": [
        {
            "title": "重建神秀楼追和忠定公韵",
            "content": "维芘地南楼，废兴端有时。昔我忠定公，楼成旋西归。拜厅惭匪肖，易麾繇好溪。循环六十载，乌兔惊梭飞。吁嗟古雉堞，巨浸堕藩篱。陶甓既还旧，更创如获期。岁事喜中稔，度材授工师。非敢侈轮奂，聊尔遵先规。江山殿图画，栏槛倚晴晖。肯堂久在念，今我身则夷。辽鹤去不返，遗墨犹淋淳。一时胜继躅，警和前人词。斯楼傥不朽，庶慰蒸相悲。",
            "comment": ""
        },
        {
            "title": "秋高亭",
            "content": "秋空何太高，秋风何太清。秋露何太皎，秋月可太明。秋山有素期，秋水莫间盟。力此久病身，试上高高亭。上欲驾扶摇，下欲跳清泠。手持紫玉箫，跨鹏或骠鲸。时吹复时止，霄壤随纵横。回首天上人，见我呼友生。我言你能许我三百六旬无一日之不秋，则我亦许你从此为逍遥之朋。",
            "comment": ""
        }
    ]
}