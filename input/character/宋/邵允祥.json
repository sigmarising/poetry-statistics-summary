{
    "dynasty": "宋",
    "author": "邵允祥",
    "poems": [
        {
            "title": "上王平章",
            "content": "武陵春暖浩无涯，城下楼船陌上车。礼乐远传吴季札，衣冠旧是汉长沙。秋高剑气横千里，夜静书声启万家。非是避秦前日路，行人何必问桃花。",
            "comment": ""
        },
        {
            "title": "上吴平章",
            "content": "啮雪沙场倦牧羝，空山流涕冷凄凄。上林不见朝来雁，函谷空闻夜半鸡。沽酒每怀浇管鲍，买丝端拟绣夷齐。忠贞反被忠贞误，愿借元龙百丈梯。",
            "comment": ""
        }
    ]
}