{
    "dynasty": "宋",
    "author": "钱厚",
    "poems": [
        {
            "title": "漱石轩",
            "content": "危石参差上霄汉，中涵万壑冰玉清。与谁流出洗尘滓，遗我一林风雨声。",
            "comment": ""
        },
        {
            "title": "句",
            "content": "暮霭不知天远近，閒云休碍月升沉。",
            "comment": ""
        },
        {
            "title": "梅亭",
            "content": "东风吹雨雨吹花，洗却阴沉放月华。俗眼总嫌梅太白，嫦娥勾引莫云遮。云浓更欲催诗句，风急花飞留不住。使君唤客早评章，趁渠未点苍苔路。夜阑留月迟春酌，生怕楼头吹画角。更摧银蜡上寒梢，冷艳烧春春未觉。烛光炯炯花冥冥，花前醉倒唤不醒。南枝自与北枝语，今夜诗工眼倍沮。",
            "comment": ""
        },
        {
            "title": "漱石轩",
            "content": "石窦鸣泉自招隐，故邀风月到林扃。我今欲去尚回首，多少人来不肯听。",
            "comment": ""
        },
        {
            "title": "登玲珑山赋呈章冠叟俞安伸陈安世",
            "content": "林扉日日为谁开，底用潜驱俗驾回。路有阴夷休跌荡，山无今古只崔嵬。千章佳木凌云上，万壑清流涌月来。寄语游人莫遄迈，世间何处不尘埃。",
            "comment": ""
        },
        {
            "title": "寄锺子充",
            "content": "倦倚吴门思泬寥，怀人清致诗满瓢。池塘芳草梦初断，风雨落花魂正锁。一百五日寒食节，二十四浦春潮。遥知药圃晓经劚，舍后蘼添绿苗。",
            "comment": ""
        },
        {
            "title": "山亭",
            "content": "又踏君山路，来驱陌上尘。江仍旧时面，我是去年人。爱听松声古，休催柳色新。片云衔落日，梅与月争春。",
            "comment": ""
        }
    ]
}