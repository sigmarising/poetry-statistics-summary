{
    "dynasty": "宋",
    "author": "曾布",
    "poems": [
        {
            "title": "水调歌头",
            "content": "一夕还家醉，开户起相迎。为郎引裾相庇，低首略潜形。情深无隐。欲郎乘间起佳兵。授青萍。茫然抚叹，不忍欺心。尔能负心於彼，於我必无情。熟视花钿不足，刚肠终不能平。假手迎天意，一挥霜刃。窗间粉颈断瑶琼。",
            "comment": ""
        },
        {
            "title": "水调歌头",
            "content": "说良人滑将张婴。从来嗜酒，还家镇长酩酊狂酲。屋上鸣鸠空斗，梁间客燕相惊。谁与花为主，兰房从此，朝云夕雨两牵萦。似游丝飘荡，随风无定。奈何岁华荏苒，欢计苦难凭。唯见新恩缱绻，连枝并翼，香闺日日为郎，谁知松萝托蔓，一比一毫轻。",
            "comment": ""
        },
        {
            "title": "水调歌头",
            "content": "向红尘里，有喧呼攘臂，转声辟众，莫遣人冤滥、杀张室，忍偷生。僚吏惊呼呵叱，狂辞不变如初，投身属吏，慷慨吐丹诚。仿佛缧绁，自疑梦中，闻者皆惊叹，为不平。割爱无心，泣对虞姬，手戮倾城宠，翻然起死，不教仇怨负冤声。",
            "comment": ""
        },
        {
            "title": "水调歌头",
            "content": "凤凰钗、宝玉凋零。惨然怅，娇魂怨，饮泣吞声。还被凌波呼唤，相将金谷同游，想见逢迎处，揶揄羞面，妆脸泪盈盈。醉眠人、醒来晨起，血凝螓首，但惊喧，白邻里、骇我卒难明。思败幽囚推究，覆盆无计哀鸣。丹笔终诬服，圜门驱拥，衔冤垂首欲临刑。",
            "comment": ""
        },
        {
            "title": "水调歌头",
            "content": "魏豪有冯燕，年少客幽并。击球斗鸡为戏，游侠久知名。因避仇、来东郡。元戎留属中军。直气凌貔虎，须臾叱咤风云。凛凛坐中生。偶乘佳兴。轻裘锦带，东风跃马，往来寻访幽胜。游冶出东城。堤上莺花撩乱，香车宝马纵横。草软平沙稳。高楼两岸春风，语笑隔帘声。",
            "comment": ""
        },
        {
            "title": "水调歌头",
            "content": "袖笼鞭敲镫。无语独闲行。绿杨下、人初静。烟澹夕阳明。窈窕佳人，独立瑶阶，掷果潘郎，瞥见红颜横波盻，不胜娇软倚银屏。曳红裳，频推朱户，半开还掩，似欲倚、咿哑声里，细说深情。因遣林间青鸟，为言彼此心期，的的深相许，窃香解佩，绸缪相顾不胜情。",
            "comment": ""
        },
        {
            "title": "江南好/忆江南",
            "content": "江南客，家有宁馨儿。三世文章称大手，一门兄弟独良眉。藉甚众多推。千里足，来自渥洼池。莫倚善题鹦鹉赋，青山须待健时归。不似傲当时。",
            "comment": ""
        },
        {
            "title": "二月",
            "content": "二月春华已半归，江天况值雨垂垂。山梅倏忽花经眼，园杏须臾子满枝。",
            "comment": "【注释】1、春华：春光。2、垂垂：形容下降，连绵不断。范成大《秋日田园杂兴》：“秋来只怕雨垂垂，甲子无云万事宜。“3、倏忽：忽忽；转限之间。经：经过。白居易《送客南迁》“曾经身困苦，不觉语丁宁。”4、须臾：片刻。范成大《晓枕》：“陆续满城钟动，须曳后巷鸡鸣。”"
        },
        {
            "title": "水调歌头",
            "content": "义城元靖贤相国，喜慕英雄士，赐金缯。闻斯事，频叹赏，封章归印。请赎冯燕罪，日边紫泥封诏，阖境赦深刑。万古三河风义在，青简上、众知名。河东注，任流水滔滔，水涸名难泯。至今乐府歌咏。流入管弦声。",
            "comment": ""
        }
    ]
}