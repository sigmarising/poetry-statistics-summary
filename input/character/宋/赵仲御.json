{
    "dynasty": "宋",
    "author": "赵仲御",
    "poems": [
        {
            "title": "瑶台第一层",
            "content": "嶰管声催。人报道、嫦娥步月来。凤灯鸾矩，寒轻廉箔，光泛楼台。万年春未老，更帝乡日月蓬莱。从仙仗，看星河银界，锦绣天街。欢陪。千官万骑，九霄人在五云堆。紫袍光里，星球宛转，花影徘徊。未央宫漏水，散异香、龙阙崔嵬。翠舆回。奏仙歌韶吹，宝殿尊罍。",
            "comment": ""
        }
    ]
}