{
    "dynasty": "宋",
    "author": "徐德辉",
    "poems": [
        {
            "title": "寄隐士",
            "content": "亭深自无暑，苔径复萦纡。宾客不长到，儿童足可娱。荷花晴带粉，蒲叶晚凝珠。与尔城闉隔，兹欢想不殊。",
            "comment": ""
        },
        {
            "title": "夏日和韵",
            "content": "方沼晴波动，虚堂午荫新。夏衣谁赐葛，午食自烹鳞。山近书多润，窗开砚易尘。试茶烯石鼎，汲井就西邻。",
            "comment": ""
        },
        {
            "title": "初夏游谢公岩",
            "content": "又取纱衣换，天时起细风。清阴花落后，长日鸟啼中。水国乘舟乐，岩扉有路通。州民多到此，犹自忆髯公。",
            "comment": ""
        },
        {
            "title": "钓台",
            "content": "归把滩头旧钓竿，帝王只作故人看。此身合向丘林著，汉祚已如磐石安。流水雹表千古在，客星有影九天寒。到头笑杀鸱夷子，便下扁舟去也难。",
            "comment": ""
        },
        {
            "title": "夜寓舟中",
            "content": "秋气清如水，推篷夜不眠。芦花新有雁，莎叶尚鸣蝉。断梦疑堪续，哀吟最可怜。渔童看月上，吹笛舵楼前。",
            "comment": ""
        }
    ]
}