{
    "dynasty": "宋",
    "author": "杨韶父",
    "poems": [
        {
            "title": "伊州三台令/伊州三台",
            "content": "水村月淡云低。为爱寒香晚吹。瘦马立多时。是谁家、茅舍竹篱。三三两两芳蕤。未放琼铺雪堆。只这一些儿。胜东风、千枝万枝。",
            "comment": ""
        },
        {
            "title": "如梦令",
            "content": "凉月薄阴犹殢。红豆一枝秋思。门外几重山，山外行人千里。归未。归未。又是菊花天气。",
            "comment": ""
        },
        {
            "title": "长相思",
            "content": "溪水清。溪水浑。溪上人家数亩园。垂杨深闭门。青罗裙。白罗裙。采尽青蘩到白苹。江南三月春。",
            "comment": ""
        }
    ]
}