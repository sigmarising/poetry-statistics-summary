{
    "dynasty": "宋",
    "author": "苏迈",
    "poems": [
        {
            "title": "夜坐联句",
            "content": "清风来无边，明月翳复吐。松声满虚空，竹影侵半户。暗枝有惊鹊，坏壁鸣饥鼠。露叶耿高梧，风萤落空庑。微凉感团扇，古意歌白紵。乐哉今夕游，获此陪杖屦。传家诗律细，已自过宗武。短诗膝上成，聊以感怀祖。",
            "comment": ""
        },
        {
            "title": "句",
            "content": "叶随流水归何处，牛带寒鸦过晚村。",
            "comment": ""
        },
        {
            "title": "句",
            "content": "熟颗无风时自落，半腮迎日斗鲜红。",
            "comment": ""
        }
    ]
}