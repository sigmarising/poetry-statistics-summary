{
    "dynasty": "宋",
    "author": "张履信",
    "poems": [
        {
            "title": "访丹阳玉乳泉已变错黑因赋诗",
            "content": "观音寺里泉经品，今日唯存玉乳名。定是年来无陆子，日香收入柳枝瓶。",
            "comment": ""
        },
        {
            "title": "飞来峰",
            "content": "飞来何处峰，木杪夜千尺。愁猿唤不应，月色同一白。",
            "comment": ""
        },
        {
            "title": "柳梢青",
            "content": "雨歇桃繁，风微柳静，日淡湖湾。寒食清明，虽然过了，未觉春闲。行云掩映春山。真水墨、山阴道间。燕语侵愁，花飞撩恨，人在江南。",
            "comment": ""
        },
        {
            "title": "翠微亭",
            "content": "朝朝乌北出，放夜乌南归。所谋在一食，所息在一枝。人生竟何得，与乌同此机。身世忽过虑，泉石良自怡。月上飞来峰，更谁登翠微。",
            "comment": ""
        },
        {
            "title": "冷泉亭",
            "content": "水石一栏干，僧归四山静。携琴谱涧泉，月浸夜深冷。",
            "comment": ""
        }
    ]
}