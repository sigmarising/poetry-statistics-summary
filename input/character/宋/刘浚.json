{
    "dynasty": "宋",
    "author": "刘浚",
    "poems": [
        {
            "title": "句",
            "content": "不用茱萸子细看，管取明年各强健。",
            "comment": ""
        },
        {
            "title": "期夜月",
            "content": "金钩花绶系双月。腰肢软低折。揎皓腕，萦绣结。轻盈宛转，妙若凤鸾飞越。无别。香檀急扣转清切。翻纤手飘瞥。催画鼓，追脃管，锵洋雅奏，尚与众音为节。当时妙选舞袖，慧性雅资，名为殊绝。满座倾心注目，不甚窥回雪。纤怯。逡巡一曲霓裳彻。汗透鲛绡肌润，教人传香粉，媚容秀发。宛降蕊珠宫阙。",
            "comment": ""
        },
        {
            "title": "东鹜山石洞",
            "content": "满山云雨蛟龙走，万壑风烟虎豹通。岩窦石泉流出冷，草庵禅影坐来空。",
            "comment": ""
        }
    ]
}