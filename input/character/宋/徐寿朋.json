{
    "dynasty": "宋",
    "author": "徐寿朋",
    "poems": [
        {
            "title": "白云亭",
            "content": "飞泉山脚水盈盈，溪会亭前就榜名。驻目合流寻异派，爽心临眺胜登瀛。游人暗认仙原景，清耳微传玉佩声。依约白莲当日事，社中贤令有渊明。",
            "comment": ""
        },
        {
            "title": "胜会堂",
            "content": "巧运风斤若化成，过门车马每留行。吞含气象归平陇，斗湊溪山到画楹。春借杏桃红照耀，晓披烟霭碧低横。使麾映日安牙队，依约当年细柳营。",
            "comment": ""
        }
    ]
}