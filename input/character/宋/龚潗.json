{
    "dynasty": "宋",
    "author": "龚潗",
    "poems": [
        {
            "title": "剑池桥梁久就倾圮方太沾公刊石伐木以递汲且",
            "content": "涓涓剑池泉，削崖出石乳。流传岁千百，评列品三五。舆梁见河时，楼与姓俱古。坐令丘壑观，凛作岩墙惧。沾公大勇猛，咄嗟见未覩。欹倾变略彴，岞崿移朽腐。连筒称深汲，惠泽遍下土。幽寻稳登眺，清意逼肺腑。何须铁作限，只尔天可补。传闻桥下云，已作前山雨。",
            "comment": "【注释】【原题】：剑池桥梁久就倾圮方太沾公刊石伐木以递汲且并陈楼悉改旧观"
        }
    ]
}