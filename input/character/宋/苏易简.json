{
    "dynasty": "宋",
    "author": "苏易简",
    "poems": [
        {
            "title": "句",
            "content": "憔悴贰卿三十六，与师气味不争多。",
            "comment": ""
        },
        {
            "title": "句",
            "content": "玉堂臣老非仙骨，犹在丹台望泰阶。",
            "comment": ""
        },
        {
            "title": "句",
            "content": "暇须半卷天香散。",
            "comment": ""
        },
        {
            "title": "特吟诗二首送英公大师",
            "content": "乘舟南去唯寻酒，上马西行只咏诗。醒醉去留皆遂意，如斯方信是男儿。",
            "comment": ""
        },
        {
            "title": "越江吟",
            "content": "神仙神仙瑶池宴。片片。碧桃零落春风晚。翠云开处，隐隐金舆挽。玉麟背冷清风远。",
            "comment": ""
        },
        {
            "title": "特吟诗二首送英公大师",
            "content": "祝融峰上曾传纳，太一山前旧结庐。两地逍遥已三纪，争教肯在帝城居。",
            "comment": ""
        },
        {
            "title": "禁林讌会之什",
            "content": "雨晴禁署绝纤尘，讌会名贤四海闻。供职尽居清显地，崇儒同感圣明君。翩然飞白璇题字，焕若丹青翠琰文。梓泽笙歌诚外物，兰亭诗酒不同群。少年已作瀛洲老，他日终栖太华云。莫怪坐间全不饮，心中和气自醺醺。",
            "comment": ""
        },
        {
            "title": "题临兰亭序",
            "content": "有若似夫子，尚兴阙里门。虎贲状蔡邕，犹旁文举樽。昭陵自一闭，真迹不复存。予今获此本，亦可比欤璠。",
            "comment": ""
        },
        {
            "title": "赠翰林学士宋公白",
            "content": "天子昔取士，先俾分媸妍。济济俊兼秀，师师麟与鸾。小子最承知，同辈寻改观。甲第叨荐名，高飞便凌烟。遂使拜扆坐，果得超神仙。迄今才七岁，相接乘华轩。",
            "comment": ""
        },
        {
            "title": "句",
            "content": "天赋九华名状别，岧峣胜概压诸方。",
            "comment": ""
        }
    ]
}