{
    "dynasty": "宋",
    "author": "石祖文",
    "poems": [
        {
            "title": "君山",
            "content": "远迩朝宗势拱辰，名高岂特为春申。孤峰堆阜无多地，一水仙凡隔几尘。簪履三千谁念楚，山河百二漫夸秦。云烟胜概无今古，俯仰休悲迹已陈。",
            "comment": ""
        },
        {
            "title": "朝宗门",
            "content": "楼阁峥嵘古垒门，日随潮汐谨晨昏。奠川禹绩勤沟洫，学海雄词识本源。演迆众流唯北拱，委蛇万折肯西奔。时人有问朝宗义，落笔直诗成不待言。",
            "comment": ""
        },
        {
            "title": "季子庙",
            "content": "夫子南游不到吴，殷勤题识寄嗟吁。干戈扰扰怜诸夏，季子流风过耳无。",
            "comment": ""
        }
    ]
}