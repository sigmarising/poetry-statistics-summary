{
    "dynasty": "宋",
    "author": "厉寺正",
    "poems": [
        {
            "title": "贺乔丞相",
            "content": "相公一身兼，爵德齿俱全。剑履登金殿，山川锡土田。龟游莲叶露，蚁泛菊花天。白鹭洲边守，重赓绿竹篇。",
            "comment": ""
        },
        {
            "title": "贺郑丞相",
            "content": "人才谁不出陶鎔，耆旧皆归聘召中。周室中兴由任使，颂声今可继周崧。",
            "comment": ""
        },
        {
            "title": "贺郑丞相",
            "content": "大学道惟一能静，国势尊安如九鼎。致君事业比臯夔，不羡萧曹并魏丙。",
            "comment": ""
        },
        {
            "title": "贺乔丞相",
            "content": "乔年国同永，寿星秋见丙。社稷资夹扶，乾坤赖重整。",
            "comment": ""
        },
        {
            "title": "贺郑丞相",
            "content": "天地钟奇在鄞鄮，代产真儒传衮绣。明良千载会风云，虎拜万年同国寿。",
            "comment": ""
        },
        {
            "title": "万年欢",
            "content": "卫武期颐，与文公福艾，俱号贤相。今我元台，齿德又居其上。玉立擎天一柱，似泰华、气凌秋庄。明良会，千载风云，长为龙衮凭仗。清知孔山叠嶂。有猿吟鹤舞，日俟鸠杖。无忝苍生依依，未容高尚。待整顿、乾坤了当，与蓬岛、神仙来往。摩铜狄，点检笙歌，菊浮香泛新酿。",
            "comment": ""
        },
        {
            "title": "贺郑丞相",
            "content": "和羹梅傍小春荣，尧陛犹余一荚蓂。万里云收天镜净，三台星畔老人星。",
            "comment": ""
        },
        {
            "title": "贺郑丞相",
            "content": "瑞应金穰均禹甸，一边洗甲谁言战。关河岂但犬羊奔，郊薮殆将麟凤见。",
            "comment": ""
        },
        {
            "title": "贺乔丞相",
            "content": "孔山民具瞻，位高心愈谦。待人冬日暖，持己晓霜严。善类藉培植，贤材无滞淹。更栽椿百本，岁岁绿阴添。",
            "comment": ""
        },
        {
            "title": "贺郑丞相",
            "content": "耆艾何须比龟鹤，高深岂止如川岳。但祈公永辄萝图，常诵缉熙比帝学。",
            "comment": ""
        },
        {
            "title": "贺郑丞相",
            "content": "遥想翘材集贺宾，未饶珠履寿春申。原嗟老守师门士，独望黄扉种大椿。",
            "comment": ""
        },
        {
            "title": "贺郑丞相",
            "content": "贵极台衡世莫京，依然璧水一儒生。只将无限宽洪意，上为皇家致太平。",
            "comment": ""
        },
        {
            "title": "贺乔丞相",
            "content": "天下达尊三，加之量海涵。忠言今稷契，眉寿古彭聃。渭水功犹小，汾阳考欲参。料应宣劝处，花不数优昙。",
            "comment": ""
        }
    ]
}