{
    "dynasty": "宋",
    "author": "李景文",
    "poems": [
        {
            "title": "庐墓有感",
            "content": "流水绕门去，愁云压径斜。无人烧柏子，有客问梅花。橘熟猿窥树，池空鸟啄沙。自伤寒谷日，不及照昏鸦。",
            "comment": ""
        },
        {
            "title": "游委羽山",
            "content": "王国风尘暗，仙山景物新。龙宫逾紫禁，鹤寓远朱轮。冰融溪上日，花发洞门春。一似桃源路，从今学避秦。",
            "comment": ""
        },
        {
            "title": "病后感兴寄车玉峰先生二首",
            "content": "北风何飕飕，木叶下未已。闭门读古书，世念书中起。酒馔倾南邻，笙歌喧北里。欢娱极寒夜，不知漏下几。忽闻南来雁，起坐频抚几。树蘐未有期，食芹空叹美。",
            "comment": ""
        },
        {
            "title": "病后感兴寄车玉峰先生二首",
            "content": "折梅寄故人，故人青云间。青云杳无路，梦里相往还。我爱梅花娟，彼惜桃李颜。相逢不相契，何事劳追攀。守此岁寒心，持以遗所欢。",
            "comment": ""
        }
    ]
}