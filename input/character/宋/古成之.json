{
    "dynasty": "宋",
    "author": "古成之",
    "poems": [
        {
            "title": "贪泉",
            "content": "贤良知足辱，为尔戎贪名。一酌不能惑，千年依旧清。深涵秋汉色，冷浸古松声。珍重荒碑在，何人曾泪倾。",
            "comment": ""
        },
        {
            "title": "怀石楼",
            "content": "相思天一边，知在石楼间。高卧客稀到，数峰人共閒。仙方新更试，易疏旧曾删。好探鳌头信，时应有鹤还。",
            "comment": ""
        },
        {
            "title": "句",
            "content": "寰中有道逢千载，岭外观光只一人。",
            "comment": ""
        },
        {
            "title": "五仟观二首",
            "content": "拨破浮尘入紫烟，五羊坛上访神仟。人间自觉无闲地，城里谁知有洞天。竹叶影繁笼药圃，桃花香煖映芝田。吟余池畔聊欹枕，风雨萧萧吹白莲。",
            "comment": ""
        },
        {
            "title": "忆罗浮",
            "content": "忆昔罗浮最上峰，当年曾得寄仙踪。凭阑月色出沧海，欹枕秋声入古松。采药静寻幽涧洗，寄书闲仗白云封。红尘一下拘名利，不听山间午夜钟。",
            "comment": ""
        },
        {
            "title": "五仟观二首",
            "content": "玄元分古观，南镇越王越。五石空留瑞，群仙不记名。丹砂虽久炼，鸡犬自长生。槛簇鳌头景，门通鹤颈程。烟霞随砌起，花木逐时荣。古井涵虚碧，疏钟入户清。荒芜怜夜色，寒溜引秋声。丹竃封苔老，芝田积雨平。风光齐岳麓，音信接朱明。愿将身从此，乘云到玉京。",
            "comment": ""
        },
        {
            "title": "游天通真身塔",
            "content": "洁志澄高塔，西南对海城。一真虽有相，万法本无生。梅雨侵窗冷，天风入海清。临回慵更语，祖意自分明。",
            "comment": ""
        },
        {
            "title": "临卒书诗",
            "content": "物外乾坤谁得到，壶中日月我曾游。留今留古曾留得，一醉浮生万事休。",
            "comment": ""
        }
    ]
}