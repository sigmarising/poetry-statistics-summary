{
    "dynasty": "宋",
    "author": "阎孝忠",
    "poems": [
        {
            "title": "黄相山",
            "content": "东带连山接五羊，西分郴水下三湘。路人到此休南去，岭外千峰尽瘴乡。",
            "comment": ""
        },
        {
            "title": "句",
            "content": "不辞远作潇湘客，且入三仙洞里来。",
            "comment": ""
        },
        {
            "title": "句",
            "content": "贤如赠扇扬风日，贫似开门卧雪时。",
            "comment": ""
        },
        {
            "title": "寄郴守阮户部",
            "content": "郴阳古名邦，四座拱山色。秀气钟异人，闤闠俨仙宅。",
            "comment": ""
        },
        {
            "title": "句",
            "content": "橘柚人家黄压帽，松篁僧寺翠为邻。",
            "comment": ""
        },
        {
            "title": "俯春亭",
            "content": "城上危亭可摘云，四边山色翠为邻。下窥城郭无余蕴，草色花光尽是春。",
            "comment": ""
        }
    ]
}