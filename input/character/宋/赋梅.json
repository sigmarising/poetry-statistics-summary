{
    "dynasty": "宋",
    "author": "赋梅",
    "poems": [
        {
            "title": "齐天乐",
            "content": "雕阑曲曲芙蓉水，天然一时潇洒。露浥冰壶，风摇玉佩，缥缈蓬莱如画。银烛欲下。照藻桷翬飞，杏梁虹架。如此规模，杜陵何止万间厦。明年春燕归早，卷帘应认得，旧家王谢。袖里经纶，幕中佳话，高断云根谁写。青冥综靶。看人在金坡，炬莲盈把。句忆湘南，渌池明月夜。",
            "comment": ""
        }
    ]
}