{
    "dynasty": "宋",
    "author": "李訦",
    "poems": [
        {
            "title": "句",
            "content": "半夜鬼神朝水府，五更鼓角动扬州。",
            "comment": ""
        },
        {
            "title": "咏松",
            "content": "半依岩岫倚云端，独立亭亭耐岁寒。一事颇为清节累，秦时曾作大夫官。",
            "comment": ""
        },
        {
            "title": "荷花",
            "content": "奇奇水上花，湛湛花下水。花得水扶持，水因花富贵。当中既植藉，四畔还种苇。自然秋风生，便有江湖意。",
            "comment": ""
        },
        {
            "title": "控巴台次韵",
            "content": "翠岸红灯寄语，要自江南看来。多景齐云楼下，当年使鷁招回。",
            "comment": ""
        },
        {
            "title": "六州歌头",
            "content": "高皇神武，善驾驭豪英。攘北狄，驱群盗，命天膺。救苍生。奈梦绕沙漠，隔温情，屈和好，召大将，归兵柄，列枢庭。公指汴京。威已振河洛，不顾身烹。失一时机会，嗟左衽吾民。痛岳家军。孰扶倾。久沈冤愤，七十载，还复遇，帝王真。表遗列，锡王号，日照临。激士心。始识安刘计，宁祸己，是忠臣。我乘传，访壁垒，想精明。英气懔然若在，仍题扁、昭揭天恩。笑原头芳草，一死不能春。交怨人神。",
            "comment": ""
        },
        {
            "title": "控巴台次韵",
            "content": "谁道地拘偪窄，须知天閟幽妍。一段丹青台阁，何人淡扫松烟。",
            "comment": ""
        },
        {
            "title": "水调歌头",
            "content": "足迹半天下，家说在琼州。往来无定，蓬头垢面任憎嫌。挥扫笔头万字，贯穿胸中千古，不记受生年。海角一相遇，缘契似从前。锺离歌，吕公篆，醉张颠。恍如赤城龙凤，来过我鲸仙。笑我未离世网，不染个中尘土，饥食困来眠。拟问君家祖，兜率乐天天。",
            "comment": ""
        },
        {
            "title": "题平亭",
            "content": "锹公有记记蛮平，蛮不难平将贵精。勉矣诸君修将业，请将平安作亭名。",
            "comment": ""
        },
        {
            "title": "谒丞相祠观八阵图",
            "content": "人言忠孝不磨灭，神物护持存水浒。千家陵谷几变迁，此石不移自章武。本由黄帝古兵法，六十四以八为伍。髯孙且惧促达走，贼操游魂何敢拒。刻铭沙石水底碑，教战石存山下鼓。一片丹心天地间，万世闻风犹御侮。我来起敬凛如生，再拜一言公必取。瀼流东截阵图前，寝隳城壁颓民宇。能安拳石止波流，愿回瀼患思民抚。常使夔人知感公，踏碛年年吊千古。",
            "comment": ""
        },
        {
            "title": "酴醾",
            "content": "下腾赤蛟身，上抽碧龙头。千枝蟠一盖，一盖簪万扑。花要带月看，香要和露收。一点落衣袂，经月气未休。一点入酿翁，经岁味尚留。",
            "comment": ""
        },
        {
            "title": "九日登屏山",
            "content": "有约携壶九日游，扶筇选胜豁双眸。天空晴送群峰翠，野旷寒生落木愁。浊酒故饶狂士态，黄花羞插老人头。凭高不管风吹帽，坐破屏山一色秋。",
            "comment": ""
        }
    ]
}