{
    "dynasty": "宋",
    "author": "范致虚",
    "poems": [
        {
            "title": "满庭芳慢/满庭芳",
            "content": "紫禁寒轻，瑶津冰泮，丽月光射千门。万年枝上，甘露惹祥氛。北阙华灯预赏，嬉游盛、丝管纷纷。东风峭，雪残梅瘦，烟锁凤城春。风光何处好，彩山万仞，宝炬凌云。尽欢陪舜乐，喜赞尧仁。天子千秋万岁，徵招宴、宰府师臣。君恩重，年年此夜，长祝本嘉辰。",
            "comment": ""
        }
    ]
}