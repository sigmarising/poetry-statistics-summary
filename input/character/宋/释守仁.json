{
    "dynasty": "宋",
    "author": "释守仁",
    "poems": [
        {
            "title": "颂古五首",
            "content": "相逢陪酒又陪歌，醉倒家中要我驼。驼到家中犹骂詈，不知醒后又如何。",
            "comment": ""
        },
        {
            "title": "颂古",
            "content": "多方窍得破衣裳，壁倒篱坍没处藏。更有一般无赖汉，不曾同伴要分贓。",
            "comment": ""
        },
        {
            "title": "颂古五首",
            "content": "如舍利弗与么去，千人万人拦不住。优游自在涅盘城，步步莲华随足举。",
            "comment": ""
        },
        {
            "title": "颂古五首",
            "content": "锯解秤锤，油煎石磉。两手擎来，有功者赏。",
            "comment": ""
        },
        {
            "title": "偈二首",
            "content": "百千三昧，无量妙门。今日日庵不惜穷性命，只做一句子说与诸人。",
            "comment": ""
        },
        {
            "title": "颂古五首",
            "content": "凉宵爱月上危楼，几处笙歌几处愁。歌管未阑愁未歇，忽然天晓一时休。",
            "comment": ""
        },
        {
            "title": "偈二首",
            "content": "云从龙，风从虎，吹散江村寒露雨。丽天杲日绝纤埃，有路明明吞佛祖。物见主，眼卓竖。天边白雁送寒归，篱下黄华香半吐。",
            "comment": ""
        },
        {
            "title": "台山婆话颂",
            "content": "开个灯心皂角铺，日求升合度朝昏。只因风雨连绵久，本利一空愁倚门。",
            "comment": ""
        },
        {
            "title": "颂古五首",
            "content": "气直语直，眼亲手亲。峰峦竞秀，红紫争春。神通妙用施呈尽，要见国师犹隔津。",
            "comment": ""
        }
    ]
}