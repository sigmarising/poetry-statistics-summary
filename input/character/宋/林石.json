{
    "dynasty": "宋",
    "author": "林石",
    "poems": [
        {
            "title": "游翠阴洞和朱屐常韵",
            "content": "松桂擢危岑，烟云书亦阴。洞门虽不锁，谁测洞中深。",
            "comment": ""
        },
        {
            "title": "登福全山",
            "content": "尝闻陶隐居，经行到兹地。君王屡飞诏，高尚心愈厉。一幅画双牛，谁人知此意。",
            "comment": ""
        },
        {
            "title": "梅雨潭",
            "content": "去夏曾同潭上游，荫松坐石濯清流。论文声杂飞泉响，话道心齐邃谷幽。盛暑忽思寻旧好，烦襟顿觉似新秋。也知关决多馀暇，能更重为胜赏不。",
            "comment": ""
        }
    ]
}