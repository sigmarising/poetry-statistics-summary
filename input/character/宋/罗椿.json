{
    "dynasty": "宋",
    "author": "罗椿",
    "poems": [
        {
            "title": "句",
            "content": "露湿看花脚，莺啼欲晓山。",
            "comment": ""
        },
        {
            "title": "句",
            "content": "春消千嶂雪，清逼五湖秋。",
            "comment": ""
        },
        {
            "title": "酹江月/念奴娇",
            "content": "郎星锦帐，忽翩然归访，南溪孤鹜。前日登高谁信道，寿酒重浮茱萸。风露杯寒，芙蓉帐冷，笑受长生箓。广寒宫殿，桂华应已新续。不用翠倚红围，舞裙歌袖，共理称觞曲。只把文章千古事，留伴平生幽独。但使明年，鬓青长在，萱草春风绿。诸郎如许，转头百事都足。",
            "comment": ""
        },
        {
            "title": "寄杨诚斋",
            "content": "不愁风月只忧时，发为君王寸寸丝。司马要为元佑起，西枢政坐寿皇知。苦辞君命惊凡子，清对梅花更与谁。梦绕师门三稽首，起敲冰砚诉相思。",
            "comment": ""
        },
        {
            "title": "送永丰汪令",
            "content": "锦缆梅花浦，江南作县归。新来荐鹗牍，惊动衮龙衣。岁晚情难别，心亲事却违。恐君天上去，扶病出烟霏。",
            "comment": ""
        }
    ]
}