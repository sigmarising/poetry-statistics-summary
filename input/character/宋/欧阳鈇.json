{
    "dynasty": "宋",
    "author": "欧阳鈇",
    "poems": [
        {
            "title": "禾山秋兴",
            "content": "生计嗟乌有，谁人问子虚。西风五更雨，南雁数行书。衰朽儿童笑，飘流岁月馀。秋深新病起，吾志在吾庐。",
            "comment": ""
        },
        {
            "title": "游愚堂",
            "content": "闻说名园尚修竹，花压颓垣笋穿屋。雨痕半掩壁间题，饥鼠跳梁狐昼啼。前人已为后人笑，后人更使谁人悼。呜呼全盛几时奈衰何，古人兴废何其多。",
            "comment": ""
        },
        {
            "title": "句",
            "content": "读书岂为官。",
            "comment": ""
        },
        {
            "title": "绝句",
            "content": "恋树残红湿不飞，杨花雪落木生衣。年来百念成灰冷，无语送春春自归。",
            "comment": ""
        },
        {
            "title": "句",
            "content": "青山如故情非故，芳草唤愁诗遣愁。",
            "comment": ""
        },
        {
            "title": "句",
            "content": "语离遽何许，话旧复何时。",
            "comment": ""
        },
        {
            "title": "句",
            "content": "有客过门湖海士，隔篱呼酒咄嗟间。",
            "comment": ""
        },
        {
            "title": "句",
            "content": "梦回金马玉堂上，文在冰瓯雪碗中。",
            "comment": ""
        },
        {
            "title": "句",
            "content": "梦回千里外，灯转一窗深。",
            "comment": ""
        },
        {
            "title": "句",
            "content": "扰扰征人相顾语，萧萧落木不胜秋。",
            "comment": ""
        },
        {
            "title": "绝句",
            "content": "篷窗卧听疏疏雨，却是芭蕉夜半声。烟浪蔽天天倚盖，略容一点白鸥明。",
            "comment": ""
        },
        {
            "title": "句",
            "content": "更阑待月华，风露寒欲僵。",
            "comment": ""
        },
        {
            "title": "句",
            "content": "谁知花过半，才与酒相寻。",
            "comment": ""
        },
        {
            "title": "卜居",
            "content": "此生老矣益飘零，汤饼来年又何所。是身如寓敢求安，更筑小轩名以寓。凭谁叫阍与帝语，有客多艰乃如许。水花为客啼红雨。",
            "comment": ""
        },
        {
            "title": "句",
            "content": "月白玄猿哭，更残络纬悲。",
            "comment": ""
        },
        {
            "title": "禾山秋兴",
            "content": "夜起集万感，胡为淹此留。诗成夔子国，人在仲宣楼。络纬声中泪，芭蕉雨里愁。遥知屡门倚，应念有方游。",
            "comment": ""
        },
        {
            "title": "句",
            "content": "千里归来人事改，十年犹幸此身存。",
            "comment": ""
        },
        {
            "title": "示二子",
            "content": "先君以官贫，我仍遗以安。但愿两儿健，扶持一翁孱。何须待门生，悠然柴桑閒。",
            "comment": ""
        },
        {
            "title": "句",
            "content": "天上张公子，云间陆士龙。",
            "comment": ""
        },
        {
            "title": "句",
            "content": "风色似传花信到，夕阳微放柳梢晴。",
            "comment": ""
        },
        {
            "title": "绝句",
            "content": "桑麻得雨更青葱，芍药留春结晚红。怪得鸟声如许好，此身还在乱山中。",
            "comment": ""
        },
        {
            "title": "句",
            "content": "巷南巷北人招饮，一雨一晴花耐看。",
            "comment": ""
        },
        {
            "title": "句",
            "content": "故人惊会面，新恨说从头。",
            "comment": ""
        },
        {
            "title": "句",
            "content": "细雨双飞鹭，寒蓑独钓船。",
            "comment": ""
        },
        {
            "title": "和伍武仲",
            "content": "未知一岁於此水，几回照影惭栖栖。失身竟堕管城计，错路不为田舍儿。",
            "comment": ""
        },
        {
            "title": "句",
            "content": "爱山如爱酒，畏暑如畏虎。出门寻旧游，缺月四更吐。",
            "comment": ""
        },
        {
            "title": "绝句",
            "content": "为怜红杏亚枝斜，看到斜阳送乱鸦。又是一春穷不死，天教留眼看莺花。",
            "comment": ""
        },
        {
            "title": "句",
            "content": "心清时自暑。",
            "comment": ""
        }
    ]
}