{
    "dynasty": "宋",
    "author": "宋绶",
    "poems": [
        {
            "title": "句",
            "content": "鹤料署文移，鮆场收赋算。",
            "comment": ""
        },
        {
            "title": "玉堂壁画",
            "content": "忆昔唐家扃禁地，粉壁曲龙闻曩记。承明意象今顿还，永与鸾坡为故事。",
            "comment": ""
        },
        {
            "title": "句",
            "content": "神归梁小庙，礼袝汉馀陵。",
            "comment": ""
        },
        {
            "title": "句",
            "content": "奇材剑客当前队，丽赋骚人托后车。",
            "comment": ""
        },
        {
            "title": "句",
            "content": "海国瓯乡浙水东，暂烦良守此凭熊。",
            "comment": ""
        },
        {
            "title": "句",
            "content": "云间乍阕仙韶曲，禁里还过叡武楼。",
            "comment": ""
        },
        {
            "title": "句",
            "content": "楚泽伤春怨鶗鴃，长安索米愧侏儒。",
            "comment": ""
        },
        {
            "title": "句",
            "content": "四时常有烟棚合，三月犹无菜甲生。",
            "comment": ""
        },
        {
            "title": "题义门胡氏华林书院",
            "content": "六阙表门荣，华林地气灵。乌衣王氏族，玉树谢家庭。邹鲁多亟犬，荀陈更聚星。怡神虚室白，讲学夜灯青。篇籍巾箱满，弦歌里巷听。兰堂时合宴，槐市正谈经。丹井通仙穴，西山接翠屏。烟萝皆胜概，何日扣岩扃。",
            "comment": ""
        },
        {
            "title": "上元以修史促成书特免扈從因赋",
            "content": "属书不得陪春豫，结客何妨事夜游。还胜南宫假宗伯，重扉深锁暗登楼。",
            "comment": ""
        },
        {
            "title": "送僧归护国寺",
            "content": "台岭分灯契上机，政庭传教及禅扉。供开薄馔持盂至，梦忆霞标振策归。吟砚自澄晨磬彻，经窗间掩夕香微。袍纹迥夺岩芝色，猊座人天喜重围。",
            "comment": ""
        },
        {
            "title": "送何水部蒙出牧袁州",
            "content": "梧楸初谢楚天凉，亲见腰间换印囊。渔浦雾浓沈叠鼓，湓江风急下危樯。帝城云表瞻龙首，故国星边认剑光。退食斋中多燕喜，暖泉春酿泛瑶觞。",
            "comment": ""
        },
        {
            "title": "句",
            "content": "江涵帝子翚飞阁，山际真君鹤驭天。",
            "comment": ""
        }
    ]
}