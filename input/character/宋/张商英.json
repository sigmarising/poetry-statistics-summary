{
    "dynasty": "宋",
    "author": "张商英",
    "poems": [
        {
            "title": "总咏五台",
            "content": "五顶嵯峨按太虚，就中偏称我师居。毒龙池畔云生操，猛虎岩前客过疏。冰雪满山银点缀，香花遍地锦铺舒。展开坐具长三尺，已占山门五百余。",
            "comment": ""
        },
        {
            "title": "南乡子",
            "content": "向晚出京关。细雨微风拂面寒。杨柳堤边青草岸，堪观。只在人心咫尺间。酒饮盏须乾。莫道浮生似等闲。用则逆理天下事，何难。不用云中别有山。",
            "comment": ""
        },
        {
            "title": "南乡子",
            "content": "瓦钵与磁瓯。闲伴白云醉後休。得失事常贫也乐，无忧。运去英雄不自由。彭越与韩侯。盖世功名一土丘。名利有饵鱼吞饵，轮收。得脱那能更上钩。",
            "comment": ""
        }
    ]
}