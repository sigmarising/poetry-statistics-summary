{
    "dynasty": "宋",
    "author": "陈蒙",
    "poems": [
        {
            "title": "游虞山",
            "content": "野店杏花红满枝，江南天气早春时。青山笑我何何晚，白发催人老不知。云窦雪消龙涧满，星坛树偃鹘巢危。明朝欲尽登临兴，还赴云间羽士期。",
            "comment": ""
        },
        {
            "title": "游云门",
            "content": "杖策耶溪寺，风流忆晋唐。门深云未散，梁古帖犹香。晚翠千峰远，春深一涧长。徘徊松影下，觅句向斜阳。",
            "comment": ""
        },
        {
            "title": "穿山",
            "content": "石门空虚谁凿辟，薜荔挂影苍苔积。悬崖偃树鹘栖巢，古洞出云龙启蛰。",
            "comment": ""
        },
        {
            "title": "题玉芝祠",
            "content": "玉芝不见草萧萧，古柏阴廊昼寂寥。琳馆废来余福地，名碑留在记前朝。碧梧树老鸾飞远，华表天空鹤去遥。惟有迎仙桥上月，夜深还自照吹箫。",
            "comment": ""
        }
    ]
}