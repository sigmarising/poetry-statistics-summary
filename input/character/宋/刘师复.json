{
    "dynasty": "宋",
    "author": "刘师复",
    "poems": [
        {
            "title": "题汪水云诗卷十一首",
            "content": "别港莺娇恰恰啼，苏公堤过赵公堤。水西云北春无赖，细柳新蒲绿未齐。",
            "comment": ""
        },
        {
            "title": "题汪水云诗卷十一首",
            "content": "涧边烂醉桂花秋，明发攜琴不可留。遥想两峰湖一曲，画船何日许同游。",
            "comment": ""
        },
        {
            "title": "题汪水云诗卷十一首",
            "content": "杖藜引客入渔家，尽敞蓬窗作供茶。三面阑干诗思阔，湖光千顷浸荷花。",
            "comment": ""
        },
        {
            "title": "题汪水云诗卷十一首",
            "content": "天造西湖锦绣堆，柳边渔父小篷开。能言景定年间事，公主鸾箫锦櫂来。",
            "comment": ""
        },
        {
            "title": "题汪水云诗卷十一首",
            "content": "小小船斋阚碧流，水仙招我下湖游。箫声嫋嫋歌声合，桂子香中十里秋。",
            "comment": ""
        },
        {
            "title": "题汪水云诗卷十一首",
            "content": "此客清狂似季真，意行湖曲眺青春。橹声往往来来好，山色朝朝暮暮新。",
            "comment": ""
        },
        {
            "title": "题汪水云诗卷十一首",
            "content": "诗翁老去尚儿嬉，撩拨歌鬟笑挽衣。草草杯盘随处饮，西泠桥入断桥归。",
            "comment": ""
        },
        {
            "title": "题汪水云诗卷十一首",
            "content": "当年飞鸟亦难前，今日中堂起烧烟。丞相不嗔山色好，歌声稳送里河船。",
            "comment": ""
        },
        {
            "title": "题汪水云诗卷十一首",
            "content": "北去南来无定居，水流去在意何如。湖边倘有西飞雁，只寄诗筒莫寄书。",
            "comment": ""
        },
        {
            "title": "题汪水云诗卷十一首",
            "content": "水流云在意，政不限西东。山泽秋如瘦，江湖道亦穷。浙音惟我听，冀眼独居空。甚惜匆匆别，西风落叶中。",
            "comment": ""
        },
        {
            "title": "题汪水云诗卷十一首",
            "content": "万里归来葺故园，阚湖新结小船轩。双亲八十喜康健，七子侍劳三十孙。",
            "comment": ""
        }
    ]
}