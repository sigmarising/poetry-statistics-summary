{
    "dynasty": "宋",
    "author": "谢紫壶",
    "poems": [
        {
            "title": "夜船与白玉蟾联句回文",
            "content": "烟山暮滴翠，露叶秋翻红。川急回斜岸，草枯凋薄霜。蝉寒嘶月淡，雁过唳天长。船泊宜沙浦，夜深同咏觞。",
            "comment": ""
        },
        {
            "title": "櫂歌联句",
            "content": "西风起兮，落叶黄兮，黍稷香兮。击空明兮，泝流光兮，天一方兮。彼美人兮，遥相望兮，彼苍茫兮。击孤舟兮，蓼花傍兮，啼寒螿兮。",
            "comment": ""
        },
        {
            "title": "道中与白玉蟾联句",
            "content": "阴晴荏苒风吹霜，山北山南稻正黄。照涧芙蓉何绰约，掠云鸿鹄向微茫。心同秋水与天远，夜折岩花和月香。岭海青红俱在目，先随夕阳入诗肠。",
            "comment": ""
        },
        {
            "title": "黎盘云",
            "content": "黎盘云，与白玉蟾有联句。事见《海琼玉蟾先生文集》卷六。",
            "comment": ""
        }
    ]
}