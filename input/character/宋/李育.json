{
    "dynasty": "宋",
    "author": "李育",
    "poems": [
        {
            "title": "飞骑桥",
            "content": "魏人野战如鹰扬，吴人水战如龙骧。气吞魏五惟吴王，建旗敢到新城旁。霸主身当万夫敌，麾下禽皇无羽翼。途穷事变接短兵，生死之间不容息。马奔津桥桥半撤，汹汹有声如地裂。蛟怒横飞秋水空，鹗惊径度秋云缺。奋迅金羁汗沾臆，济主艰难天借力。艰难始是报主时，平日主君须爱惜。",
            "comment": ""
        }
    ]
}