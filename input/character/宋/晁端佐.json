{
    "dynasty": "宋",
    "author": "晁端佐",
    "poems": [
        {
            "title": "醉眠亭四首",
            "content": "尘埃收得一身闲，饮尽春瓶曝背眠。醉耳犹嫌山鸟聒，梦魂终日上高天。",
            "comment": ""
        },
        {
            "title": "醉眠亭四首",
            "content": "一枕双湖意浩然，狂歌酒尽即高眠。吾生久与时相弃，好逐君归作二仙。",
            "comment": ""
        },
        {
            "title": "醉眠亭四首",
            "content": "潇洒松陵江上亭，醉来一梦傲云屏。生前笑语君须惜，世事纷纷不用醒。",
            "comment": ""
        },
        {
            "title": "醉眠亭四首",
            "content": "盘石幽亭乐未央，是非穷达两相忘。尘寰下望知何许，烂醉高眠自有乡。",
            "comment": ""
        }
    ]
}