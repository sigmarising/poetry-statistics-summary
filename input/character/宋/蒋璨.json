{
    "dynasty": "宋",
    "author": "蒋璨",
    "poems": [
        {
            "title": "过冲寂观",
            "content": "惯见琳宫全盛时，朅来荒梗倍伤恓。虚堂不复瞻遗迹，败壁才容觅旧题。帝傅前修皆榘矱，云孙后裔合攀跻。兴衰补弊应商略，徙倚修廊日欲西。",
            "comment": ""
        },
        {
            "title": "句",
            "content": "正索解人那复得，其谁知我固无从。",
            "comment": ""
        },
        {
            "title": "青玉案",
            "content": "三年枕上吴中路。遣黄耳、随君去。欲过松江呼小渡。莫惊鸥鹭，四桥都是，老子经行处。辋川图上看春暮。长忆高人右丞句。作个归期天未许。春衫犹是，小蛮针线，曾湿西湖雨。",
            "comment": ""
        },
        {
            "title": "过冲寂观",
            "content": "兔井桥边鹢首横，过逢仍怯近乡情。路人失喜交头语，邻犬何知掉尾迎。重到云房惊落寞，直须金阙早崇成。百年香火追先志，始信吾宗世济荣。",
            "comment": ""
        },
        {
            "title": "题石桥",
            "content": "石桥西去接烟霞，方广山头佛子家。今日我来生善念，分明盏上见茶花。",
            "comment": ""
        }
    ]
}