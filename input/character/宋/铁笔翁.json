{
    "dynasty": "宋",
    "author": "铁笔翁",
    "poems": [
        {
            "title": "庆长春/念奴娇",
            "content": "有洒如渑，便开怀痛饮，我歌君拍。世事轮云都莫问，只要颜红鬓黑。鹂燕风清，鸳鸯水暖，打当生申节。薰风来也，几人感戴翁德。好是驾海胸襟，屠龙手段，一笑乾坤窄。门外尘涛三百尺，不博剡溪一雪。绿幕红围，妙歌细舞，且醉三千客。问翁年纪，广成千有二百。",
            "comment": ""
        }
    ]
}