{
    "dynasty": "宋",
    "author": "孙琏",
    "poems": [
        {
            "title": "述怀二首",
            "content": "少也不谐俗，老去益美閒。百草生已绿，春雨满南山。朝朝荷锄去，既夕驱牛还。长生茆檐下，贫贱甚独安。但愿桑麻长，优游足岁年。",
            "comment": ""
        },
        {
            "title": "述怀二首",
            "content": "坐倦秋树根，摄衣步前丘。横河澹如练，破月西南流。独持一尊酒，悠然发清讴。俯仰无不足，吾生焉所求。",
            "comment": ""
        }
    ]
}