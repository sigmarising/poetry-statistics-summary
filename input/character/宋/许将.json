{
    "dynasty": "宋",
    "author": "许将",
    "poems": [
        {
            "title": "留题徐真君祠堂东西二室",
            "content": "上得山来过石门，谒灵特地乞真言。再三许我前程事，敢不留诗荷圣恩。",
            "comment": ""
        },
        {
            "title": "成都运司西园亭诗·西园",
            "content": "高牙负北郭，芳园路西转。鸟鸣恋故木，兰茁归新畹。坐延花景深，行倚筇枝软。翳然思林木，会心不在远。",
            "comment": ""
        },
        {
            "title": "观澜亭",
            "content": "危亭高处倚岩隈，西望蒲菖海浪回。山戴鳌头天外出，水浮鳅穴地中来。千重侧崦扶摇没，万里分流混沌开。",
            "comment": ""
        },
        {
            "title": "留题积善院",
            "content": "为爱山居乐，居山又忆家。菊黄来日蕊，梅白去时花。水阔离情远，霜晴别恨赊。前程回首望，空指暮天霞。",
            "comment": ""
        },
        {
            "title": "成都运司西园亭诗·水阁",
            "content": "飞阁出方池，修竹见空莽。低临花坞近，平觉春波长。返景澄余晖，夕阴带浮爽。从容观鱼乐，不减游濠上。",
            "comment": ""
        },
        {
            "title": "成都运司西园亭诗·翠锦亭",
            "content": "阑干窦溜长，窈窱空埃静。修林密总翠，尽得锦城景。云舒青青色，风散骚骚影。未为夜行人，共此昼夜永。",
            "comment": ""
        },
        {
            "title": "成都运司西园亭诗·小亭",
            "content": "翩然沟上亭，左右相映带。修柟列翠幄，长松偃高盖。地褊景逾宽，处约志弥泰。谁知坐啸间，心游万物外。",
            "comment": ""
        },
        {
            "title": "成都运司西园亭诗·海棠轩",
            "content": "海棠冠蜀花，此轩花尤冠。红云簇蕊细，渌水照叶嫩。倚妆宫粉聚，叠绮霞光散。雨泪点春风，应怀上林怨。",
            "comment": ""
        },
        {
            "title": "惜黄花",
            "content": "雁声晚断。寒宵云卷。正一枝开，风前看，月下见。花占千花上，香笑千香浅。化工与、最先裁翦。谁把瑶林，闲抛江岸。恁素英浓，芳心细，意何限。不恨宫妆色，不怨吹羌管。恨天远、恨春来晚。",
            "comment": ""
        },
        {
            "title": "成都运司西园亭诗·雪峰楼",
            "content": "重楼起城阴，乘高望四极。列峰横青天，飞雪千里积。疑是空素山，冬夏海中白。莫怪频东向，上有思归客。",
            "comment": ""
        },
        {
            "title": "临江仙",
            "content": "圣主临轩亲策试，集英佳气葱葱。鸣鞘声震未央宫。卷帘龙影动，挥翰御烟浓。上第归来何事好，迎人花面争红。蓝袍香散六街风。一鞭春色里，骄损玉花骢。",
            "comment": ""
        },
        {
            "title": "端午帖子",
            "content": "江中今日成龙鉴，苑外多年废鹭坡。合照乾坤共作镜，放生河海尽为池。",
            "comment": ""
        },
        {
            "title": "成都运司西园亭诗·茅庵",
            "content": "茅茨以为庵，环顾萧然虚。内乐苟自足，容人即有余。",
            "comment": ""
        },
        {
            "title": "成都运司西园亭诗·玉溪堂",
            "content": "朱堂俯玉溪，玉溪清且幽。从公暂偃息，抚景空夷犹。浮云冠圆岛，白日回方流。抵此有光碧，何必昆仑洲。",
            "comment": ""
        },
        {
            "title": "句",
            "content": "昨夜虎入我园，明年我作状元。三素云飞依北极，九农星正见南方。楼台随地尽，江海与天浮。",
            "comment": ""
        },
        {
            "title": "能仁禅寺",
            "content": "峭壁半寒空，丛林甲海东。荡深无过雁，湫小有游龙。屏石高三面，楼峰更一重。客心留不得，归听晓霜钟。",
            "comment": ""
        },
        {
            "title": "东山碧岩亭",
            "content": "旧室曾留古岸边，新亭同赏碧岩前。日生狮子峰头树，烟伴榴花洞口泉。黄叶入秋山出地，白云临晓海乘天。飘然踪迹今何定，别去江湖又一年。",
            "comment": ""
        },
        {
            "title": "成都运司西园亭诗·月台",
            "content": "蜀地山四维，益州平如掌。累台郁临风，坐看月宵上。稍出丛木末，始发众籁爽。兹焉暂游目，一览天地广。",
            "comment": ""
        },
        {
            "title": "游东山和程大卿师孟",
            "content": "东山十里复溪流，远客时时骋望愁。泉近榴花深洞口，亭开狮子旧峰头。一州旂色天边出，三馆芸香海上留。南北共歌公所憩，独嗟无计共英游。",
            "comment": ""
        },
        {
            "title": "成都运司西园亭诗·潺玉亭",
            "content": "引泉注清渠，潺潺潄寒玉。侧出阆风迟，骤惊江雨速。飞濑乍扬白，櫂木细涵绿。昼夜声不止，肯效楚人哭。",
            "comment": ""
        }
    ]
}