{
    "dynasty": "宋",
    "author": "程准",
    "poems": [
        {
            "title": "明远楼",
            "content": "帆带暮云归别浦，崖拖秋色落澄波。天连尺五银河挽，月倍寻常玉镜磨。",
            "comment": ""
        },
        {
            "title": "水调歌头",
            "content": "船系钓台下，身寄碧云端。胸中千古风月，笔下助波澜。唤起羊裘仙魄，来伴蝉冠清影，星阁倚阑干。上想中兴事，名节重於山。濯沧浪，开玉鉴，照朱颜。平生多少英气，直欲斩楼兰。尽道诗书元帅，好作经纶上衮，勋业秉华丹。霄汉展鸾翼，雷雨震龙蟠。",
            "comment": ""
        },
        {
            "title": "留题顶山止方",
            "content": "雨歇黄梅后，秋生麦熟前。偶同金马客，来访玉龙泉。竹叶一樽酒，榴花五月天。不妨扶拄杖，行到白云边。",
            "comment": ""
        }
    ]
}