{
    "dynasty": "宋",
    "author": "曹希蕴",
    "poems": [
        {
            "title": "赠乾明寺绣尼集句",
            "content": "睡起杨花满绣床，为他人作嫁衣裳。因过竹院逢僧话，始觉空门气味长。",
            "comment": ""
        },
        {
            "title": "句",
            "content": "记得小轩岑寂夜，月移疏影上东墙。",
            "comment": ""
        },
        {
            "title": "踏莎行",
            "content": "解遣愁人，能添喜气。些儿好事先施力。画堂深处伴妖娆，绛纱笼里丹砂赤。有艳难留，无根怎觅。几回不忍轻轻别。玉人曾向耳边言，花有信、人无的。",
            "comment": ""
        },
        {
            "title": "西江月",
            "content": "零落不因春雨，吹嘘何假东风。纱窗一点自然红。费尽工夫怎种。有艳难寻腻粉，无香不惹游蜂。更阑人静画堂中。相伴玉人春梦。",
            "comment": ""
        },
        {
            "title": "新月",
            "content": "禁鼓初闻第一敲，乍看新月出林梢。谁家宝鉴新磨出，匣小参差盖不交。",
            "comment": ""
        }
    ]
}