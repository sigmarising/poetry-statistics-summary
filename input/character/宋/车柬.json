{
    "dynasty": "宋",
    "author": "车柬",
    "poems": [
        {
            "title": "宿冲佑观",
            "content": "才说升真意豁然，此行却喜结仙缘。步穿空翠云生脚，仰看飞流雪满肩。控鹤不来春寂寂，卧龙无底月娟娟。飘然便作乘风想，不待丹成到九天。",
            "comment": ""
        },
        {
            "title": "谒文公祠",
            "content": "世间万境一蘧卢，与道俱存是此书。千载归来人化鹤，满腔真乐我知鱼。要将德业参天连，莫把光阴掷岁余。静里功夫终透澈，一庭明月夜窗虚。",
            "comment": ""
        }
    ]
}