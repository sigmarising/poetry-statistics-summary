{
    "dynasty": "宋",
    "author": "赵汝普",
    "poems": [
        {
            "title": "探钓台",
            "content": "先生道足师天子，岂为刘郎作谏官。一线不期贪懦法，两台自受水云宽。忘机故把直钩钓，适志何嫌高揭竿。千载尚留真迹在，客星炯炯照相滩。",
            "comment": ""
        },
        {
            "title": "题舜帝庙",
            "content": "苍梧云断帝升遐，奇石江边自古夸。莫道薰弦无逸响，鸡鸣寸念亦重华。",
            "comment": ""
        },
        {
            "title": "秋日谒清臣宗叔纪洞霄景二首",
            "content": "欲挥尘事访名山，更羡吾宗吏事閒。龙穴藏身空世虑，源泉抚掌傲人寰。",
            "comment": ""
        },
        {
            "title": "秋日谒清臣宗叔纪洞霄景二首",
            "content": "大涤山头一振衣，仙人曾向此幽栖。至今翠箬丹砂隐，夜半浮光古洞飞。",
            "comment": ""
        },
        {
            "title": "暮春晚酌",
            "content": "春去夏来雨雪花，飞入隔窗点绛纱。呼童掇取尊前酒，看景哦诗醉落霞。",
            "comment": ""
        }
    ]
}