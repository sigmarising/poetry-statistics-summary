{
    "dynasty": "宋",
    "author": "留筠",
    "poems": [
        {
            "title": "舟还浯溪再留二绝",
            "content": "自笑尘埃赋□忙，佳山招我莫徜徉。何当了却痴儿事，来伴高人枕碧湘。",
            "comment": ""
        },
        {
            "title": "题澹山岩",
            "content": "起仰高山积有年，忽看岩窬锁云烟。一尘不到非凡地，六月当知不暑天。昔有秦人尝穴处，世从山谷始名传。品题自古因人重，我谩邀僧煮石泉。",
            "comment": ""
        },
        {
            "title": "题浯溪",
            "content": "天生一代老文词，留得高名日月垂。山□犹余元氏族，溪痕几□鲁公碑。未论再造中兴业，却羡三吾高卧时。崖石虽磨千古在，渡香桥下木空悲。",
            "comment": ""
        },
        {
            "title": "冲虚观",
            "content": "金阙寥阳护九重，洞云呼吸九霄通。小臣近有祠官诏，欲问君王乞此宫。",
            "comment": ""
        },
        {
            "title": "水帘洞",
            "content": "九天飞坠水晶垂，不着人间一点埃。六月惊蜚霜色皎，四时长作雨声来。春晴野燕飞难入，月冷山风吹不开。我欲倚藤看空翠，凭谁挂向白云堆。",
            "comment": ""
        },
        {
            "title": "舟还浯溪再留二绝",
            "content": "为爱浯溪风景幽，重临钓石系归舟。不妨细读丰碑下，墨本空看几白头。",
            "comment": ""
        }
    ]
}