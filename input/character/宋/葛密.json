{
    "dynasty": "宋",
    "author": "葛密",
    "poems": [
        {
            "title": "句",
            "content": "我悟{左忄右黨}来空世界，师知休去忘形骸。",
            "comment": ""
        },
        {
            "title": "读道藏",
            "content": "炼成真气发双华，还向囊中秘玉霞。咒水夜潭龙怖剑，弄云秋岭鹤看家。",
            "comment": ""
        },
        {
            "title": "和李都官春日见寄",
            "content": "闻说年来绝世荣，更将高节傲时明。诗腴偏得味中味，琴的静弹声外声。宴榭日长花影驻，春池风细水纹生。相望空欲閒相见，彼此闲居懒送迎。",
            "comment": ""
        },
        {
            "title": "句",
            "content": "山禽啼晓四时别，林薮战秋千里空。",
            "comment": ""
        },
        {
            "title": "冬夜宿演都院",
            "content": "槭槭严风夕，烟含蕙炷清。灯生花里艳，雨作雪时声。旅梦回残角，吟怀绕废城。寂然群动息，吾亦世纷平。",
            "comment": ""
        },
        {
            "title": "句",
            "content": "色空了了空还执，体相如如相即非。",
            "comment": ""
        },
        {
            "title": "读道藏",
            "content": "仙茎屡陨三危露，真馆常开四照花。鹊渚晓烟飞玉洞，琅池秋水接星槎。",
            "comment": ""
        },
        {
            "title": "赠蔡君谟赴漳南幕",
            "content": "藻思旧传青管梦，哲科新试碧鸡才，乍依仲宝莲花幕，更下温郎玉镜台。",
            "comment": ""
        },
        {
            "title": "寿凝院呈山主志师",
            "content": "一径直岩隈，亭轩四面开。涛头转山急，雨脚满江来。怪石生云气，修篁待风材。他年白莲社，应许继宗雷。",
            "comment": ""
        },
        {
            "title": "喜子书思登第",
            "content": "传家何用富金籯，教子何如只一经。庆历科名今已继，更教来叶嗣前磬。",
            "comment": ""
        },
        {
            "title": "四并堂",
            "content": "华圃控弦秋习射，寒窗留烛夜钞书。良辰美景饶心事，观日相并乐起予。",
            "comment": ""
        },
        {
            "title": "近造浮屠之悟空者睹君谟省主给事留题诗板列",
            "content": "昔年诗板著莲宫，笔力雄豪墨彩丰。不日三阶平国政，山僧应待碧纱笼。",
            "comment": "【注释】【原题】：近造浮屠之悟空者睹君谟省主给事留题诗板列楣栋间粲然可诵因摭方袍之意成拙句以寄"
        }
    ]
}