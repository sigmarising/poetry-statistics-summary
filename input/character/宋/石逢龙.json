{
    "dynasty": "宋",
    "author": "石逢龙",
    "poems": [
        {
            "title": "天津桥",
            "content": "下马过天津，听传禁漏频。惟怜一桥月，曾照六朝人。金制剥门字，红飞粉壁尘。中官来宿内，因问帝乡亲。",
            "comment": ""
        },
        {
            "title": "官满借居",
            "content": "尽装家具已回京，便觉身如片叶轻。近市借居人语杂，闭门独处自心清。雨中蹑屣青苔滑，烛下梳头白发明。余亦傍人檐底住，新来巢燕不须惊。",
            "comment": ""
        },
        {
            "title": "过齐山人居",
            "content": "自说住居年，山灵夙有缘。看经医病鹤，祭土凿新泉。食相过饥岁，眠簑度雪天。所言非释老，难与世人传。",
            "comment": ""
        }
    ]
}