{
    "dynasty": "宋",
    "author": "张颉",
    "poems": [
        {
            "title": "茅山续志",
            "content": "步虚声起绕玄云，石乳烟销夜半分。怪得瑶笙吹鹤过，碧坛夜醮玉宸君。",
            "comment": ""
        },
        {
            "title": "摄山访隐者",
            "content": "路绕苍山石挂藤，结庐深入白云层。泉鸣便隔人间世，采药知从何处僧。",
            "comment": ""
        },
        {
            "title": "寄答张五丈夔明府",
            "content": "旧讼龙溪有去思，移家喜与上风宜。人传张籍妙乐府，我识王维真画师。火米夏收畬稻早，海椒春放瘴花迟。客查不到天无雁，赖有輶轩可寄诗。",
            "comment": ""
        },
        {
            "title": "句",
            "content": "持节淮堧剧骏奔，扈扶文母入天阍。",
            "comment": ""
        }
    ]
}