{
    "dynasty": "宋",
    "author": "释长吉",
    "poems": [
        {
            "title": "赠郡纠陈员外",
            "content": "耿介蕴国器，兹焉纠郡网。清规禀诗礼，华阀聊簪裳。才刃挺铦利，心鉴涵辉心。盘错无以壅，奸邪固难藏。民冤积已厚，吏局清如霜。弹雀费明月，补屐烦干将。火烈金益坚，雪深松愈苍。英声人弛鹜，壮气方激昂。凝旒嗣洪业，百辟升贤良。孰知隐鹄志，即起摩天翔。",
            "comment": ""
        },
        {
            "title": "赠台倅徐太博",
            "content": "琼树从芳蕤，灵根植仙圃。懿哲蕴英才，妙几冲云路。曲台峻清秩，峨冠凛奇趣。霞城倅郡条，惠爱春荣布。心陂万顷澄，群物欣翔鹭。浮云摈繁虏，虚舟游太素。庾楼明月情，谢塘春草句。沙鸟下琴轩，江风起厅树。颙昂出俗操，益为时贤慕。异日柏梁游，渊云镶孤步。",
            "comment": ""
        },
        {
            "title": "桐柏崇道观",
            "content": "太帝天坛渤澥连，金霞苍壁隔埃尘。蓬丘不断青禽位，仙仗时来白虎軿。星籥岂惟壶内景，桃花长媚洞中天。优游笑把洪崖袂，瞬息人间又几年。",
            "comment": ""
        },
        {
            "title": "游栖霞宫",
            "content": "龙虎丹砂炼已成，方瞳绿发佃骨轻。石床半醉海月冷，芝轩长啸天风清。时泛绿觥陪侠客，未骑赤鲤归蓬瀛。朝簪相访惜回驭，屡奏瑶琴太古声。",
            "comment": ""
        },
        {
            "title": "题清辉堂",
            "content": "结庐江上楼，江云日为侣。江山相掩映，清辉满庭户。沙暝见归禽，潮回闻去橹。落景一帘风，残雪半江雨。中餐嗓云蔡，午坐烹茶乳。少室傅花旨，南华齐物语。隐几赜渊源，篆香随玉尘。爱此坐忘归，东峰月华吐。",
            "comment": ""
        }
    ]
}