{
    "dynasty": "宋",
    "author": "卫元卿",
    "poems": [
        {
            "title": "齐天乐",
            "content": "藕花洲上芙蓉楫，羞郎故移深处。弄影萍开，搴香袖罥，鸂鶒双双飞去。垂鞭笑顾。问住否横塘，试窥帘户。妙舞妍歌，甚时相见定相许。归来憔悴锦帐，久尘金犊幰，连娟黛眉颦妩。扇底红铅，愁痕暗渍，消得腰支如杵。鸾弦解语。镇明月西南，拌人凄楚。闷拾杨花，等闲春又负。",
            "comment": ""
        }
    ]
}