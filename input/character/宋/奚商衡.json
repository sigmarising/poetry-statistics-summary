{
    "dynasty": "宋",
    "author": "奚商衡",
    "poems": [
        {
            "title": "到崑山",
            "content": "客槎无路到天津，五斗依然不救贫。敛版进趋惭大吏，打门呼索愧穷民。酒边拓落寻真趣，诗里平章作好春。自笑小才还小用，姓名安得上麒麟。",
            "comment": ""
        },
        {
            "title": "慧聚上方",
            "content": "小桥官树绿无英，袖手东风日正长。料理只今谁到我，只宜煎茗坐僧房。",
            "comment": ""
        },
        {
            "title": "簿舍四堂",
            "content": "粗官到眼惟朱墨，个里清虚却可人。晓径忽闻花信早，晚窗时对月痕新。客来但怪阶庭寂，昼永偏於枕簟亲。莫莫只求閒里过，抗颜何苦拜车尘。",
            "comment": ""
        }
    ]
}