{
    "dynasty": "宋",
    "author": "赵希鄂",
    "poems": [
        {
            "title": "汩罗庙",
            "content": "怀沙一死固堪伤，千载修名实未亡。举国无人君不悟，斯文有幸日争光。谗言枉以艾萧恶，正论终归兰芷香。解印欲辞罗水去，只倾罗水奠离觞。",
            "comment": ""
        },
        {
            "title": "黄陵题咏",
            "content": "怅望鸾舆不复还，令人疑尽九疑山。朱弦一断南风操，粉泪长留楚竹斑。往事悠悠流水去，空祠寂寂暮云闲。客情吊古多悲恨，趣理归舟溯碧湾。",
            "comment": ""
        }
    ]
}