{
    "dynasty": "宋",
    "author": "王千秋",
    "poems": [
        {
            "title": "虞美人",
            "content": "琵琵弦畔春风面。曾向尊前见。彩云初散燕空楼。萧寺相逢各认、两眉愁。旧时曲谱曾翻否。好在曹纲手。老来心绪怯么弦。出塞移船莫遣、到愁边。",
            "comment": ""
        },
        {
            "title": "满江红",
            "content": "楼压层城，斜阳敛、帆收南浦。最好是、长江澄练，远山新雨。□□留连邀皓月，一堂高敞祛隆暑。问从来、佳赏有谁同，应难数。舟横渡，车阗路。催酒进，麾灯去。放姮娥照座，不烦帘阻。已见天清无屏翳，更须潮上喧阗鼓。看波光、撩乱上樯竿，龙蛇舞。",
            "comment": ""
        },
        {
            "title": "菩萨蛮",
            "content": "流莺不许青春住。催得春归花亦去。何物慰侬怀。荼最後开。青衫冰雪面。细雨斜桥见。莫浪送香来。等闲蜂蝶猜。",
            "comment": ""
        },
        {
            "title": "生查子",
            "content": "春江波面浑，春岸芦芽嫩。不见木兰舟，羞带骈枝杏。轻绡搵泪痕，急雨冲花阵。暗祷紫姑神，觅个巴陵信。",
            "comment": ""
        },
        {
            "title": "贺新郎",
            "content": "短艇横烟渚。梦惊回、凄凉尚记，缘蓑鸣雨。拍塞愁怀人不解，只有黄鹂能语。复拟待、乘槎重去。无奈东君刚留客，张碧油、缓按香红舞。生怕我，顿遐举。故溪冉冉春光度。想晚来、杨花云际，白苹无数。竹里樵青应是怪，目断鸣榔去路。料为我、羞烦鳞羽。好趁小蛮针线在，按纶巾、归唤松江渡。重系缆，醉眠处。",
            "comment": ""
        },
        {
            "title": "青玉案",
            "content": "雪堂不远临皋路。怅仙伯、骑鲸去。燕麦桃花更几度。横桥虽在，种松无有，谁是关心处。解鞍君到冬虽暮。传语无忘晒蓑句。起手栽花花定许。艺香披翠，灌红疏绿，趁取清明雨。",
            "comment": ""
        },
        {
            "title": "浣溪沙",
            "content": "殢玉偎香倚翠屏。当年常唤在凝春。岂知云雨散逡巡。不止恨伊唯准拟，也先伤我太因循。而今头过总休论。",
            "comment": ""
        },
        {
            "title": "念奴娇",
            "content": "扁舟东下，正岁华将晚，江湖清绝。万点寒鸦高下舞，凝住一天云叶。映筱渔村，衡茅酒舍，淅沥鸣飞雪。壮怀兴感，悔将钗凤轻别。遥望杰阁层楼，明眸秾艳，许把同心结。东畎西倾浑未定，终恐前盟虚设。爇兽炉温，分霞酒满，此夕欢应狎。多情言语，又还知共谁说。",
            "comment": ""
        },
        {
            "title": "满庭芳",
            "content": "蕊小雕琼，花明熔蜡，天交一旦俱芳。丰臞虽异，皆熨水沈香。应笑纷红堕紫，初未识、调粉涂黄。凭肩处，金细玉珥，不数寿阳妆。思量。谁比似，酥裁笋指，密翦蜂房。又何须酣酒，重暖瑶觞。且放侧堆金缕，骊山冷、来浴温汤。谁题品，青枝绿萼，俱未许升堂。",
            "comment": ""
        },
        {
            "title": "风流子",
            "content": "同云垂六幕，啼乌静、风御玉妃寒。渐声入钓蓑，色侵书幌，似花如絮，结阵成团。倦游客，一番诗思苦，无算酒肠宽。黄竹调悲，绮衾人马，岂堪梅蕊，索笑巡檐。一杯知谁劝，空搔首、远是忆旧青毡。问素娥早晚，光射江干。待醉披鹤氅，高吟冰柱，剡溪何妨，乘兴空还。只恐橹声咿轧，栖鸟难安。",
            "comment": ""
        },
        {
            "title": "西江月",
            "content": "四俊乡书荐鹗，一夔漕府登贤。明年春晚柳如烟。看取胪传金殿。册府牙签昼阅，词垣紫诰宵传。青楼买酒定无缘。且放金杯潋滟。",
            "comment": ""
        },
        {
            "title": "鹧鸪天",
            "content": "翠勺银锅飨夜游。万灯初上月当楼。溶溶琥珀流匙滑，璨璨蠙珠著面浮。香入手，暖生瓯。依然京国旧风流。翠娥且放杯行缓，甘味虽浓欲少留。",
            "comment": ""
        },
        {
            "title": "喜迁莺",
            "content": "玉龙垂尾。望阙角岹嶢，如侵云里。明璧榱题，白银阶陛，平日世间无是。静久声鸣槛竹，夜半色侵窗纸。最奇处，尽巧妆枝上，低飞檐底。当为。呼游骑。嗾犬擎苍，腰箭随邻里。藉草烹鲜，枯枝煎茗，点化玉花为水。未挹瑶台风露，且借琼林栖倚。眩银海，待斜披鹤氅，骑鲸寻李。",
            "comment": ""
        },
        {
            "title": "念奴娇",
            "content": "开花借水，信天姿高胜，都无俗格。玉陇娟娟黄点小，依约西湖清魄。绿带垂腰，碧簪篸髻，索句撩元白。西清微笑，为渠模写香色。常记月底风前，水沈肌骨，瘦不禁怜惜。生怕因循纷委地，仙去难寻踪迹。缥槛深栽，彤帏密护，不肯轻抛释。等差休问，未容梅品悬隔。",
            "comment": ""
        },
        {
            "title": "谒金门",
            "content": "春漠漠。闲尽绮窗云幕。悔不车轮生四角。却成缘分薄。想画鸦儿方学。小蹙恨人无托。不道月明谁共酌。这般情味恶。",
            "comment": ""
        },
        {
            "title": "蓦山溪",
            "content": "清明池馆。侧卧帘初卷。还是海棠开，睡未足、馀酲满面。低头不语，浑似怨东风，心始吐，又惊飞，交现垂杨眼。少陵情浅。花草题评遍。赋得恶因缘，没一字、聊通缱绻。黄昏时候，凝伫怯春寒，笼翠袖，减丰肌，脉脉情何限。",
            "comment": ""
        },
        {
            "title": "水调歌头",
            "content": "迟日江山好，老去倦遨游。好天良夜，自恨无地可销忧。岂意绮窗朱户，深锁双双玉树，桃扇避风流。未暇泛沧海，直欲老温柔。解檀槽，敲玉钏，泛清讴。画楼十二，梁尘惊坠彩云留。座上骑鲸仙友，笑我胸中磊磈，取酒为浇愁。一举千觞尽，来日判扶头。",
            "comment": ""
        },
        {
            "title": "浣溪沙",
            "content": "叠雪裁霜越纻匀。美人亲翦称腰身。暑天宁数越罗春。两臂轻笼燕玉腻，一胸斜露塞酥温。不教香汗湿歌尘。",
            "comment": ""
        },
        {
            "title": "沁园春",
            "content": "豆蔻娇春，烟花羞暖，物华渐嘉。也不须莺怨，桃封绛萼，也不须蜂恨，兰郁金芽。料是东君，都将和气，分付清丰诗礼家。充闾庆，有青毡事业，丹凤才华。乘槎。早上云霞。侍祠甘泉瞻羽车。试笑凭熊轼，嘉禾合穗，进思鱼钥，菡萏骈花。萧寇勋名，龚黄模样，入拜行趋堤上沙。今宵里，且觥船满棹，醉帽敧斜。",
            "comment": ""
        },
        {
            "title": "瑞鹤仙",
            "content": "红消梅雨润。正榴花照眼，荷香成阵。炉薰炷芳烬。记于门今日，长庚占庆。文摛艳锦。笑班扬、用字未稳。果青云、快上黄扉，地□誉高英俊。名盛。都期持橐，却借乘轺，布宣宽政。除书已进。归宠异，侍严近。且金船满酌，云翘低祝，□此椿龄更永。任月斜、未放笙歌，翠桐转影。",
            "comment": ""
        },
        {
            "title": "生查子",
            "content": "枝垂云碧长，心展鹅黄嫩。无力倚阑时，扫尽漫山杏。玲珑影结阴，蕴藉香成阵。谁为祝东风，更莫催花信。",
            "comment": ""
        },
        {
            "title": "忆秦娥",
            "content": "云叶舞。寒林浅淡围烟雨。围烟雨。三三两两，雁投沙渚。征帆暂落知何所。短篷静听舟人语。舟人语。夜寒如许，客能眠否。",
            "comment": ""
        },
        {
            "title": "水调歌头",
            "content": "披锦泛江客，横槊赋诗人。气吞宇宙，当拥千骑静胡尘。何事折腰执版，久在泛莲幕府，深觉负平生。踉蹡众人底，欲语复吞声。庆垂弧，期赐杖，酒深倾。愿君大耐，碧眸丹颊百千龄。用即经纶天下，不用归谋三径，一笑友渊明。出处两俱得，��鷃亦鵾鹏。",
            "comment": ""
        },
        {
            "title": "南歌子",
            "content": "鹊起惊红雨，潮生涨碧澜。水晶城馆月方圆。谁唤骑鲸仙伯、下三山。笔势翔鸾媚，词锋射斗寒。向来文价重贤关。便合批风支月、紫薇间。",
            "comment": ""
        },
        {
            "title": "好事近",
            "content": "六幕冻云凝，谁翦玉花为雪。寒入竹窗茅舍，听琴弦声绝。从他拂面去寻梅，香吐是时节。归晚楚天不夜，抹墙腰横日。",
            "comment": ""
        },
        {
            "title": "醉落魄/一斛珠",
            "content": "惊鸥扑蔌。萧萧卧听鸣幽屋。窗明怪得鸡啼速。墙角烂斑，一半露松绿。歌楼管竹谁翻曲。丹唇冰面喷馀馥。遗珠满地无人掬。归著红靴，踏碎一街玉。",
            "comment": "【注释】这首《醉落魄》造语工丽、用意生新，在结构上多巧思。词人抓住清晨时个人对外界物象的一些感受来细致刻画，用以暗示内心的微妙世界。上片描写词人刚睡醒时独卧室中的所闻所见，下片想象外面歌楼夜宴归来的情景，两相对比、烘托，表现了自己闲适的心境。这首小词并没有特别深刻的含义，它只巧妙地把一个个镜头剪接起来，构成奇物的意象，上片跟下片所描绘的两组画面是截然不同的，读者必须凭自己的想象将它们联系想来。冬日的清晨。词人拥衾高卧。听，外边传来阵阵扑翅之声，是谁把眠鸥惊起？寒风蓦地吹过，萧萧的馀响顿时，回荡在幽屋中。一起二语，先从听觉落笔，那是人刚醒来时的第一感受 。“卧听”两字，带起全篇。“窗明”句，兼写听觉和视觉。“怪得”，惊诧语。把鸡啼与天亮联系起来，人已经开始思想活动了。埋怨鸡啼之“速”，可想见一夜睡眠的安适。“墙角”二句，已是推窗所见。墙角上色彩斑斓，露出半截子松树的苍绿。的确是一幅笔墨洗炼的图画，使人想象到墙外充满生气的一切。“歌楼管竹谁翻曲”，下片首句即来个转折 。画面不断地跳跃，变换，似乎与上片全无干系，其实仍是紧接“卧听”写来。歌楼中通宵达旦地宴乐，还依稀听到歌女们在一遍又一遍地唱着新曲。“翻曲”，按照旧曲谱作新词 。“丹唇”二句，是在幽屋中的词人进一步发挥想象 。“丹唇冰面”，形容歌女唇红肤白。“喷馀馥”，即所谓“吐气若兰”。“遗珠”句 ，极写宴乐时的情景。歌女头上的球翠洒满一地，也没有人去捧起 ，不难想象主人的放纵与豪奢 。“归著红靴，踏碎一街玉 。”写宴罢归去 。“ 玉”，喻月色。苏轼《西江月》 ：“可惜一溪风月，莫教踏碎琼瑶 。”行人的红靴与街上的白月互相辉映，色彩鲜明，与上片的“烂斑”“松绿”恰成对照。一静一动，一淡一浓，表现了各异的情趣。此词在写作手法上是颇具特色的 。上片写惊鸥，写鸡啼，写松绿，写风声日影，都是眼前景物；下片写歌楼，写歌女，写遗珠，写红靴白月，都从想象得之。词人是通过个人主观感受去表现这些事物的，其实，词中所强调表现的，是作者真实的内心生活。这跟西方现代派诗歌的艺术特征有某些相似之处。词人欲以巧胜人，着意造境设色，移步换形，给人以新异不凡的感受，而词的意旨却变得晦涩难明了。这种特殊的艺术技巧，在宋词中似不常见，也可以算是词人的独创吧！"
        },
        {
            "title": "虞美人",
            "content": "流苏斗帐泥金额。我亦花前客。谪仙标韵胜琼枝。一咏一觞、常是得追随。自从风借云帆便。冷落青楼宴。石桥风月也应猜。过尽中秋、不见晚归来。",
            "comment": ""
        },
        {
            "title": "感皇恩",
            "content": "天气过烧灯，初闲人倦。晓色曈曨绣帘卷。聚星歌扇，一簇雪香琼软。寿杯争要把，从他满。低低笑祝，年龄遐远。息驾无由遂公愿。东风吹喜，又做眉黄一点。便参鵷鹭入，常朝殿。",
            "comment": ""
        },
        {
            "title": "生查子",
            "content": "睡起髻云松，枕印香腮嫩。愁思到眉尖，齿软尝新杏。都无鱼雁书，又过莺花阵。宽尽缕金衣，说与伊争信。",
            "comment": ""
        },
        {
            "title": "渔家傲",
            "content": "黄栗留鸣春已暮。西园无著清阴处。昨日骤寒风又雨。花良苦。信缘吹落谁家去。病起日长无意绪。等闲还与春相负。魏紫姚黄无恙否。栽培取。开时我欲听金缕。",
            "comment": ""
        },
        {
            "title": "清平乐",
            "content": "唤云且住。莫作龙池舞。五月人间须好雨。为扫无边烦暑。畦秧针绿重生。壶天表里俱清。林外桔槔闲挂，省渠多少心情。",
            "comment": ""
        },
        {
            "title": "好事近",
            "content": "明日发骊驹，共起为传杯绿。十岁女儿娇小，倚琵琵翻曲。绝怜啄木欲飞时，弦响颤鸣玉。虽是未知离恨，亦晴峰微蹙。",
            "comment": ""
        },
        {
            "title": "醉落魄/一斛珠",
            "content": "能歌善谑。精神堆下人难学。疏帘清……。",
            "comment": ""
        },
        {
            "title": "水调歌头",
            "content": "壮日遇重九，跃马□欢游。如今何事多感，双鬓不禁秋。目断五陵台路，无复临高千骑，鼓吹簇轻裘。霜露下南国，淮汉绕神州。钓松鲈，斟郢酒，听吴讴。壮心铄尽，今夕重见紫茱羞。月落笳鸣沙碛，烽静人耕榆塞，此志恐悠悠。拟欲堕清泪，生怕菊花愁。",
            "comment": ""
        },
        {
            "title": "临江仙",
            "content": "柳巷莺啼春未晓，画堂环佩珊珊。薰炉烘暖鹧鸪斑。寿杯须斗酌，舞袖正弓弯。未说珥貂横玉事，勋名且勒燕然。归来方卜五湖闲。年年花月夜，沈醉绮罗间。",
            "comment": ""
        },
        {
            "title": "水调歌头",
            "content": "笔力卷鲸海，人物冠麟台。向来朱邸千字，不省有惊雷。人似曲江风韵，刚要重来持节，不道玉堂开。草诏坐扛鼎，琐屑扫尊罍。金错落，貂掩映，玉崔嵬。看公谈笑，长河千里静氛埃。散马昼闲榆塞，辫发春趋瑶陛，都出济川才。老子尚顽健，东阁亦时来。",
            "comment": ""
        },
        {
            "title": "解佩令",
            "content": "花儿不大，叶儿不美。只一段、风流标致。淡淡梳妆，已赛过、骚人兰芷。古龙涎、怎敢□气。开时无奈，风斜雨细。坏得来、零零碎碎。著意收拾，安顿在、胆瓶儿里。且图教梦魂旖旎。",
            "comment": ""
        },
        {
            "title": "点绛唇",
            "content": "玉立霞升，纵谈刘尹高支许。待为霖雨。小驻红莲府。鹤健松坚，鸿宝初非误。玄都路。桃花栽取。来看千千度。",
            "comment": ""
        },
        {
            "title": "西江月",
            "content": "心事几多白发，客情无数青山。廉纤细雨褪馀寒。正是花期酒限。一自瓶簪信杳，空留钿带香残。我今多病寄江干。瘦似东阳也惯。",
            "comment": ""
        },
        {
            "title": "清平乐",
            "content": "吹花何处。桃叶江头路。碧锦障泥冲暮雨。一霎峭寒如许。归来索酒浇春。潮红秋水增明。却自不禁春恼，偎人低度歌声。",
            "comment": ""
        },
        {
            "title": "生查子",
            "content": "莺声恰恰娇，草色纤纤嫩。诗鬓已惊霜，镜叶慵拈杏。因何积恨山，著底攻愁阵。春事到荼，还是无音信。",
            "comment": ""
        },
        {
            "title": "忆秦娥",
            "content": "阑干侧。当时我亦凝香客。凝香客。而今老大，鬓苍头白。扬州梦觉浑无迹。旧游英俊今南北。今南北。断鸿沈鲤，更无消息。",
            "comment": ""
        },
        {
            "title": "浣溪沙",
            "content": "买市宣和预赏时。流苏垂盖宝灯围。小铛烹玉鼓声随。金弹玲珑今夕是，鳌山缥缈昔游非。马行遗老想沾衣。",
            "comment": ""
        },
        {
            "title": "浣溪沙",
            "content": "亲染柔毛擘彩笺。自怜探得恶因缘。一尊重许笑凭肩。往事已同花屡褪，新欢闻似月常圆。休休休更苦萦牵。",
            "comment": ""
        },
        {
            "title": "瑞鹤仙",
            "content": "夷吾在江左。罄毡裘俱礱，笑清边琐。遗民冀巾裹。个规模欲继，外人谁可。一花两果。晚占熊、材能更夥。试颁春、便有欢谣，声接月鞍烟柂。馺娑。已传丹诏，催上文石，□论炙輠。橐弓□笴。□九域，措安妥。待缁衣重咏，履封光继，绿野从教昼锁。问黑头、当日三公，可能似我。",
            "comment": ""
        },
        {
            "title": "生查子",
            "content": "雄姿画麒麟，朽骨分蝼蚁。争似及生前，常为莺花醉。云山静有情，天地宽无际。且放两眉开，万事非人意。",
            "comment": ""
        },
        {
            "title": "浣溪沙",
            "content": "灯火阑珊欲晓时。夜游人倦总思归。更须冰蛹替挼丝。玉篆古文光灿烂，花垂零露影参差。月寒烟淡最相宜。",
            "comment": ""
        },
        {
            "title": "诉衷情",
            "content": "二分浓绿一分红。春事若为穷。醉袖罥香沾粉，公挽我、我扶公。敧短帽，吐长虹。拟凌风。布金堆里，叠翠屏中，云月轻笼。",
            "comment": ""
        },
        {
            "title": "西江月",
            "content": "璀璨雕笼洒笔，联翩荐鹗飞书。翻阶红药试妆梳。管取不言温树。容我一杯为寿，看君九万鹏图。髻鬟人小串珠玑。岁岁绿窗朱户。",
            "comment": ""
        },
        {
            "title": "鹧鸪天",
            "content": "比屋烧灯作好春。先须歌舞赛蚕神。便将簇上如霜样，来饷尊前似玉人。丝馅细，粉肌匀。从它犀箸破花纹。殷勤又作梅羹送，酒力消除笑语新。",
            "comment": ""
        },
        {
            "title": "忆秦娥",
            "content": "云破碧。作霜天气西风急。西风急。一行征雁，数声横笛。挑灯试问今何夕。柔肠底事愁如织。愁如织。紫苔庭院，悄无人迹。",
            "comment": ""
        },
        {
            "title": "生查子",
            "content": "功名竹上鱼，富贵槐根蚁。三万六千场，排日扶头醉。高怀隘世间，壮气横天际。常是惜春残，不会东君意。",
            "comment": ""
        },
        {
            "title": "满江红",
            "content": "水满方塘，三日雨、晓来方足。阑干外、锦�瞥跬眩�新篁森玉。沃叶未乾鸠妇去，馀花时坠蜂儿逐。认去年、乳燕又双双，飞华屋。红豆恨，归谁促。青鸾梦，惊难续。想多情犹记，碧笺新曲。白发欺人虽已老，短襟搵黛存馀馥。且如今、一笑总休论，杯行速。",
            "comment": ""
        },
        {
            "title": "好事近",
            "content": "人物又无双，馀事锦机闲织。□就两都新赋，笑一生联缉。来年秋色起鹏程，一举上晴碧。须洗玉荷为寿，助穿杨飞的。",
            "comment": ""
        },
        {
            "title": "临江仙",
            "content": "者也之乎真太错，甘心吞棘吞蓬。有无俱尽见真空。炉锥难自荐，关捩只心通。野鹤孤云元自在。刚论隐豹冥鸿。此身今在幻人宫。要将驴佛我，分付马牛风。",
            "comment": ""
        },
        {
            "title": "青玉案",
            "content": "鸣鼍欲引鱼龙戏。先自作、长江擂。头管一声天外起。群仙俱上，有人殊丽。认得分明是。欲相问劳来无计。但隔炉烟屡凝睇。掷我胸前方寸纸。拥翘欲去。颦蛾还住。不尽徘徊意。",
            "comment": ""
        },
        {
            "title": "风流子",
            "content": "夜久烛花暗，仙翁醉、丰颊缕红霞。正三行钿袖，一声金缕，卷茵停舞，侧火分茶。笑盈盈，溅汤温翠碗，折印启缃纱。玉笋缓摇，云头初起，竹龙停战，雨脚微斜。清风生两腋，尘埃尽，留白雪、长黄芽。解使芝眉长秀，潘鬓休华。想竹宫异日，衮衣寒夜，小团分赐，新样金花。还记玉麟春色，曾在仙家。",
            "comment": ""
        },
        {
            "title": "减字木兰花",
            "content": "阴檐雪在。小雨廉纤寒又�伞Ｄ�上危楼。楼迥空低雁更愁。一杯浊酒。万事世间无不有。待早归田。欲买田无使鬼钱。",
            "comment": ""
        },
        {
            "title": "桃源忆故人",
            "content": "移灯背月穿金缕。合色鞋儿初做。却被阿谁将去。鹦鹉能言语。朝来半作凌波步。可惜孤鸾□侣。若念玉纤辛苦。早与成双取。",
            "comment": ""
        },
        {
            "title": "西江月",
            "content": "梦幻影泡有限，风花雪月无涯。莫分粗俗与精华。日醉石间松下。菜尽邻家解与，杯空稚子能赊。通幽即步尽横斜。不问墩犹姓谢。",
            "comment": ""
        },
        {
            "title": "喜迁莺",
            "content": "春前腊尾。问谁会开解，幽人心里。映竹精神，凌风标致，姑射昔闻今是。试妆竞看吹面，寄驿胜传缄纸。迥潇洒，更香来林表，枝横溪底。谁为。停征骑。评蕙品兰，俱恐非同里。天意深怜，花神偏巧，持为翦冰裁水。拟唤绿衣来舞，只许苍官相倚。醉眠稳，尽参横月落，留连行李。",
            "comment": ""
        },
        {
            "title": "瑞鹤仙",
            "content": "征鸿翻塞影。怅悲秋人老，浑无佳兴。鸣蛩问酒病。更堆积愁肠，摧残诗鬓。起寻芳径。菊羞人、依丛半隐。又岂知、虚度重阳，浪阔渺无归恨。无定。登高人远、戏马台闲，怨歌谁听。香肩醉凭。镇常是、笑得醒。到如今何在，西风凝伫，冠也无人为正。看他门、对插茱萸，恨长怨永。",
            "comment": ""
        },
        {
            "title": "虞美人",
            "content": "要津去去无由据。已分平生负。拟将怀抱向谁开。万水千山、聊为借书来。玄都昼永闲难度。欲正书中句。黄琮丹璧已磨浓。发箧烦君、早送过桥东。",
            "comment": ""
        },
        {
            "title": "贺新郎",
            "content": "吊古城头去。正高秋、霜晴木落，路通洲渚。欲问紫髯分鼎事，只有荒祠烟树。巫觋去、久无箫鼓。霸业荒凉遗堞坠，但苍崖、日阅征帆渡。兴与废，几今古。夕阳细草空凝伫。试追思、当时子敬，用心良误。要约刘郎铜雀醉，底事遽争荆楚。遂但见、吴蜀烽举。致使五官伸脚睡，唤诸儿、昼取长陵土。遗此恨，欲谁语。",
            "comment": ""
        },
        {
            "title": "醉蓬莱",
            "content": "正歌尘惊夜，斗乳回甘，暂醒还醉。再煮银瓶，试长松风味。玉手磨香，镂金檀舞，在寿星光里。翠袖微揎，冰瓷对捧，神仙标致。记得拈时，吉祥曾许，一饮须教，百年千岁。况有阴功在，遍江东桃李。紫府春长，凤池天近，看提携云耳。积善堂前，年年笑语，玉簪珠履。",
            "comment": ""
        },
        {
            "title": "生查子",
            "content": "花飞锦绣香，茗碾枪旗嫩。是处绿连云，又摘斑斑杏。愁来苦酒肠，老去闲花阵。燕子不知人，尚说行云信。",
            "comment": ""
        },
        {
            "title": "西江月",
            "content": "老去频惊节物，乱来依旧江山。清明雨过杏花寒。红紫芳菲何限。春病无人消遣，芳心有酒摧残。此情拍手问阑干。为甚多愁我惯。",
            "comment": ""
        },
        {
            "title": "虞美人",
            "content": "风花南北知何据。常是将春负。海棠开尽野棠开。匹马崎岖、还入乱山来。尊前人物胜前度。谁记桃花句。老来情事不禁浓。玉佩行云、切莫易丁东。",
            "comment": ""
        }
    ]
}