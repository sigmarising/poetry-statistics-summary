{
    "dynasty": "宋",
    "author": "许源",
    "poems": [
        {
            "title": "和题落笔峒",
            "content": "落笔古仙峒，天开一段奇。林深云挂搭，石乱路委蛇。彷佛禅僧骨，糊涂墨客诗。何当了公事，相与问仙期。",
            "comment": ""
        },
        {
            "title": "和题落笔峒",
            "content": "袖拂仙风上翠微，山禽窥我怪儒衣。岩编石室真奇趣，烟盖云幢似远围。彩笔不随仙子去，青峰空伴野云飞。我来续就承天赋，铁笛一声横鹤归。",
            "comment": ""
        }
    ]
}