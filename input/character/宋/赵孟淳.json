{
    "dynasty": "宋",
    "author": "赵孟淳",
    "poems": [
        {
            "title": "题桃",
            "content": "滴粉挼酥晕几重，风前红雨一枝浓。世间是色皆为妄，除却适度桃单种松。",
            "comment": ""
        },
        {
            "title": "题高尚书夜山图二首",
            "content": "月底江山如昼好，楼中几席与秋清。剡藤不到高人手，一段风流可得成。",
            "comment": ""
        },
        {
            "title": "题高尚书夜山图二首",
            "content": "江行山立月盘桓，有客无言楼上看。清兴肯随城漏尽，夜深风露恐高寒。",
            "comment": ""
        },
        {
            "title": "谷",
            "content": "农夫怨，农夫怨，此怨非是怨年荒，此怨翻因年谷贱。终年辛苦不少懈，及到秋成拟偿债。谁知斛粟不百钱，利尚不偿本仍在。秋来露冷刈获时。早是朝来债又催。况兼荒政输官急，不管农夫垂泪泣。君王明哲洞无遗，此怨君王知不知。",
            "comment": ""
        },
        {
            "title": "句",
            "content": "落花遇雨扫不去，败草经春划又生。",
            "comment": ""
        },
        {
            "title": "题梅",
            "content": "雪意垂垂浸碧虚，香生一楼上琴书。何须百万西湖宅，遇有梅花便可居。",
            "comment": ""
        }
    ]
}