{
    "dynasty": "宋",
    "author": "冰壶",
    "poems": [
        {
            "title": "寿右丞相",
            "content": "东方正气毓元身，夙禀春阳泽物心。应昴酂侯依汉日，骑箕傅说作商霜。村隆鼎铉关三极，风动笙镛叶八音。稽首君亲同介寿，郧山鄞水等高深。",
            "comment": ""
        },
        {
            "title": "寿右丞相",
            "content": "淳佑更兹第二春，顺开黄道对昌辰。貔貅不动红尘骑，鸿雁于归青野人。千载龙云符气运，一堂鱼水会精神。地寒燕谷须钧播，挥手东风造化仁。",
            "comment": ""
        }
    ]
}