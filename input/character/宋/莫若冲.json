{
    "dynasty": "宋",
    "author": "莫若冲",
    "poems": [
        {
            "title": "屠甸",
            "content": "偶然屠甸见浮屠，为问屠中有物无。见说庖丁洲刃在，恢恢全不费工夫。",
            "comment": ""
        },
        {
            "title": "赵仁父宴邑官平绿见招",
            "content": "平绿题诗四十年，寻幽不厌水云边。一犁还又耕春后，三白曾来醉腊前。自笑挂冠林下客，获陪挥尘坐中贤。绝嫌幻色撩人思，快睹晴川远接天。",
            "comment": ""
        },
        {
            "title": "过崇胜院",
            "content": "首岁融春卜有秋，晓行犹自索貂裘。身閒暂脱微官缚，市隐何如此地幽。一水相望三里近，十年重到片时留。买田拟作终焉计，直是飘然不系舟。",
            "comment": ""
        },
        {
            "title": "题石门张氏围",
            "content": "为米徒劳束带难，当时彭泽便休官。高情曾赋归来句，尽入名园扁署看。",
            "comment": ""
        }
    ]
}