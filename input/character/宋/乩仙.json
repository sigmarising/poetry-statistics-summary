{
    "dynasty": "宋",
    "author": "乩仙",
    "poems": [
        {
            "title": "忆少年",
            "content": "凄凉天气，凄凉院落，凄凉时候。孤鸿叫斜月，伴寒灯残漏。落尽梧桐秋影瘦。菱鉴古、画眉难就。重阳又近也，对黄花依旧。",
            "comment": ""
        },
        {
            "title": "鹊桥仙",
            "content": "鸾舆初驾，牛车齐发，隐隐鹊桥咿轧。尤云殢雨正欢浓，但只怕、来朝初八。霞垂彩幔，月明银烛，馥郁香喷金鸭。年年此际一相逢，未审是、甚时结煞。",
            "comment": ""
        }
    ]
}