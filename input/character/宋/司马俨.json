{
    "dynasty": "宋",
    "author": "司马俨",
    "poems": [
        {
            "title": "仲夏赏月次雪斋韵",
            "content": "世事故前定，冥符今夜圆。诗同人遇合，酒与月俱全。万物自有数，一毫皆系天。人生莫惆怅，对景数招延。",
            "comment": ""
        },
        {
            "title": "白紵词",
            "content": "遥夜迢迢论据未央，井梧月色啼寒螀，感时念往谁不伤。婕妤宠绝辞昭阳，手中团扇箧中藏。吴姬织紵秋蝉翼，一丝往复千情积。金粟尺量金斗熨，为君裁袍为君惜，同盛同衰莫相失。",
            "comment": ""
        },
        {
            "title": "姑苏台",
            "content": "春光开，秋雁来，长风几度姑苏台。不是台上人，台下月徘徊，一树梧桐生绿苔。",
            "comment": ""
        }
    ]
}