{
    "dynasty": "宋",
    "author": "张炎",
    "poems": [
        {
            "title": "南乡子",
            "content": "风月似孤山。千树斜横水一环。天与清香心独领，怡颜。冰雪中间屋数间。庭户隔尘寰。自有云封底用关。却笑桃源深处隐，跻攀。引得渔翁见不难。",
            "comment": ""
        },
        {
            "title": "清平乐",
            "content": "候蛩凄断。人语西风岸。月落沙平江似练。望尽芦花无雁。暗教愁损兰成，可怜夜夜关情。只有一枝梧叶，不知多少秋声。",
            "comment": "【注释】本词见于《山中白云词》卷四。原是张炎赠给他的学生陆行直（又称陆辅之）的。其时，张炎年53 岁。据《珊瑚网》卷八记载：陆行直《清平乐·重题碧梧苍石图》序中有“候虫凄断，人语西风岸。月落沙平流水漫，惊见芦花来雁。可怜瘦损兰成，多情因为卿卿。“只有一枝梧叶，不知多少秋声！”一词。词中所言“卿卿”为当时陆之歌伎，才色皆称。此中词与其定稿，即本词有较大改动。大概是在作者收入词集时，有意为之。原词无非是写一点“花情柳思”，表达出一种风流艳情，而定稿则将艳情转向“愁情”——为国破为家亡而发的感慨致深的悲愁。上片“候蛩”四句写出秋意：候蛩（即蟋蟀）的哀鸣，西风的衰飒，秋月的清冷，秋江的澄净，无雁的芦花，一幅萧杀的“秋晓图”。以中，人们不难触发出一股悲愤忧愁的“共鸣”来。作者选景立意颇深：写秋寒，不言西风呼啸，而言候蛩凄断；写秋感，不半个愁字，而言芦花盼雁。既含蓄又有美感，表现作者深厚的功力。下片“暗教”四句 ，道出无限“秋愁” ：“兰成”，南朝梁时诗人廋信的小字，后其被北方政权所俘。“梧叶”，梧桐之叶，其最易引发秋感。白居易《长恨歌 》中有“春风桃李花开日 ，秋雨梧桐叶落时”，把“秋雨梧桐”作为人世中最易引起愁情悲感的事来写。而南宋词人“温庭筠”又有“梧桐树，三更雨 ，不道离情正苦 。一叶叶，一声声，空阶谪到明”（《更漏子》），更为梧叶增添丰厚的感情积淀。而作者言梧叶而写“一枝”，正是更加形象地表现出孤苦潦落 ，刻划人物情景入木三分。下片短短几句，却把上片所写之景统统升华、提炼成了情语，借廋信之事道出人间道不尽的悲欢离合，借梧叶之孤义表达人世的苍沧。而最后一句“梧叶秋声”又极具概括性和艺术性，又成为盖世佳句。本词在艺术上是成功的，从选景的巧妙，从言情的深远，都极具特色。其笔调精练，含蓄；其风韵幽雅独特；其意境清空淡远；其情感真切感人。正是由于这样的造诣，张炎的“秋词”可以与宋玉的《九辩》、欧阳修的《秋声赋》并列。清代陈廷焯评价说：玉田工于造句，每令人拍案叫绝，如《清平乐》“只有一枝梧叶 ，不知多少秋声 ”，此类皆“精警无匹”。（见《白雨斋词话》卷二）。"
        },
        {
            "title": "凄凉犯",
            "content": "西风暗翦荷衣碎，柔丝不解重缉。荒烟断浦，晴晖历乱，半山摇碧。悠悠望极。忍独听、秋声渐急。更怜他、萧条柳发，相与动秋色。老态今如此，犹自留连，醉筇游屐。不堪瘦影，渺天涯、尽成行客。因甚忘归，谩吹裂、山阳夜笛。梦三十六陂流水，去未得。",
            "comment": ""
        },
        {
            "title": "新雁过妆楼",
            "content": "遍插茱萸。人何处、客里顿懒携壶。雁影涵秋，绝似暮雨相呼。料得曾留堤上月，旧家伴侣有书无。谩嗟吁。数声怨抑，翻致无书。谁识飘零万里，更可怜倦翼，同此江湖。饮啄关心，知是近日何如。陶潜尚存菊径，且休羡松风陶隐居。沙汀冷，拣寒枝、不似烟水黄芦。",
            "comment": ""
        },
        {
            "title": "惜红衣",
            "content": "两翦秋痕，平分水影，炯然冰洁。未识新愁，眉心倩人贴。无端醉里，通一笑、柔花盈睫。痴绝。不解送情，倚银屏斜瞥。长歌短舞，换羽移宫，飘飘步回雪。扶娇倚扇，欲把艳怀说。□□杜郎重到，只虑空江桃叶。但数峰犹在，如傍那家风月。",
            "comment": ""
        },
        {
            "title": "水龙吟",
            "content": "几番问竹平安，雁书不尽相思字。篱根半树，村深孤艇，阑干屡倚。远草兼云，冻河胶雪，此时行李。望去程无数，并州回首，还又渡、桑乾水。笑我曾游万里。甚匆匆、便成归计。江空岁晚，栖迟犹在，吴头楚尾。疏柳经寒，断槎浮月，依然憔悴。待相逢、说与相思，想亦在、相思里。",
            "comment": ""
        },
        {
            "title": "塞翁吟",
            "content": "交到无心处，出岫细话幽期。看流水、意俱迟。且淡薄相依。凌霄未肯从龙去，物外共鹤忘机。迷古洞，掩晴晖。翠影湿行衣。飞飞。垂天翼，飘然万里，愁日暮、佳人未归。尚记得、巴山夜雨，耿无语、共说生平，都付陶诗。休题五朵，莫梦阳台，不赠相思。",
            "comment": ""
        },
        {
            "title": "甘州/八声甘州",
            "content": "过千岩万壑古蓬莱，招隐竟忘还。想乾坤清气，霏霏冉冉，却在阑干。洞户来时不锁，归水映花关。只可自怡悦，持寄应难。狂客如今何处，甚酒船去後，烟水空寒。正黄尘没马，林下一身闲。几消凝、此图谁画，细看来、元不是终南。无心好、休教出岫，只在深山。",
            "comment": ""
        },
        {
            "title": "蝶恋花",
            "content": "仙子锄云亲手种。春闹枝头，消得微霜冻。可是东风吹不动。金铃悬网珊瑚重。社燕盟鸥诗酒共。未足游情，刚把斜阳送。今夜定应归去梦。青苹流水箫声弄。",
            "comment": ""
        },
        {
            "title": "声声慢",
            "content": "鬟丝湿雾，扇锦翻桃，尊前乍识欧苏。赋笔吟笺，光动万颗骊珠。英英岁华未老，怨歌长、空击铜壶。细看取，有飘然清气，自与尘疏。两水犹存三径，叹绿窗窈窕，谩长新浦。茂苑扁舟，底事夜雨江湖。当年柳枝放却，又不知、樊素何如。向醉里，暗传香、还记也无。",
            "comment": ""
        },
        {
            "title": "摸鱼子",
            "content": "又孤吟、灞桥深雪，千山绝尽飞鸟。梅花也著东风笑，一夜瘦添多少。春悄悄。正断梦愁诗，忘却池塘草。前村路杳。看野水流冰，舟闲渡口，何必见安道。慵登眺。脉脉霏霏未了。寒威犹自清峭。终须几日开晴去，无奈此时怀抱。空暗恼。料酒兴歌情，未肯随人老。惜花起早。拚醉□忘归，接�母�好，一笑任倾倒。",
            "comment": ""
        },
        {
            "title": "小重山",
            "content": "阴过云根冷不移。古林疏又密，色依依。何须喷饭笑当时。篔筜谷，盈尺小鹅溪。展玩似堪疑。楚山从此去，望中迷。不知何处倚湘妃。空江晚，长笛一声吹。",
            "comment": ""
        },
        {
            "title": "摸鱼子",
            "content": "向天涯、水流云散，依依往事非旧。西湖见说鸥飞去，知有海翁来否。风雨後。甚客里逢春，尚记花间酒。空嗟皓首。对茂苑残红，携歌占地，相趁小垂手。归时候。花径青红尚有。好游何事诗瘦。龟蒙未肯寻幽兴，曾恋志和渔叟。吟啸久。爱如此清奇，岁晚忘年友。呼船渡口。叹西出阳关，故人何处，愁在渭城柳。",
            "comment": ""
        },
        {
            "title": "渡江云",
            "content": "江山居未定，貂裘已敝，空自带愁归。乱花流水外，访里寻邻，都是可怜时。桥边燕子，似软语、斜日江篱。休问我、如今心事，错认镜中谁。还思。新烟惊换，旧雨难招，做不成春意。浑未省、谁家芳草，犹梦吟诗。一株古柳观鱼港，傍清深、足可幽栖。闲趣好，白鸥尚识天随。",
            "comment": ""
        },
        {
            "title": "小重山",
            "content": "清气飞来望似空。数椽何用草，膝堪容。卷将一片当帘栊。难持赠，只在此山中。鱼影倦随风。无心成雨意，又西东。都缘窗户自玲珑。江枫外，不隔夜深钟。",
            "comment": ""
        },
        {
            "title": "声声慢",
            "content": "烟堤小舫，雨屋深灯，春衫惯染京尘。舞柳歌桃，心事暗恼东邻。浑疑夜窗梦蝶，到如今、犹宿花阴。待唤起，甚江蓠摇落，化作秋声。回首曲终人远，黯消魂、忍看朵朵芳云。润墨空题，惆怅醉魄难醒。独怜水楼赋笔，有斜阳、不怕登临。愁未了，听残莺、、啼过柳阴。",
            "comment": ""
        },
        {
            "title": "浪淘沙",
            "content": "寒食不多时。燕燕才归。杏花零落水痕肥。浅碧分山初过雨，一霎晴晖。闲折小桃枝。蝶也相随。晚妆不合整蛾眉。蓦忽思量张敞画，又被愁知。",
            "comment": ""
        },
        {
            "title": "摸鱼子",
            "content": "步高寒、下观浮远，清晖隔断风雨。醉魂误入滁阳路。落莫不知何处。栏屡拊。又却是，秋城自有芙蓉主。重游倦旅。对万壑千岩，长江巨浪，空翠洒衣履。景如许。都被楼台占取。晴岚暖霭朝暮。乾坤静里闲居赋。评泊水经茶谱。留胜侣。更底用，林泉曳杖寻桑苎。休休访古。看排闼青来，书床啸咏，莫向惠峰去。",
            "comment": ""
        },
        {
            "title": "江神子/江城子",
            "content": "奇峰相对接球庭。乍微晴，又微阴。舍北江东，如盖自亭亭。翻笑天台连雁荡，隔一片、不逢君。此中幽趣许谁邻。境双清。人独清。采药难寻，童子语山深。绝似醉翁游乐意，林壑静、听泉声。",
            "comment": ""
        },
        {
            "title": "木兰花慢",
            "content": "目光牛背上，更时把、汉书看。记落叶江城，孤云海树，漂泊忘还。悬知偶然是梦，梦醒来、未必是邯郸。笑指萤灯借暖，愁怜镜雪惊寒。投闲。寄傲怡颜。要一似、白鸥闲。且旋缉荷衣，琴尊客里，岁月人间。菟裘渐营瘦竹，任重门、近水隔花关。数亩清风自足，元来不在深山。",
            "comment": ""
        },
        {
            "title": "桂枝香",
            "content": "琴书半室。向桂边偶然，一见秋色。老树香迟，清露缀花疑滴。山翁翻笑如泥醉，笑生平、无此狂逸。晋人游处，幽情付与，酒尊吟笔。任萧散、披襟岸帻。叹千古犹今，休问何夕。发短霜浓，却恐浩歌消得。明年野客重来此，探枝头、几分消息。望西楼远，西湖更远，也寻梅驿。",
            "comment": ""
        },
        {
            "title": "四字令/醉太平",
            "content": "莺吟翠屏。帘吹絮云。东风也怕花瞋。带飞花赶春。邻娃笑迎。嬉游趁晴。明朝何处相寻。那人家柳阴。",
            "comment": ""
        },
        {
            "title": "庆清朝",
            "content": "浅草犹霜。融泥未燕，晴梢润叶初乾。闲扶短策，邻家小聚清欢。错认篱根是雪，梅花过了一番寒。风还峭，较迟芳信，恰是春残。此境此时此意，待移琴独去，石冷慵弹。飘飘爽气，飞鸟相与俱还。醉里不知何处，好诗尽在夕阳山。山深杳，更无人到，流水花间。",
            "comment": ""
        },
        {
            "title": "洞仙歌",
            "content": "中峰壁立，挂飞来孤剑。苍雪纷纷堕晴藓。自当年诗酒，客里相逢，春尚好，鸥散烟波茂苑。只今谁最老，种玉人间，消得梅花共清浅。问我入山期，但恐山深，松风把红尘吹断。望蓬莱、知隔几重云，料只隔中间，白云一片。",
            "comment": ""
        },
        {
            "title": "木兰花慢",
            "content": "水痕吹杏雨，正人在、隔江船。看燕集春芜，渔栖暗竹，湿影浮烟。馀寒尚犹恋柳，怕东风、未肯擘晴绵。愁重迟教醉醒，梦长催得诗圆。楼前。笑语当年。情款密、思留连。记白月依弦，青天堕酒，衮衮山川。垂髫至今在否，倚飞台、谁掷买花钱。不是寻春较晚，都缘听得啼鹃。",
            "comment": ""
        },
        {
            "title": "壶中天/念奴娇",
            "content": "海山缥缈。算人间自有，移来蓬岛。一粒粟中生倒景，日月光融丹灶。玉洞分春，雪巢不夜，心寂凝虚照。鹤溪游处，肯将琴剑同调。休问挂树瓢空，窗前清意，赢得不除草。只恐渔郎曾误入，翻被桃花一笑。润色茶经，评量山水，如此闲方好。神仙陆地，长房应未知道。",
            "comment": ""
        },
        {
            "title": "蝶恋花",
            "content": "巧结分枝黏翠艾。翦翦香痕，细把泥金界。小簇葵榴芳锦隘。红妆人见应须爱。午镜将拈开凤盖。倚醉凝娇，欲戴还慵戴。约臂犹馀朱索在。梢头添挂朱符袋。",
            "comment": ""
        },
        {
            "title": "蝶恋花",
            "content": "求友林泉深密处。弄舌调簧，如问春何许。燕子先将雏燕去。凄凉可是歌来暮。乔木萧萧梧叶雨。不似寻芳，翻落花心露。认取门前杨柳树。数声须入新年语。",
            "comment": ""
        },
        {
            "title": "壶中天/念奴娇",
            "content": "异乡倦旅，问扁舟东下，归期何日。琴剑空随身万里，天地谁非行客。李杜飘零，羊昙悲感，回首俱陈迹。羁怀难写，豆虫吟破孤寂。柳外门掩疏阴，佳人何处，溪上苹花白。留得一方无用月，隐隐山阳闻笛。旧雨不来，风流云散，惟有长相忆。雁书休寄，寸心分付梅驿。",
            "comment": ""
        },
        {
            "title": "南楼令/唐多令",
            "content": "云冷未全开。檐冰雨沍苔。入花根、暧意先回。一夜绿房迎晓白，空忆遍、岭头梅。如幻旧情怀。寻春上吹台。正泥深、十二香街。且问谢家池畔草，春必定、几时来。",
            "comment": ""
        },
        {
            "title": "玲珑四犯",
            "content": "流水人家，乍过了斜阳，一片苍树。怕听秋声，却是旧愁来处。因甚尚客殊乡，自笑我、被谁留住。问种桃、莫是前度。不拟桃花轻误。少年未识相思苦。最难禁、此时情绪。行云暗与风流散，方信别泪如雨。何况夜鹤帐空，怎奈向、如今归去。更可怜，闲里白了头，还知否。",
            "comment": ""
        },
        {
            "title": "台城路/齐天乐",
            "content": "春风不暖垂杨树，吹却絮云多少。燕子人家，夕阳巷陌，行入野畦深窈。筹花斗草。记小舫寻芳，断桥初晓。那日心情，几人同向近来老。消忧何处最好。夜深频秉烛，犹是迟了。南浦歌阑，东林社冷，赢得如今怀抱。吟悰暗恼。待醉也慵听，劝归啼鸟。怕扰离愁，乱红休去扫。",
            "comment": ""
        },
        {
            "title": "摸鱼子 高爱山隐居",
            "content": "爱吾庐、傍湖千顷，苍茫一片清润。晴岚暖翠融融处，花影倒窥天镜。沙浦迥。看野水涵波，隔柳横孤艇。眠鸥未醒。甚占得莼乡，都无人见，斜照起春暝。还重省。岂料山中秦晋。桃源今度难认。林间即是长生路，一笑元非捷径。深更静。待散以吹箫，跨鹤天风冷。凭高露饮。正碧落尘空，光摇半壁，月在万松顶。",
            "comment": "【注释】这首词是描写作者隐居生活的。张炎应召北上抄写“藏经”南归后，在山阴一带流寓，曾在镜湖一带隐居。高爱山是其隐居之所。这首词表达了他对元政权严重不满和敌对情绪。起笔短促而突兀：“爱吾庐”令人精神一振。借古代著名隐士陶渊明之意 ，暗示了其中“与世相违”的深意，为全词定下了基调。随之写湖水“傍湖千顷，苍茫一片清润”。清润，指湖波之清凉朗澈和气候之爽润宜人。继而写湖中的倒影 ：“晴岚暖翠融融处，花影倒窥天镜。”睛暖的山光、苍翠的树色，斑驳的花影，都映照在这面天然的镜子里。“沙浦迥”句写远处的沙滩。“看野水涵波，隔柳横孤艇。”写柳阴下的小艇。“眠鸥未醒。甚占得莼乡，都无人见，斜照起春暝。”“ 眠鸥”，这里指隐士幽人。“甚”，正也。“莼乡”，化用张翰思吴中故乡莼羹、鲈鱼脍故事，指隐逸之乡。在隐士之生活天地 ，万籁俱寂，人踪不见，只有斜阳的余辉在闪耀。“岂料山中秦晋，桃源今度难认 。”波澜骤起。夕阳落下的只余一抹余晖斜照，暮色之苍茫，令人浮想连篇：在这与世隔绝的山间也难逃世事更换的影响，原来桃源仙境般的地方，海市蜃楼了！何处能有一片属于自己的乐土呢？慨叹之余，他又自我慰解：“林间即是长生路，一笑原非捷径。”绷紧的琴弦终于松驰了下来。“深更静。待散发吹箫，跨鹤天风冷。凭高露饮。正碧落尘空，光摇半壁，月在万松顶。”这几句如同一串串美妙的乐符 ，连串成一曲高元。明亮的乐章。令人有飘飘欲仙之感。在万壑松风之夜，词人徜徉在吹箫跨鹤，凌风饮露的意境中，希冀从此抛撇开那充满不安和苦难的恶浊的尘世。这首词上阙以写实景为主，字字落地有声；下阙以抒情为主，情情景景皆为幻象。作者欲为通过这种方式重觅光明。用语句平实、遒炼来贯情，意境较为独特。既然生活于地球之上苦难重关，何不离开俗世，皆时作“仙游”的梦想，以求得到些许的慰藉呢！但幻景不能无限飙升，它仍然有个限度。词人虽然在隐居以求避世，实际上是“愤世”之后所作的一种无奈之举。"
        },
        {
            "title": "忆旧游",
            "content": "笑铭崖笔倦，访雪舟寒，觅里寻邻。半掩闲门草，看长松落荫，旧榻悬尘。自怜此来何事，不为忆鲈莼。但回首当年，芙蓉城里，胜友如云。思君。度遥夜，谩疑是梅花，檐下空巡。蝶与周俱梦，折一枝聊寄，古意殊真。渺然望极来雁，传与异乡春。尚记得行歌，阳关西出无故人。",
            "comment": ""
        },
        {
            "title": "长亭怨/长亭怨慢",
            "content": "记横笛、玉关高处。万里沙寒，雪深无路。破却貂裘，远游归後与谁谱。故人何许。浑忘了、江南旧雨。不拟重逢，应笑我、飘零如羽。同去。钓珊瑚海树。底事又成行旅。烟篷断浦。更几点、恋人飞絮。如今又、京洛寻春，定应被、薇花留住。且莫把孤愁，说与当时歌舞。",
            "comment": ""
        },
        {
            "title": "真珠帘",
            "content": "云深别有深庭宇。小帘栊、占取芳菲多处。花暗水房春，润几番酥雨。见说苏堤晴未稳，便懒趁、踏青人去。休去。且料理琴书，夷犹今古。谁见静里闲心，纵荷衣未茸，雪巢堪赋。醉醒一乾坤，任此情何许。茂树石床同坐久，又却被、清风留住。欲住。奈帘影妆楼，翦灯人语。",
            "comment": ""
        },
        {
            "title": "风入松",
            "content": "门前山可久长看。留住白云难。溪虚却与云相傍，对白云、何必深山。爽气潜生树石，晴光竟入栏干。旧家三径竹千竿。苍雪拂衣寒。绿蓑青笠玄真子，钓风波、不是真闲。得似壶中日月，依然只在人间。",
            "comment": ""
        },
        {
            "title": "声声慢",
            "content": "寒花清事，老圃闲人，相看秋色霏霏。带叶分根，空翠半湿荷衣。沅湘旧愁未减，有黄金、难铸相思。但醉里，把苔笺重谱，不许春知。聊慰幽怀古意，且频簪短帽，休怨斜晖。采摘无多，一笑竟日忘归。从教护香径小，似东山、还似东篱。待去隐，怕如今、不是晋时。",
            "comment": ""
        },
        {
            "title": "风入松",
            "content": "小窗晴碧颭帘波。昼影舞飞梭。惜春休问花多少，柳成阴、春已无多。金字初寻小扇，铢衣早试轻罗。园林未肯受清和。人醉牡丹坡。啸歌且尽平生事，问东风、毕竟如何。燕子寻常巷陌，酒边莫唱西河。",
            "comment": ""
        },
        {
            "title": "台城路/齐天乐",
            "content": "郎吟未了西湖酒，惊心又歌南浦。折柳官桥，呼船野渡，还听垂虹风雨。漂流最苦。况如此江山，此时情绪。怕有鸱夷，笑人何事载诗去。荒台只今在否。登临休望远，都是愁处。暗草埋沙，明波洗月，谁念天涯羁旅。荷阴未暑。快料理归程，再盟鸥鹭。只恐空山，近来无杜宇。",
            "comment": ""
        },
        {
            "title": "红情/暗香",
            "content": "无边香色。记涉江自采，锦机云密。翦翦红衣，学舞波心旧曾识。一见依然似语，流水远、几回空忆。看□□、倒影窥妆，玉润露痕湿。闲立。翠屏侧。爱向人弄芳，背酣斜日。料应太液。三十六宫土花碧。清与凌风更爽，无数满汀洲如昔。泛片叶、烟浪里，卧横紫笛。",
            "comment": ""
        },
        {
            "title": "瑶台聚八仙/新雁过妆楼",
            "content": "屋上青山。青未了、凌虚试一凭栏。乱峰叠嶂，无限古色苍寒。正喜云闲云又去，片云未识我心闲。对林峦。底须谢屐，何用跻攀。三十六梯眺远，任半空笑语，飞落人间。赋笔吟笺，尘事竟不相关。朝来自然气爽，更好是秋屏宜晚看。蓬壶里，有天开图画，休唤边鸾。",
            "comment": ""
        },
        {
            "title": "扫花游/扫地游",
            "content": "嫩寒禁暖，正草色侵衣，野光如洗。去城数里。绕长堤是柳，钓船深舣。小立斜阳，试数花风第几。问春意。待留取断红，心事难寄。芳讯成拈指。甚远客他乡，老怀如此。醉馀梦里。尚分明认得，旧时罗绮。可惜空帘，误却归来燕子。胜游地。想依然、断桥流水。",
            "comment": ""
        },
        {
            "title": "台城路/齐天乐 寄姚江太白山人陈文卿",
            "content": "薛涛笺上相思字，重开又还重折。载酒船空，眠波柳老，一缕离痕难折。虚沙动月。叹千里悲歌，唾壶敲缺。却说巴山，此时怀抱那时节。寒香深处话别。病来浑瘦损，懒赋情切。太白闲云，新丰旧雨，多少英游消歇。回潮似咽。送一点秋心，故人天末。江影沈沈，露凉鸥梦阔。",
            "comment": "【注释】这是张炎写给友人的一首词。张炎一生中大半在江湖流浪，生活较为潦倒。但能有几个词友赋诗慰藉，也算是给其平淡的生活中寻求一点精神上的支持。他很珍视友情 ，对朋友有说不尽的相思。在其词作中，赠友词也很多。这首《台城路》情思浓郁，读来令人感慨系之。姚江 ，即今浙江余姚 。陈文卿 ，又作陈又新。“薛涛笺上相思字，重开又还重摺。”薛涛，是唐代女诗人、乐妓。她创制松花小笺 ，人称“薛涛笺”。把写满相思字句的信笺，展开而又叠好，一遍一遍地翻看。接着词人便向对方倾吐自己的思念，“载酒船空，眠波柳老，一缕离痕难折。”自从友人离去之后，曾载着我们一起游玩的船儿就空着，那横在水面上的垂柳也似老了许多，怎能不让我心中离恨缕缕，不可断绝。“虚沙动月。”我只能望着茫茫沙滩上缓缓移动的月色。感慨横生 ：“叹千里悲歌，唾壶敲缺”，典出于王敦饮酒歌曹式诗《龟虽寿》敲碎壶口事。从“载酒船空”至此，一气贯注“却说巴山”一转，把相逢的希望寄托于未来。李高隐诗中讲：“何当共剪西窗烛，却话巴山夜雨时”。我此刻心情亦如玉谿生。在宽己的心态中，对友人也是一个慰藉。用词贴切自然。“寒香深处话别离。”再回忆起昔日在菊花丛中依依话别，思前想后，皆因“情到深处不自由。”一别之后自己形容憔悴，精力不支，以至于对朋友深切的相思之情，没有心绪抒写。这里透露出了一派物态身境同其萧然心境。虽然无绪再做风花雪月之吟，但是朋友依旧在我的心中 。“太白闲云，新丰旧雨”。太白，即终南山，唐时隐士多居于此。新丰，在今陕西省临潼。唐初大臣马周，早年曾困于新丰旅店，这里泛指流落异乡。旧雨，用古诗意，用旧雨喻指老朋友，“今雨”比喻新交。“太白闲云 ，新丰旧雨”，意谓旧友归隐，有的闲似孤云野鹤，有的寄于贫困潦倒。“多少英游”而今飘零四散了。此句包含着兴亡之悲、故国之思。词锋一转由叙事抒情转为借景寄情 。 “回潮似咽。”潮水在退潮了，像是阵阵呜咽。远去的潮水啊，“送一点秋心，故人天末。”“故人天末”当亦有陈文卿在内。而更富情韵的还在词的结尾，“江影沉沉，露凉鸥梦阔。”朦胧月色中，江影沉沉，沙鸥在夜露中酣睡，沉浸在甜美的梦中。我也想成幽梦阔，不辞天涯觅故人。但山长水远 ，忧愁满腹。令人言难尽，梦不成。加之触景伤情，情更难已。这里描绘了一幅沙鸥夜宿图，在空旷、寂寥中 ，体会其充实、幽邃。诸般滋味孕满其中，不着痕迹，令人感到张炎的动力非同凡响。"
        },
        {
            "title": "绮罗香 红叶",
            "content": "万里飞霜，千林落木，寒艳不招春妒。枫冷吴江，独客又吟愁句。正船舣、流水孤村，似花绕、斜阳归路。甚荒沟、一片凄凉，载情不去载愁去。长安谁问倦旅。羞见衰颜借酒，飘零如许。谩倚新妆，不入洛阳花谱。为回风、起舞尊前，尽化作、断霞千缕。记阴阴、绿遍江南，夜窗听暗雨。",
            "comment": "【注释】本词大约作于1290 年冬。其时，张炎年四十三岁，为应元政府写经之召而被迫北行。行之大都（今北京），感伤亡国之情顿上心头，遂借眼前之“红叶”抒发其亡国遗民的飘零身世和忠贞爱国的高尚情操。起首两句：“万里飞霜，千林落木”，以对仗句开头 ，写气候的寒冷和万木之凋零 。第三句：寒艳“，然而是此时春花早谢，已不可能为它们所妒。三句表面写景，实则句句抒情，以严寒比之元统治的残暴，以红叶象征宁之遗民，而以春卉指斥此篇之主旨也。”枫落 吴江，独客又吟愁句。“以”枫冷 吴江，既写出停船泊岸的过程，又描写了目睹红叶飞舞似花而令人魂系“归路”的心情，形神兼备 ，相得益彰。 “甚荒沟、一片凄凉 ，载情不去载悉去 ”，茺沟。“红叶载表”原出自唐孟棨《本事诗》所记“聊聊一片叶，寄与有情人”之情诗。在此作者以反话，红叶本是载情而去，而此时自己心情凄苦愁闷，流写的红叶仅能载愁了。以片为止，主要写沿途及初入京城之景。下片写身在京都而感生的家国身世之感，以人与红叶相映，显得自然浑化。“长安认问倦旅”，“长安”在这实指元大都，”倦旅”指自身感伤无心做事。羞见衰颜借酒，飘零如许”，用自己烘托红叶。前白化用前人“衰鬓霜供百，悉颜酒红”（郑谷）之句表现人生曲折 ，直现遗民身世 。后句更表现出人之飘零、憔悴身现如同落叶也。“谩依新妆，不入洛阳花谱”。“洛阳”“新妆”皆暗牡丹，倚新妆“一语出自李的诗句 ”借问汉宫谁相似 ？可怜飞燕作新妆。“ 本句表面上说 ”红叶“非花不能载入《洛阳牡丹记》、《群花谱》这类的花谱，实则勉励红叶们不要艳羡春花，隐含着作者的清高的志向和对新贵的讽刺。”为回风、起舞尊前，尽化作、断霞千缕。”写红叶随风飞舞落于夕照晚霞之中的飘零遭遇。红霞虽为断霞，无力回天，但红叶这一光彩表明了遗民们的丹心碧血，坚贞的气节。“记阴阴 、绿遍江南，夜窗听暗雨”，表达了红叶虽有过绿荫如新加坡之盛况，而如今也只能“夜窗听暗雨”，回忆昔时的美好时光了。今昔盛衰、故国兴亡之感，一语道破。全词围绕红叶，扣紧题目。似写红叶而实非写红叶，其妙处在不即不离。故此词为一咏物之佳作。陈廷焯评之“情词兼之”即景抒情，备写其身世盛衰之感，非徒以剪红刻悴为工”也。"
        },
        {
            "title": "丑奴儿/采桑子",
            "content": "山人去後知何处，风月清虚。来往无拘。戏引儿孙乐有馀。悬崖挂树如相语，常守枯株。久与人疏。闲了当年一卷书。",
            "comment": ""
        },
        {
            "title": "台城路/齐天乐",
            "content": "清时乐事中园赋，怡情楚花湘草。秀色通帘，生香聚酒，修景常留池沼。闲居自好。奈车马喧尘，未教闲了。把菊清游，冷红飞下洞庭晓。寻泉同步翠杳。更将秋共远，书画船小。款竹谁家，盟鸥某水，白月光涵圆峤。天浮浩渺。称绿发飘飘，溯风舒啸。缓筑堤沙，渭滨人未老。",
            "comment": ""
        },
        {
            "title": "鹧鸪天",
            "content": "楼上谁将玉笛吹。山前水阔暝云低。劳劳燕子人千里，落落梨花雨一枝。修禊近，卖饧时。故乡惟有梦相随。夜来折得江头柳，不是苏堤也皱眉。",
            "comment": ""
        },
        {
            "title": "风入松",
            "content": "老来学圃乐年华。茅屋短篱遮。儿孙戏逐田翁去，小桥横、路转三叉。细雨一犁春意，西风万宝生涯。携筇犹记度晴沙。流水带寒鸦。门前少得宽闲地，绕平畴、尽是桑麻。却笑牧童遥指，杏花深处人家。",
            "comment": ""
        },
        {
            "title": "风入松",
            "content": "新篁依约佩初摇。老石润山腰。逸人未必犹酣酒，正溪头、风雨潇潇。砺齿犹随市隐，虚心肯受春招。从教三径入渔樵。对此觉尘消。娟枝冷叶无多子，伴明窗、书卷诗瓢。清过炎天梅蕊，淡欺雪里芭蕉。",
            "comment": ""
        },
        {
            "title": "渡江云",
            "content": "山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。愁余。荒洲古溆，断梗疏萍，更漂流何处。空自觉、围羞带减，影怯灯孤。常疑即见桃花面，甚近来、翻笑无书。书纵远，如何也都无。",
            "comment": "【注释】原序：山阴久客，一再逢春，回忆西杭，渺然愁思。　　这是一首伤离念远的怀旧词。作者自辛卯（1291）南归，至己亥（1299）回杭州之前，多居山阴（绍兴），所以自称“山阴久客”。又云“一再逢春”，说明此词当为南归二年以后所作，时年作者已四十七岁。此时，家亡国破，一身孤旅，作为故国王孙，作品自多漂泊之感，怀旧之伤。　　上片写景。空阔高远，是登高所见。先写远景，起两句为倒装句，“山空入海”，乃“倚楼望极”所见。山耸春空，天澄大海，起势十分壮阔。“风急暮潮初”，亦承“倚楼”而来。风急潮生，以景写情，用风、潮状翻腾之思绪，实为生花妙笔。接着写近景，“一帘鸠外雨，几处闲田，隔水动春锄。”在鸠鸟的叫声中，雨不停地下着；一畦畦尚未插秧的水田，从水面上映现着闪动的锄头。勾勒出一幅春天的江南水乡画图。笔锋以细间阔，句工又意新，描绘出了前人作品从来描绘过的春天的境界。“新烟”两句，念及西湖风光之好；“犹记得”两句，则念及旧居之适。“想”字是关键，触景生情，想到了“西湖”的“新烟禁柳”。清明改火，故曰新烟，唐《辇下岁时记》载：“清明曰取榆柳之火，以赐近臣。”禁柳，即禁官之柳，杭州为南宋京都，故称西湖之柳为禁柳。作者对西湖是十分眷怀的。正如舒岳祥所说：“（张炎）同社稷变置，凌烟废堕，落魄纵饮，北游燕、蓟，上公车，登承明有日矣。一日思江南菰米莼丝，慨然补被而归……。”由于作者思念之切、眷恋之深，无时无地不在想，所以，下面承以“犹记得”二句。“记得”由想而来。想是如今，记是过去；想是悬揣之词，记则是确切之念。由昔证今，由今忆昔，虽未点明今昔兴亡之感。而其意妙在不言之中。思念旧游、故居，即怀念故国。正如沈祖棻先生所说：“依依杨柳，自遗氏视之，与离离禾黍何殊哉？”真是虚笔远扬，宛转关情，清远蕴藉，凄怆缠绵。　　下片抒情，纯以咏叹出之。　　过片“愁余”二字，承上启下，概括全篇；亦收亦纵，曲意不断。　　“荒洲古溆（ｘú絮），断梗疏萍，更漂流何处？”感叹自己漂泊无定。水溆，即水浦，小的港汊。舒岳祥说他：“不入古杭，扁舟浙水东西，为漫浪游。散囊中千金袋，吴江楚岸，枫丹苇白，一奚童负囊自随。”这里的三句词，正是这种漂流无定的生活的写照。“空自觉”三句，叹自己日愈销减。“围羞带减”，写腰围消瘦，带眼减缩，说明自己消瘦了；“影怯灯孤”，写自己的孤寂，而冠以“空自觉”，则见更无人关情及之，进一步叹喟自己的漂泊之苦！“常疑”以下三句，叹别久无书信相来。“桃花面”，谓人面艳美如桃花，指词人意中女子。崔护《题都城南庄》诗：“去年今日此门中，人面桃花相映红。”这三句，句句转换，层层推进，以清空之笔，状沦落之悲。末尾：“书纵远，如何梦也无？”就没有书相往来反诸无梦，层层深宛。纵观张炎这首词笔墨翻腾，意亦纡宛绘景之致，抒情沉挚，是词林艺苑的一首佳作。　　郑思肖在为张炎词所作的序中云：“吾识张循王孙玉田先辈，喜其三十年汗漫南北数千里，一片空狂怀抱，日日化雨为醉……鼓吹春声于繁华世界，飘飘微情，节节弄拍，嘲明月以谑乐，卖落花而陪笑，能令后三十年西湖锦绣山水，犹生清响。”这首《渡江云》，即如是之词作。（贺新辉）"
        },
        {
            "title": "新雁过妆楼",
            "content": "风雨不来，深院悄、清事正满东篱。杖藜重到，秋气冉冉吹衣。瘦碧飘萧摇露便，腻黄秀野拂霜枝。忆芳时。翠微唤酒，江雁初飞。湘潭无人吊楚，叹落英自采，谁寄相思。淡泊生涯，聊伴老圃斜晖。寒香应遍故里，想鹤怨山空犹未归。归何晚，问径松不语，只有花知。",
            "comment": ""
        },
        {
            "title": "声声慢",
            "content": "穿花省路，傍竹寻邻，如何故隐都荒。问取堤边，因甚减却垂杨。消磨纵然未尽，满烟波、添了斜阳。空叹息，又翻成无限，杜老凄凉。一舸清风何处，把秦山晋水，分贮诗囊。发已飘飘，休问岁晚空江。松陵试招旧隐，怕白鸥、犹识清狂。渐溯远，望并州、却是故乡。",
            "comment": ""
        },
        {
            "title": "台城路/齐天乐",
            "content": "翠屏缺处添奇观，修眉远浮孤碧。天影微茫，烟痕黯淡，不与千峰同色。凭高望极。向帘幕中间，冷光流入。料得吟僧，数株松下坐苍石。泉源犹是故迹。煮茶曾味古，还记游历。调水符闲，登山屐在，却倚阑干斜日。轻阴易□。看飘忽风云，晦明朝夕。为我飞来，傍江横峭壁。",
            "comment": ""
        },
        {
            "title": "台城路/齐天乐",
            "content": "一窗烟雨不除草。移家静藏深窈。东晋图书，南山杞菊，谁识幽居怀抱。疏阴未扫。叹乔木犹存，易分残照。慷慨悲歌，故人多向近来老。相逢何事欠早。爱吟心共苦，此意难表。野水无鸥，闲门断柳，不满清风一笑。荷衣制了。待寻壑经丘，溯云孤啸。学取渊明，抱琴归去好。",
            "comment": ""
        },
        {
            "title": "渔歌子",
            "content": "□□□□□浮家。篷底光阴鬓未华。停短棹，舣平沙。流水恐是杏坛花。",
            "comment": ""
        },
        {
            "title": "浪淘沙",
            "content": "拂袖入山阿。深隐松萝。掬流洗耳厌尘多。石上一般清意味，不羡渔蓑。日月静中过。俗□消磨。风瓢分付与清波。却笑唐求因底事，无奈诗何。",
            "comment": ""
        },
        {
            "title": "南楼令/唐多令",
            "content": "一片赤城霞。无心恋海涯。远飞来、乔木人家。且向琴书深处隐，终胜似、听琵琶。休近七香车。年华已破瓜。怕依然、刘阮桃花。欲问长生何处好，金鼎内、转丹砂。",
            "comment": ""
        },
        {
            "title": "一萼红",
            "content": "倚阑干。问绿华何事，偷饵九还丹。浣锦溪边，餐霞竹里，翠袖不倚天寒。照芳树、晴光泛晓，护么凤、无处认冰颜。露洗春腴，风摇醉魄，听笛江南。树挂珊瑚冷月，叹玉奴妆褪，仙掾诗悭。谩觅花云，不同梨梦，推篷恍记孤山。步夜雪、前村问酒，几消凝、把做杏花看。得似古桃流水，不到人间。",
            "comment": ""
        },
        {
            "title": "采桑子",
            "content": "西园冷罥秋千索，雨透花颦。雨过花皴。近觉江南无好春。杜郎不恨寻芳晚，梦里行云。陌上行尘。最是多愁老得人。",
            "comment": ""
        },
        {
            "title": "徵招",
            "content": "秋风吹碎江南树，石床自听流水。别鹤不归来，引悲风千里。馀音犹在耳。有谁识、醉翁深意。去国情怀，草枯沙远，尚鸣山鬼。客里。可消忧，人间世、寥寥几年无此。杏老古坛荒，把凄凉空指。心尘聊更洗。傍何处、竹边松底。共良夜，白月纷纷，领一天清气。",
            "comment": ""
        },
        {
            "title": "南楼令/唐多令",
            "content": "风雨怯殊乡。梧桐又小窗。甚秋声、今夜偏长。忆著旧时歌舞地，谁得似、牧之狂。茉莉拥钗梁。云窝一枕香。醉瞢腾、多少思量。明月半床人睡觉，听说道、夜深凉。",
            "comment": ""
        },
        {
            "title": "临江仙",
            "content": "忆得沈香歌断後，深宫客梦迢遥。研池残墨溅花妖。青山人独自，早不侣渔樵。石壁苍寒巾尚挂，松风顶上飘飘。神仙那肯混尘嚣。诗魂元在此，空向水中招。",
            "comment": ""
        },
        {
            "title": "珍珠令",
            "content": "桃花扇底歌声杳。愁多少。便觉道花阴闲了。因甚不归来，甚归来不早。满院飞花休要扫。待留与、薄情知道。怕一似飞花，和春都老。",
            "comment": ""
        },
        {
            "title": "数花风/凤凰阁",
            "content": "好游人老，秋鬓芦花共色。征衣犹恋去年客。古道依然黄叶。谁家萧瑟。自笑我、如何是得。酒楼仍在，流落天涯醉白。孤城寒树美人隔。烟水此程应远，须寻梅驿。又渐数、花风第一。",
            "comment": ""
        },
        {
            "title": "法曲献仙音",
            "content": "云隐山晖，树分溪影，未放妆台帘卷。篝密笼香，镜圆窥粉，花深自然寒浅。正人在、银屏底，琵琶半遮面。语声软。且休弹、玉关愁怨。怕唤起西湖，那时春感。杨柳古湾头，记小怜、隔水曾见。听到无声，谩赢得、情绪难翦。把一襟心事，散入落梅千点。",
            "comment": ""
        },
        {
            "title": "声声慢",
            "content": "荷衣消翠，蕙带馀香，灯前共语生平。苦竹黄芦，都是梦里游情。西湖几番夜雨，怕如今、冷却鸥盟。倩寄远，见故人说道，杜老飘零。难挽清风飞佩，有相思都在，断柳长汀。此别何如，一笑写入瑶琴。天空水云变色，任愔愔、山鬼愁听。兴未已，更何妨、弹到广陵。",
            "comment": ""
        },
        {
            "title": "一翦梅",
            "content": "闷蕊惊寒减艳痕。蜂也消魂。蝶也消魂。醉归无月傍黄昏。知是花村。知是前村。留得闲枝叶半存。好似桃根。不似桃根。小楼昨夜声浑。春到三分。秋到三分。",
            "comment": ""
        },
        {
            "title": "木兰花慢",
            "content": "采芳洲薜荔，流水外、白鸥前。度万壑千岩，晴岚暖翠，心目娟娟。山川。自今自古，怕依然。认得米家船。明月闲延夜语，落花静拥春眠。吟边。象笔蛮笺。清绝处、小留连。正寂寂江潭，树犹如此，那更啼鹃。居廛。闭门隐几，好林泉。都在卧游边。记得当时旧事，误人却是桃源。",
            "comment": ""
        },
        {
            "title": "台城路/齐天乐",
            "content": "扁舟忽过芦花浦。闲情便随鸥去。水国吹箫，虹桥问月，西子如今何许。危栏谩抚。正独立苍茫，半空飞露。倒影虚明，洞庭波映广寒府。鱼龙吹浪自舞。渺然凌万顷，如听风雨。夜气浮山，晴晖荡日，一色无寻秋处。惊凫自语。尚记得当时，故人来否。胜景平分，此心游太古。",
            "comment": ""
        },
        {
            "title": "解连环 孤雁",
            "content": "楚江空晚。怅离群万里，恍然惊散。自顾影、欲下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。谁怜旅愁荏苒。谩长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。",
            "comment": "【注释】《解连环·孤雁》是一篇著名的咏物词。它构思巧妙，体物较为细腻。在写其外相的同时，又寄寓了深微的含意。这首词可以透视出张炎词深厚的艺术功力。“楚江空晚。怅离群万里，恍然惊散。”以困顿惆怅的情怀起笔 ，伴孤雁一起飞来。用孤雁写自身。楚江，指湖南地方。衡阳有回雁峰 ，又雁多经潇湘。潇湘、衡阳皆楚地。“孤”字 ，点出只雁离群万里。这三句写出了孤雁之遭际，使人意识到了作者心绪之凄惨。南宋末年，国势垂危，生于此时的词人，对于时局自己深感无能为力 ，不胜忧愤，只好借物抒怀。以寄托一腔幽怨。“自顾影、欲下寒塘，正沙净草枯，水平天远。”顾影，表示有深自珍惜。在惊魂未定之际，目光所到之处，只是枯草平沙，一片寂寥。来亦孤单，去也孤单，只好徘徊顾影，使人进一步体味它的孤独。“写不成书”，古人常以雁为传书使者。群雁飞行，常成一字排开，但这只孤雁却只能单飞，所以说“只寄得、相思一点”。激起人们多少相思之苦与家国之苦，已无从分辨。“料因循误了，残毡拥雪，故人心眼。”这是为雁立传，可以看到作者思想轮廓。表面上是说孤雁误了寄书，和苏武托雁寄书的心事。“残毡拥雪”，用苏武“武卧啮雪 ，与旃（毡）毛并咽之，数日不死”事表达心声。因“离群万里”，因而“谁怜旅愁荏苒”。“荏苒”表达迁延的意思。有谁怜念这与日俱增的孤独的旅愁呢？“谩长门夜悄，锦筝弹怨。”说长门夜悄与锦筝弹怨。典出汉武帝陈皇后罢退长门宫故事。这里提出“长门灯暗”的宫廷，“谩”字，极度渲染孤雁的哀怨。这里讲长门的夜哭，锦筝的清怨，表达作者的思旅的心绪。想念远方伴侣 ，是不是“犹宿芦花。”“也曾念春前，去程应转。”伙伴们春天到来之前，应该回北方去了。“暮雨相呼，怕蓦地、玉关重见”。随即是个飘渺的幸福的设想。玉关春雨，北地黄昏，却是将怎样和旅伴们重见呢？“怕”字含意深微。“未羞他、双燕归来，画帘半卷。”长期的期待与渴望，一旦相见期近，反怕春期之骤至。虽能相见也无愧于寄身画栋珠帘双双紫燕了。张炎词善于咏物。从咏物词的整个方法、风格和寄意来说，一首咏孤雁的《解连环》更有代表性。张炎因此咏孤雁词人称张孤雁。在咏物的方法上，这首《解连环》最为出色。通过对孤雁的描绘，把家国之痛和身世之感尽蕴含在对孤雁这一形象的描绘中。"
        },
        {
            "title": "声声慢",
            "content": "因风整帽，借柳维舟，休登故苑荒台。去岁何年，游处半入苍苔。白鸥旧盟未冷，但寒沙、空与愁堆。谩叹息，问西门洒泪，不忍徘徊。眼底江山犹在，把冰弦弹断，苦忆颜回。一点归心，分付布袜青鞋。相寻已期到老，那知人、如此情怀。怅望久，海棠开、依旧燕来。",
            "comment": ""
        },
        {
            "title": "长亭怨/长亭怨慢 旧居有感",
            "content": "望花外、小桥流水，门巷愔愔，玉箫声绝。鹤去台空，佩环何处弄明月。十年前事，愁千折、心情顿别。露粉风香谁为主，都成消歇。凄咽。晓窗分袂处，同把带鸳亲结。江空岁晚，便忘了、尊前曾说。恨西风不庇寒蝉，便扫尽、一林残叶。谢杨柳多情，还有绿阴时节。",
            "comment": "【注释】本词暗含着张炎一生中最悲惨的一段遭遇。张炎出身贵族世家，其六世祖为南宋初年大将张俊。祖父张濡 ，为独松关守将时 ，部将误杀元史激怒元主 ，1276 年3 月 ，元兵破临安，张濡被处以“磔杀”，不久又被籍家。（据《元史·廉希贤传》）。从此，张炎遭遇灭顶之灾，家破国亡。张炎故居在临安，是有名的“南湖”。本词即是其重游故地，回想往昔之词。上片起首两句“望花外、小桥流水”描摹其昔时盛景，但紧接两句“门巷愔愔，玉箫声绝”。词情一变写出此时箫绝门愔的寂寞景象。盛衰对比鲜明。“鹤去台空，佩环何处弄明日？”前句用“鹤去台空”的典故补充上文，后句又化用杜甫咏明妃诗“环佩空归月夜魂”诗句表达对自己的爱妻的深沉浩叹。“十年前事、愁千折，心情顿别”。写故居被籍没已有十年，而今重游故地仍愁肠千结，心情起伏。“露粉风香谁为主？都成消歇”，既写昔日之花，也借喻如花之人，如今已全都玉殒香消。上片以回忆故居为主，但句句抒发追忆往昔之情。下片由回忆过去引到当前 。“凄咽。晓窗分诀处，同把带鸳亲结。”描写与爱妻的生死诀别。“江空岸晚，便忘了、尊前曾说。”昔情昔人直到十年后的“江空岸晚”的今天，仍未能忘。“便忘了”一语实为反说 。“恨西风不庇寒蝉，便扫尽一林残叶。”借比兴手法，写元朝统治者屠杀汉人的酷烈，使人顿生恻隐之心 。此为此词的高潮之句。“谢杨柳多情，还有绿阴时节”。末两句说出江边故居的杨柳，随风起舞，依依不舍 。依者由此想到杨柳还有逢春到夏，重绿成荫的季节，而浪迹离散的游子，却再也没有盛和重聚的机会，因而只能无可奈何了。全词怀人感旧 ，情真意切，而表达又极为巧妙，词风婉转缠绵，而比兴的手法也使其更显其幽婉之情。本词是张炎描写旧居中的几首词中的一首，但本词以景叙事，以景抒情，清空之中见婉约蕴藉。因而邓廷桢说其词“返虚入浑，不啻嚼蕊吹香”。（《双砚斋随笔》）。读过此词，对张炎的身世会有进一步的了解。"
        },
        {
            "title": "夜飞鹊/夜飞鹊慢",
            "content": "林霏散浮暝，河汉空云，都缘水国秋清。绿房一夜迎向晓，海影飞落寒冰。蓬莱在何处，但危峰缥缈，玉籁无声。文箫素约，料相逢、依旧花阴。登眺尚馀佳兴，零露下衣襟，欲醉还醒。明月明年此夜，颉颃万里，同此阴晴。霓裳梦断，到如今、不许人听。正婆娑桂底，谁家弄笛，风起潮生。",
            "comment": ""
        },
        {
            "title": "虞美人",
            "content": "黄金谁解教歌舞。留得当时谱。断情残意落人间。汉上行云迷却、旧巫山。妆楼何处寻樊素。空误周郎顾。一帘秋雨翦灯看。无限羁愁分付、玉箫寒。",
            "comment": ""
        },
        {
            "title": "清平乐",
            "content": "暗香千树。结屋中间住。明月一方流水护。梦入梨云深处。清冰隔断尘埃。无人踏碎苍苔。一似逋仙归後，吟诗不下山来。",
            "comment": ""
        },
        {
            "title": "烛影摇红",
            "content": "舟舣鸥波，访邻寻里愁都散。老来犹似柳风流，先露看花眼。闲把花枝试拣。笑盈盈，和香待翦。也应回首，紫曲门荒，当年游惯。箫鼓黄昏，动人心处情无限。锦街不甚月明多，早已骄尘满。才过风柔夜暖。渐迤逦、芳程递趱。向西湖去，那里人家，依然莺燕。",
            "comment": ""
        },
        {
            "title": "蝶恋花",
            "content": "秦地瓜分候已故。不学渊明，种秫辞归去。薄有田园还种取。养成碧玉甘如许。卜隐青门真得趣。蕙帐空闲，鹤怨来何暮。莫说蜗名催及戍。长安城下锄烟雨。",
            "comment": ""
        },
        {
            "title": "渡江云",
            "content": "锦香缭绕地，深灯挂壁，帘影浪花斜。酒船归去後，转首河桥，那处认纹纱。重盟镜约，还记得、前度秦嘉。惟只有、叶题堪寄，流不到天涯。惊嗟。十年心事，几曲阑干，想萧娘声价。闲过了、黄昏时候，疏柳啼鸦。浦潮夜涌平沙白，问断鸿、知落谁家。书又远，空江片月芦花。",
            "comment": ""
        },
        {
            "title": "南浦 春水",
            "content": "波暖绿粼粼，燕飞来，好是苏堤才晓。鱼没浪痕圆，流红去，翻笑东风难扫。荒桥断浦，柳阴撑出扁舟校回首池塘青欲遍，绝似梦中芳草。和云流出空山，甚年年净洗，花香不了？新绿乍生时，孤村路，犹忆那回曾到。馀情渺渺，茂林觞咏如今悄。前度刘郎归去后，溪上碧桃多少。",
            "comment": "【注释】这是一首写春游水滨的咏物词 。词风较为典雅，文辞较华丽，写春水时不粘不脱，使其活灵活现。词人对春水观察得细致入微，下笔极工，略加典故点题，故被人称之为“绝唱千古”。全词首以咏西湖湖水起笔。“波暖绿粼粼”，点出了“春水”题目。湖光粼粼，绿波荡漾，弥漫着春的气息 ，透出了春日温煦之意 ，写春水溶泄之状。“燕飞来，好是苏堤才晓 。”写燕归苏堤 。前句写“春”字，后句暗写湖水（苏堤在西湖）。“鱼没浪痕圆”使人如见鱼儿没入湖水，水波起伏之状。这里写景极妙，用工极细。张炎以“燕飞来”勾引起“鱼没”之句，表意极妙。“ 流红去 ，翻笑东风难扫”实仍扣“春水”二字。表面是说：湖水带走了缤纷狼藉的落花，湖水要嘲笑东风之无法吹净残瓣也。其实还是在形容春光之阑珊与湖水之浩渺。春光骀荡、落红纷披的时候，西子湖里，游舟如织，断绝不通的水滨中，和荒僻的小桥下，也时见有小船从柳阴深处翩翩撑出。词人在这里给西湖春日胜景作了很好的一个素描。第二层“回首池塘青欲遍，绝似梦中芳草。”始咏池水。南朝谢灵运有诗云：“池塘生春草，园柳变鸣禽。”张炎借用旧典，翻出新意。意谓今日池塘长满青草，恰似当年谢氏诗中所表达梦中之意境，这里虚写实景把眼前所见之实境 ，引入梦幻所感之虚境。增填了诗意的朦胧感和美丽的联想。杭城除西湖之外，还多“池塘”，是多水之乡，如涌金池、圣母池、白龟池、金牛池、龙母池等等 。先写过苏堤“湖水”，再写“池水”，亦以补足 ，“春水”之无处不盈也。下一层咏溪水。“流出空山。甚年年净洗，花香不了。”由湖水溯源写溪水，由湖光引出山色。湖光山色，构成了西湖美不胜收的佳景。词人下笔也很雅丽。它并不直接写“溪水”，而是描写溪水周围前后的景物：云和、山空、花香。由此引出溪水，意境很美。“年年”指今年之游已非往年之游，今年之水载流红亦非往年之水流花落。“新绿乍生时”句下转入第四层的感怀旧游上来。张炎等“西湖词友”，曾在西子湖畔结社游赏。但现今却都分散四方。“茂林觞咏”借王羲之千古篇《兰亭集序》中“茂林修竹”，“一觞一咏，亦是以畅叙幽情。”“新绿乍生时，孤村路，犹忆那回曾到”。盛时难再，令人感慨系之矣。“余情渺渺，茂林觞咏如今悄。”令人不禁怀念起旧时相聚于其下的碧桃树了：“前度刘郎归去后，溪上碧桃多少？”目触韶景而伤感，光阴之易逝，是文人骚客常咏之情。张炎是“西湖诗（词）社 ”中的一位著名词人，这首《南浦·春水》词，就是他的成名之作，还因此而获得了一个“张春水”的佳名。临安贵宝生活，是在风花雪月中度过。加之西湖乃独有之胜景。要写西湖之美，要选春季发“桃花水”的当口。在波光潋滟，绿柳飘拂的境况下，自然勾起了词人们多么浓郁的才思和丰富的想象。此词的佳处并不在于寄托什么深刻的情志，而在于它文辞的优美，以及词风的婉丽清雅。"
        },
        {
            "title": "卜算子",
            "content": "雅淡浅深黄，顾影敧秋雨。碧带犹皴笋指痕，不解擎芳醑。休唱古阳关，如把相思铸。却忆铜盘露已乾，愁在倾心处。",
            "comment": ""
        },
        {
            "title": "祝英台近",
            "content": "及春游，卜夜饮，人醉万花醒。转眼年华，白发半垂领。与鸥同一清波，风苹月树，又何事、浮踪不定。静中省。便须门掩柴桑，黄卷伴孤隐。一粟生涯，乐事在瓢饮。爱闲休说山深，有梅花处，更添个、暗香疏影。",
            "comment": ""
        },
        {
            "title": "清波引",
            "content": "江涛如许。更一夜听风听雨。短篷容与。盘礴那堪数。弭节澄江树。不为莼鲈归去。怕教冷落芦花，谁招得旧鸥鹭。寒汀古溆。尽日无人唤渡。此中清楚。寄情在谭麈。难觅真闲处。肯被水云留住。泠然棹入川流，去天尺五。",
            "comment": ""
        },
        {
            "title": "解语花",
            "content": "行歌趁月，唤酒延秋，多买莺莺笑。蕊枝娇小。浑无奈、一掬醉乡怀抱。筹花斗草。几曾放、好春闲了。芳意阑，可惜香心，一夜酸风扫。海上仙山缥缈。问玉环何事，苦无分晓。旧愁空杳。蓝桥路、深掩半庭斜照。馀情暗恼。都缘是、那时年少。惊梦回、懒说相思，毕竟如今老。",
            "comment": ""
        },
        {
            "title": "满庭芳 小春",
            "content": "晴皎霜花，晓熔冰羽，开帘觉道寒轻。误闻啼鸟，生意又园林。闲了凄凉赋笔，便而今、不听秋声。消凝处，一枝借暖，终是未多情。阳和能几许，寻红探粉，也恁忺人。笑邻娃痴小，料理护花铃。却怕惊回睡蝶，恐和他、草梦都醒。还知否，能消几日，风雪灞桥深。",
            "comment": "【注释】1315 年（元红宗廷祐二年），元朝入主南宋故土已住几十年。为了取得汉人士族的支持，决定重开科举。一些汉族青年，欢欣鼓舞。但张炎对此看待很清楚，借题发挥，揭开元朝统治的真实目的。“小春”即“十月小阳春”。因十月天气和暖如春，故名。恰值秋冬过渡之际，江南出现一种“返春”现象。但随即冷气南侵，萧条的冬天会很快来临。“睛皎霜花，晓融冰羽，开帘觉道寒轻”，写天气转暖。人们卷帘开窗，地上一片皎白。旭日东升后，冰霜被阳光扫尽，也带走了丝寒意。以词人饱经风霜的老眼看来，“寒轻”的感觉只是一种骗人的假象而已，因而随即落笔为“误闻啼鸟，生意又园林”。这体现在他所冠的一个“误”字上。这里并非讲大家的感觉有误，而是说这些啼鸟有“误 ”。啼鸟越欢畅，以为春日来临。越发让人感到其无知之极。这里透露出张炎对待元朝重开科举所持的态度。“闲了凄凉赋笔，便而今、懒听秋声。”既然天气暂时回暖，不必再做《秋声赋》，可以躲进一边作短暂的休憩。词情“顿挫”之处，它重新振起作了一点“ 休整 ”。继而“消凝处、一枝借暖，终是未多情。”“消凝”是“消魂凝魄”表明一种感怀的精神状态。园中偶尔开放的一两朵花，不过是一种“借暖”而已，因此词人“未多情”。“阳和能几许？词情发生极大的转折，在此凭空一转。这一句“换头”，笔力警峭空灵，起到了“转接”作用 。“阳和”典出《 史记·秦始皇本纪 》： “时在中春，阳和方起”，这里用它来比拟皇家的恩泽。“阳和能几许”，暗示了元朝廷的“恩泽”只是骗人之举。那辈稚嫩的孩童们是不可能理解的，他们纷纷出动，寻红探粉，也恁炊人。笑邻娃痴小，料理护花铃。”“笑”字，表示他感到可笑，然而，幼童的无知还不足令人担心 。“却怕惊回睡蝶，恐和他、草梦都醒。”使之忧虑的是 ：隐居蛰伏着的“遗民”可千万不能去上当呀。“还知否，能消几日，风雪灞桥深？”这是词人发出的警告。足以提起人们的警惕和深思。小春之后又将是北风猛吹、灞桥雪深的恶劣天气了。“阳和”和“春意”又能何处寻呢！这是一篇描写“小春”时序风光的一首咏物佳作。“小春”天气，冷暖不定。在写景方面，如太阳的融冰化霜，小鸟之啼鸣，孩童寻幽探胜，以及将醒睡蝶之神态，极为传神。作者在咏其物的同时，又给出了其生动的形象。借气候之多变，喻指政治气候之变化无端。以写物之话语实言其志也。"
        },
        {
            "title": "台城路/齐天乐",
            "content": "云多不记山深浅，人行半天岩壑。旷野飞声，虚空倒影，松挂危峰疑落。流泉喷薄。自窈窕寻源，引瓢孤酌。倦倚高寒，少年游事老方觉。幽寻闲院邃阁。树凉僧坐夏，翻笑行乐。近竹惊秋，穿萝误晚，都把尘缘消却。东林似昨。待学取当年，晋人曾约。童子何知，故山空放鹤。",
            "comment": ""
        },
        {
            "title": "渔歌子",
            "content": "□□□□□求鱼。钓不得鱼还自如。尘事远，世人疏。何须更写绝交书。",
            "comment": ""
        },
        {
            "title": "摸鱼子",
            "content": "溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。休凝伫。鼓枻渔歌在否。沧浪浑是烟雨。黄河路接银河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。",
            "comment": ""
        },
        {
            "title": "渔歌子",
            "content": "□□□□□孤村。路隔尘寰水到门。斜照散，远云昏。白鹭飞来老树根。",
            "comment": ""
        },
        {
            "title": "瑶台聚八仙/新雁过妆楼",
            "content": "楚竹闲挑。千日酒、乐意稍稍渔樵。那回轻散，飞梦便觉迢遥。似隔芙蓉无路到，如何共此可怜宵。旧愁消。故人念我，来问寂寥。登临试开笑口，看垂垂短发，破帽休飘。款语微吟，清气顿扫花妖。明朝柳岸醉醒，又知在烟波第几桥。怀人处，任满身风露，踏月吹箫。",
            "comment": ""
        },
        {
            "title": "甘州/八声甘州",
            "content": "听江湖、夜雨十年灯，孤影尚中州。对荒凉茂苑，吟情渺渺，心事悠悠。见说寒梅犹在，无处认西楼。招取楼边月，同载扁舟。明日琴书何处，正风前堕叶，草外闲鸥。甚消磨不尽，惟有古今愁。总休问、西湖南浦，渐春来、烟水入天流。清游好，醉招黄鹤，一啸清秋。",
            "comment": ""
        },
        {
            "title": "风入松",
            "content": "危楼古镜影犹寒。倒景忽相看。桃花不识东西晋，想如今、也梦邯郸。缥缈神仙海上，飘零图画人间。宝光丹气共回环。水弱小舟闲。秋风难老三珠树，尚依依、脆管清弹。说与霓裳莫舞，银桥不到深山。",
            "comment": ""
        },
        {
            "title": "风入松",
            "content": "满头风雪昔同游。同载月明舟。回来又续西湖梦，绕江南、那处无愁。赢得如今老大，依然只是漂流。故人翦烛对花讴。不记此身浮。征衣冷落荷衣暖，径虽荒、也合归休。明□□□烟水，相思却在并州。",
            "comment": ""
        },
        {
            "title": "祝英台近",
            "content": "水痕深，花信足，寂寞汉南树。转首青阴，芳事顿如许。不知多少消魂，夜来风雨。犹梦到、断红流处。最无据。长年息影空山，愁入庾郎句。玉老田荒，心事已迟暮。几回听得啼鹃，不如归去。终不似、旧时鹦鹉。",
            "comment": ""
        },
        {
            "title": "一萼红",
            "content": "制荷衣。傍山窗卜隐，雅志可闲时。款竹门深，移花槛小，动人芳意菲菲。怕冷落、苹洲夜月，想时将、渔笛静中吹。尘外柴桑，灯前儿女，笑语忘归。分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。",
            "comment": ""
        },
        {
            "title": "声声慢",
            "content": "晴光转树，晓气分岚，何人野渡横舟。断柳枯蝉，凉意正满西州。匆匆载花载酒，便无情、也自风流。芳昼短，奈不堪深夜，秉烛来游。谁识山中朝暮，向白云一笑，今古无愁。散发吟商，此兴万里悠悠。清狂未应似我，倚高寒、隔水呼鸥。须待月，冼多清、都付与秋。",
            "comment": ""
        },
        {
            "title": "南楼令/唐多令",
            "content": "湖上景消磨。飘零有梦过。问堤边、春事如何。可是而今张绪老，见说道、柳无多。客里醉时歌。寻思安乐窝。买扁舟、重缉渔蓑。欲趁桃花流水去，又却怕、有风波。",
            "comment": ""
        },
        {
            "title": "踏莎行",
            "content": "柳未三眠，风才一讯。催人步屧吹笙径。可曾中酒似当时，如今却是看花病。老愿春迟，愁嫌昼静。秋千院落寒犹剩。卷帘休问海棠开，相传燕子归来近。",
            "comment": ""
        },
        {
            "title": "青玉案",
            "content": "万红梅里幽深处。甚杖履、来何暮。草带湘香穿水树。尘留不住。云留却住。壶内藏今古。独清懒入终南去。有忙事、修花谱。骑省不须重作赋。园中成趣。琴中得趣。酒醒听风雨。",
            "comment": ""
        },
        {
            "title": "清平乐",
            "content": "□花一叶。比似前时别。烟水茫茫无处说。冷却西湖□月。贞芳只合深山。红尘了不相关。留得许多清影，幽香不到人间。",
            "comment": ""
        },
        {
            "title": "浪淘沙",
            "content": "香雾湿云环。蕊佩珊珊。酒醒微步晚波寒。金鼎尚存丹已化，雪冷虚坛。游冶未知还。鹤怨空山。潇湘无梦绕丛兰。碧海茫茫归不去，却在人间。",
            "comment": ""
        },
        {
            "title": "台城路/齐天乐",
            "content": "当年不信江湖老，如今岁华惊晚。路改家迷，花空阴落，谁识重来刘阮。殊乡顿远。甚犹带羁怀，雁凄蛩怨。梦里忘归，乱浦烟浪片帆转。闭门休叹故苑。杖藜游冶处，萧艾都遍。雨色云西，晴光水北，一洗悠然心眼。行行渐懒。快料理幽寻，酒瓢诗卷。赖有湖边，旧时鸥数点。",
            "comment": ""
        },
        {
            "title": "清平乐",
            "content": "黑云飞起。夜月啼湘鬼。魂返灵根无二纸。千古不随流水。香心淡染清华。似花还似非花。要与闲梅相处，孤山山下人家。",
            "comment": ""
        },
        {
            "title": "如梦令",
            "content": "苔径独行清昼。瑟瑟松风如旧。出岫本无心，迟种门前杨柳。回首。回首。篱下白衣来否。",
            "comment": ""
        },
        {
            "title": "意难忘",
            "content": "风月吴娃。柳阴中认得，第二香车。春深妆减艳，波转影流花。莺语滑，透纹纱。有低唱人夸。怕误却，周郎醉眼，倚扇佯遮。底须拍碎红牙。听曲终奏雅，可是堪嗟。无人知此意，明月又谁家。尘滚滚，老年华。付情在琵琶。更叹我，黄芦苦竹，万里天涯。",
            "comment": ""
        },
        {
            "title": "甘州/八声甘州",
            "content": "隔花窥半面，带天香、吹动一天秋。叹行云流水，寒枝夜鹊，杨柳湾头。浪打石城风急，难系莫愁舟。未了笙歌梦，倚棹西州。重省寻春乐事，奈如今老去，鬓改花羞。指斜阳巷陌，都是旧曾游。凭寄与、采芳俦侣，且不须、容易说风流。争得似、桃根桃叶，明月妆楼。",
            "comment": ""
        },
        {
            "title": "木兰花慢",
            "content": "锦街穿戏鼓，听铁马、响春冰。甚舞绣歌云，欢情未足，早已收灯。从今便须胜赏，步青青、野色一枝藤。落魄花间酒侣，温存竹里吟朋。休憎。短发鬅鬙。游兴懒、我何曾。任蹴踏芳尘，寻蕉覆鹿，自笑无能。清狂尚如旧否，倚东风、啸咏古兰陵。十里梅花霁雪，水边楼观先登。",
            "comment": ""
        },
        {
            "title": "风入松",
            "content": "松风掩昼隐深清。流水自泠泠。一从柯烂归来後，爱弦声。不爱枰声。颇笑山中散木，翻怜爨下劳薪。透云远响正丁丁。孤凤划然鸣。疑行岭上千秋雪，语高寒、相应何人。回首更无寻处，一江风雨潮生。",
            "comment": ""
        },
        {
            "title": "霜叶飞",
            "content": "故园空杳。霜风劲、南塘吹断瑶草。已无清气碍云山，奈此时怀抱。尚记得、修门赋晓。杜陵花竹归来早。傍雅亭幽榭，惯款语英游，好怀无限欢笑。不见换羽移商，杏梁尘远，可怜都付残照。坐中泣下最谁多，叹赏音人少。怅一夜、梅花顿老。今年因甚无诗到。待唤起清魂□，说与凄凉，定应愁了。",
            "comment": ""
        },
        {
            "title": "疏影",
            "content": "雪空四野，照归心万里，千峰独立。身与天游，一洗襟怀，海镜倒涌秋白。相逢懒问盈亏事，但脉脉、此情无极。是几番、飞盖追随，桂底露衣香湿。闲款楼台夜色。料水光未许，人世先得。影里分明，认得山河，一笑乱山横碧。乾坤许大须容我，浑忘了、醉乡犹客。待倩谁、招下清风，共结岁寒三益。",
            "comment": ""
        },
        {
            "title": "腰带水",
            "content": "犀绕鱼悬事已非，水光犹自溼云衣。山中几日浑无雨，一夜溪痕又减围。",
            "comment": ""
        },
        {
            "title": "长亭怨/长亭怨慢",
            "content": "笑海上、白鸥盟冷。飞过前滩，又顾秋影。似我知鱼，乱蒲流水动清饮。岁华空老，犹一缕、柔丝恋顶。慵忆鸳行，想应是、朝回花径。人静。怅离群日暮，都把野情消尽。山中旧隐。料独树、尚悬苍暝。引残梦、直上青天，又何处、溪风吹醒。定莫负、归舟同载，烟波千顷。",
            "comment": ""
        },
        {
            "title": "浪淘沙",
            "content": "玉立水云乡。尔我相忘。披离寒羽庇风霜。不趁白鸥游海上，静看鱼忙。应笑我凄凉。客路何长。犹将孤影侣斜阳。花底鵷行无认处，却对秋塘。",
            "comment": ""
        },
        {
            "title": "湘月/念奴娇",
            "content": "随风万里。已无心出岫，浮游天地。为问山中何所有，此意不堪持寄。淡薄相依，行藏自适，一片松阴外。石根苍润，飘飘元是清气。长伴暗谷泉生，晴光潋滟，湿影摇花碎。浊浊波涛江汉里，忽见清流如此。枝上瓢空，鸥前沙净，欲洗幽人耳。白苹洲上，浩歌一棹春水。",
            "comment": ""
        },
        {
            "title": "木兰花慢",
            "content": "二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。黏壁蜗涎几许，清风只在樵渔。",
            "comment": ""
        },
        {
            "title": "祝英台近",
            "content": "路重寻，门半掩、苔老旧时树。采药云深，童子更无语。怪他流水迢迢，湖天日暮，想只在、芦花多处。谩延伫。姓名题上芭蕉，凉夜未风雨。赋了秋声，还赋断肠句。几回独立长桥，扁舟欲唤，待招取、白鹤归去。",
            "comment": ""
        },
        {
            "title": "法曲献仙音",
            "content": "梅失黄昏，雁惊白昼，脉脉斜飞云表。絮不生萍，水疑浮玉，此景正宜舒啸。记夜悄、曾乘兴，何必见安道。系船好。想前村、未知甚处。吟思苦，谁游灞桥路杳。清饮一瓢寒，又何妨、分傍茶灶。野屋萧萧，任楼中、低唱人笑。渐东风解冻，怕有桃花流到。",
            "comment": ""
        },
        {
            "title": "木兰花慢",
            "content": "幽栖身懒动，邃庭悄、日偏长。甚不隐山林，不喧车马，不断生香。澄心淡然止水，笑东风、引得落花忙。慵对鱼翻暗藻，闲留莺管垂杨。徜徉。净几明窗。穿窈窕、染芬芳。看白鹤无声，苍云息影，物外行藏。桃源去尘更远，问当年、何事识渔郎。争似重门昼掩，自看生意池塘。",
            "comment": ""
        },
        {
            "title": "甘州/八声甘州",
            "content": "看涓涓、两水自东西，中有百花庄。步交枝径里，帘分昼影，窗聚春香。依约谁教鹦鹉，列屋带垂杨。方喜闲居好，翻为诗忙。多少周情柳思，向一丘一壑，留恋年光。又何心逐鹿，蕉梦正钱塘。且休将扇尘轻障，万山深、不是旧河阳。无人识，牡丹开处，重见韩湘。",
            "comment": ""
        },
        {
            "title": "南乡子",
            "content": "野色一桥分。活水流云直到门。落叶堆篱从不扫，开尊。醉里教儿诵楚文。隔断马蹄痕。商鼎熏花独自闻。吟思更添清绝处，黄昏。月白枝寒雪满村。",
            "comment": ""
        },
        {
            "title": "柳梢青",
            "content": "一夜凝寒，忽成琼树，换却繁华。因甚春深，片红不到，绿水人家。眼惊白昼天涯。空望断、尘香钿车。独立回风，东阑惆怅，莫是梨花。",
            "comment": ""
        },
        {
            "title": "南楼令/唐多令",
            "content": "天净雨初晴。秋清人更清。满吟窗、柳思周情。一片香来松桂下，长听得，读书声。闲处卷黄庭。年年两鬓青。佩芳兰、不系尘缨。傍取溪边端正月，对玉兔、话长生。",
            "comment": ""
        },
        {
            "title": "疏影",
            "content": "黄昏片月。似碎阴满地，还更清绝。枝北枝南，疑有疑无，几度背灯难折。依稀倩女离魂处，缓步出、前村时节。看夜深、竹外横斜，应妒过云明灭。窥镜蛾眉淡抹。为容不在貌，独抱孤洁。莫是花光，描取春痕，不怕丽谯吹彻。还惊海上然犀去，照水底、珊瑚如活。做弄得、酒醒天寒，空对一庭香雪。",
            "comment": "【注释】梅、兰、竹、菊，古人称之为“四君子”。其中梅以纤尘不染，高洁雅致为世人所称。古人说：梅以韵胜 ，以格高，即说于此。古今诗词诸家咏梅者众，而张炎的这首咏梅词立意深远，其超脱了梅的形质本体，专咏梅影，其意似在韵格之外。上片首先，“黄昏片月”，写梅而先言片月，继承古人咏梅传统，即咏梅影必先写月，以月来衬托梅影，为梅影的出现准备了条件。接下来，词人精雕细刻，为月下梅影传神写照。词人从七个方面刻画梅影，这里姑且称为“梅影七笔”。曰：“清绝影”，“疑似影” ，“缥缈影 ”，“竹外影 ”，“淡洁影”， “贞固影”，“玲珑影”。七笔连环，唯妙唯肖。初笔“似碎阴满地，还更清绝”，写“清绝影”。词人先以“碎阴”比喻梅影，进而又用“还更清绝”，以“清绝”形容梅影纤尘不染，绝顶高洁的品格。一个“清”字，道出梅的出凡脱裕。以前的诗词名家都曾咏梅，曰：“雪魄冰魂”，“冰肌玉骨”，而这里一个“清”字更是比“雪”、“冰”、“玉”高出一筹，且是“清”至于“绝”，更是使人产生更多驰骋想象的余地。次笔以“枝北”三句写“疑似影”。梅影既至清绝，使词顿生爱意，欲得而甘之，因而枝南枝北，环绕寻觅，及至“背灯”折取，却又不可捉摸。“背灯”是指离开灯光 。作者用“几度 ”，“疑有疑无” ，“ 背灯难折”，了了几笔 ，勾画出词人对梅影的挚爱，及至到了难舍难分，迷离悄恍的境界，确实为神来之笔。第三笔 ，“依稀倩女”几句，写“缥纱影 ”。“倩女离魂”出自唐代陈玄祐的小说《离魂词》，言衡州张镒之女倩娘与表兄王宙相恋，但因镒将女另配他人，使王宙含恨离去。倩娘与王宙感情至深，闻王宙离去 ，神魂离壳于夜间追到王宙船上，随其入蜀。倩娘也因而从此卧床不起。及至五年后，两人回倩娘家，房内卧病的倩娘闻声相迎，两女遂合为一体。从此两人才得到圆满的结局。词人在此以倩女比梅，而又以其“魂”比梅影，魂从倩女出，影从梅中来，其比喻之巧妙，令人叹服。一个“魂”字使梅影的轻盈缥缈脱然而出。“缓步”两句更使这首词描述的梅影活化，使人神往。第四笔，“看夜深、竹外横斜，应妒过云明天”写了“竹外影”。“竹外”出自苏轼《和秦太虚梅花》有“竹外一枝斜更好”的诗句，“横斜”出自林逋咏梅名句“疏影横斜水清浅”。词句以“横斜”来指梅影，短短几句以忽明忽暗的云彩，以岁寒三友的竹衬托出梅影的美好，衬托梅的高洁。第五笔，词的下片，以“窥镜蛾眉”三句写“淡洁影”，词人不再写月下之梅，竹外之梅，而写镜中之梅 。在词人眼里，镜中更显梅的清绝圣洁。深夜，皎洁的月光把梅影映照在屋内镜面上。一个“窥”字，立刻使人一种美人临窗，飘然欲入的美感。一个“淡”字又给人美自天然雕刻的感觉。“为容不在貌”化用杜荀鹤《春宫怨》“承恩不在貌，教妾若为容”句意。但词人又翻陈出新加上了“独抱孤洁”一句，柳貌而扬神，道出梅影的洁身自好，独抱孤洁的追求。这句话是全词的主旨所在，词人不平的遭遇，内心的愤懑，对美的追求，种种复杂的内心世界，都深深地隐含在其中，使人回味。第六笔，“莫是花光”三句，写“贞固影”。花光即僧仲仁，宋代蘅州花光山长老，与苏轼、黄庭坚同时 ，黄曾诗言 “雅闻花光能画梅，更乞一枝洗烦恼”，可见其画笔之神。“莫是花光”以疑问的语气表达出肯定的语气。这娟娟的梅影，难道是花光和尚笔下所描取的一痕春色吗？“丽谯”指城门上的城楼。“不怕丽谯吹彻”，写出梅超俗脱凡，贞而不堕，孤洁长存，即使城楼号角吹响也无所畏惧。梅的傲风霜笑雪雨，其铁骨幽香，不知激励了多少仁人志士。词人在此的含意，熟悉张炎的读者都会不言自明。第七笔 ，“还惊海上 ”三句是 “写玲珑影”。“燃犀”出自《晋书·温峤传》，用晋温峤在采石机燃犀牛角照水底灵怪的故事。依者极具渲染地描写海底的珊瑚，言其玲珑晶莹，活灵活现。其实用意在以尽珊瑚之美，目的在于表现梅影形象之美。全词以那么多的篇幅，七笔连环，描写梅影。把“影”写活，呼之欲出。然而词的末句 ，笔锋一转，原来是酒醒天空，空对一庭香雪，使读者从那迷离神往的境界出脱醒悟 ：原来一切美好的境界 ，却因为“酒”在做怪，醉眼看世界，似梦似幻还似真！“酒醒”还有一个典故：隋时赵师雄迁罗浮，日暮于林间酒肆旁 ，见一美人淡装素服出迎，与语，芳香袭人。因与扣酒家共饮。雄醉寝，及至酒醒，始知身在梅花树下，美人已去，雄惆怅不已，才知是遇上了梅花神。（见《龙城录》全词用典颇多，而此故事最是贴切。倩女离魂不就是这样的梅花神吗？怎样才能写好“梅影”，这首词给了我们太多的启示。"
        },
        {
            "title": "南乡子",
            "content": "爱此碧相依。卜筑西园隐逸时。三径成阴门可款，幽栖。苍雪纷纷冷不飞。青眼旧心知。瘦节终看岁晚期。人在清风来往处，吟诗。更好梅花著一枝。",
            "comment": ""
        },
        {
            "title": "斗婵娟/霜叶飞",
            "content": "旧家池沼。寻芳处、从教飞燕频绕。一湾柳护水房春，看镜鸾窥晓。晕宿酒、双蛾淡扫。罗襦飘带腰围小。尽醉方归去，又暗约明朝斗草。谁解先到。心绪乱若晴丝，那回游处，坠红争恋残照。近来心事渐无多，尚被莺声恼。便白发、如今纵少。情怀不似前时好。谩伫立、东风外，愁极还醒，背花一笑。",
            "comment": ""
        },
        {
            "title": "暗香",
            "content": "羽音辽邈。怪四檐昼悄，近来无鹊。木叶吹寒，极目凝思倚江阁。不信相如便老，犹未减、当时游乐。但趁他、斗草筹花，终是带离索。忆昨。更情恶。谩认著梅花，是君还错。石床冷落。闲扫松阴与谁酌。一自飘零去远，几误了、灯前深约。纵到此、归未得，几曾忘却。",
            "comment": ""
        },
        {
            "title": "壶中天/念奴娇",
            "content": "苔根抱古，透阳春、挺挺林间英物。隔水笛声那得到，斜日空明绝壁。半树篱边，一枝竹外，冷艳凌苍雪。淡然相对，万花无此清杰。还念庾岭幽情，江南聊折，赠行人应发。寂寂西窗闲弄影，深夜寒灯明灭。且浸芳壶，休簪短帽，照见萧萧发。几时归去，朗吟湖上香月。",
            "comment": ""
        },
        {
            "title": "临江仙",
            "content": "翦翦春水出万壑，和春带出芳丛。谁分弱水洗尘红。低回金叵罗，约略玉玲珑。昨夜洞庭云一片，朗吟飞过天风。戏将瑶草散虚空。灵根何处觅，只在此山中。",
            "comment": ""
        },
        {
            "title": "湘月/念奴娇",
            "content": "行行且止。把乾坤收入，篷窗深里。星散白鸥三四点，数笔横塘秋意。岸觜冲波，篱根受叶，野径通村市。疏风迎面，湿衣原是空翠。堪叹敲雪门荒，争棋墅冷。苦竹鸣山鬼。纵使如今犹有晋，无复清游如此。落日黄沙，远天云淡，弄影芦花外。几时归去，翦取一半烟水。",
            "comment": "【注释】原序:余载书往来山阴道中，每以事夺，不能尽兴 。戊子冬晚，与徐平野、王中仙曳舟溪上。天空水寒，古意萧飒。中仙有词雅丽 ；平野作《晋雪图 》，亦清逸可观。余述此调，盖白石《念奴娇》鬲指声也。在小序中，作者交待写词的背景。作者与友二人：词人王中仙（王沂孙）、画家徐平野泛舟江，饱览山阴道中影色。山川美景、自相映照使人应接不暇，使人大发雅兴。于是王沂孙赋词一首，徐平野挥毫画成《晋雪图》，作者写就本词。在本词中作者句句写景，亦句句写画，描述中迷人的山阴景色，并抒发了爱国情怀。上片句句写景：一叶小舟，在萧瑟的溪上划行。船行缓慢，行行止止，像是要把这天地乾坤的美景尽收于篷窗之内。船中三人都陶醉在这天空水寒的冬风光之中。星星点点几只白鸡，在水面上徘徊，像是一位丹青妙笔疏工几笔画出的水乡苇塘秋意图。远处的江岸上，江涛拍岸激起几波水纹，篱笆树下堆积着枯落的树叶，一条荒僻的小路正好通向集市。此时微风拂面，卷起的水气沾湿了三人的衣服。上片写景、了了几笔，如同作画高手，活画一幅冬际图。下片，首先引用两处典故：“敲雪门荒”指晋人王子猷雪夜访戴安道的故事。据载：“王子猷居山阴，夜大雪 ，眠觉，开室命酌酒，四望皎然。因起徬徨，咏左思《招隐》诗，忽忆戴安道。时戴在剡（今浙江嵊县），即便夜乘小船扰之。经宿方至，造门不前而返 。人问其故，王曰：“吾本乘兴而行，兴尽而返，何必见戴。”（见《世说新语·任诞》。小序所提徐平野作《晋雪图》即源于此。“争棋墅冷”，指谢安与其侄谢玄弃棋争胜的典故。据《晋书·谢安传》载：公元383 年 ，北方的前秦80 万军进攻南方的晋国，双方会战于淝水。淝水之战前夕，谢安与其侄谢玄在建康（今南京）山墅中下围棋，以别墅作赌注。棋艺中谢玄为高 ，今时局未定，谢玄心神不定，终至落败。另外其典故还暗含谢安隐居会稽东山的故事。谢安隐居山中亦有别墅。在此，“敲雪门荒”指谢安会稽之别墅故居，今已门前冷落。“门荒”，“墅冷”廖廖几字显现出世态炎凉，不禁令人大发慨叹。作者联想到时局，“风景不殊，举目有山河之异，”因此发出“纵使如今犹有晋，无复清游如此”的哀叹。最后“落日”几句，以景写情，表达思归之意。落日的余晖把沙滩染成金黄，晴朗的天空飘着几朵微云。透过芦花丛中的空隙，看到这一切景色都倒映水中随着波浪荡漾。作者不禁又发出赞叹，何时能用剪刀把一江烟水美景，剪取一半回去呢！”剪取一半烟水”句用晋索靖的故事：传说索靖在观赏顾恺之的画时，为画倾倒赞叹道：“恨不带并州快剪刀来，剪松江半幅纹练归去。”作者用此典，即赞眼前之景，又叹发人徐平野的《晋雪图》，情景交融，使人叹服。张炎是忧国忧民的词人，湖光山色，山川美景都不会自我麻醉，仍发出忧国之词。因而《四库全书提要》赞道：“炎生于淳病戊申，当宋邦沦覆，年已三十有三 ，犹及见临安全盛之日。故所作往苍凉激楚，即景抒情，备写其身世盛衰之感，非徒以剪红刻翠为工。"
        },
        {
            "title": "水龙吟 白莲",
            "content": "仙人掌上芙蓉，涓涓犹湿金盘露。轻妆照水，纤裳玉立，飘摇似舞。几度消凝，满湖烟月，一汀鸥鹭。记小舟夜悄，波明香远，浑不见、花开处。应是浣纱人妒。褪红衣、被谁轻误。闲情淡雅，冶容清润，凭娇待语。隔浦相逢，偶然倾盖，似传心素。怕湘皋佩解，绿云十里，卷风西去。",
            "comment": "【注释】这是一首以白莲为题的词。此词布局巧妙，章法奇特，匠心独运，可堪与蒋捷同题材的词相比翼了。“仙人掌上芙蓉 ，涓涓犹滴金盘露。轻装照水，纤裳玉立，飘飘似舞。”是对白莲作总体的概括描写。把莲花比作仙人掌上的芙蓉 ，它还滴着金盘的玉露，借用的是汉武帝承露盘事。落笔把莲花的整体精神摄起的，跟着具体勾画：“轻装”、“纤裳”，为形质； “照水”、“玉立”，为姿态 。配似“飘飘似舞”，使莲花的形象突现眼前。“几度销凝，满湖烟月，一汀鸥鹭”随即换了角度，自身落笔。“销凝”意为徘徊凝望。几度排徊在满湖烟月和一汀鸥鹭之中，为的是要领略这诗的环境中那白莲的雅韵。“记小舟夜悄，波明香远，浑不见、花开处。”悄然静夜之中，驾一叶扁舟，在湖上飘摇。淡白的湖光，远送的香气，皆进目鼻之中，那莲花却混在波明月白之中了不可见。这几句莲花被置身于若有若无之间。湖光、烟月、小舟、鸥鹭物光人色皆有。如果能够用丹青画出，当是一幅绝品。“应是浣纱人妒。褪红衣、被谁轻误。”大抵是浣纱人妒忌美丽，换红衣裳，穿一件素白的罗衫，以便消减您那动人的魅力。这里写白莲仍是一片迷离之色，轻轻把题目的“白”字反挑出来。“闲情淡雅，冶姿清润，凭娇待语。”白莲的姿态陡然呈现。“闲情淡雅”一串特写镜头，“淡雅”是写神魂，“清润”是说姿态；“凭娇待语”是拟人化手法，写出它“若讽若惜，如怨如慕”之情态。“隔浦相逢，偶然倾盖，似传心素。”“隔浦”化用白居易的《隔浦莲曲》句：“隔浦爱红莲，昨日看犹在。”“倾盖”借用“倾盖而语”的成语。“心素”即心事。这里又补足了一笔，将上面意思说透。结拍“怕湘皋珮解 ，绿云十里，卷西风去 ”。从眼前荡开，想到未来。“湘皋珮解”是个典故。郑交甫遇见江水女神得赠玉珮。这里的“珮解”是比喻莲花落瓣。“怕湘皋珮解。”讲不久西风吹来，花瓣飘落，如江妃解珮。只剩“绿云十里”在西风中飞卷罢了。整首词，有总写，有分写，有远写，有近写，有正写，有侧写，章法颇可玩味。其中的“小舟夜悄”一段，迷离惝怳；“ 浣纱人妒 ”三句 ，想象幽奇；“凭娇待语”、“似传心素”，则人花合咏，也都显出作者的匠心。长调咏物，要有整体的布局。或总或分，或实或虚，或探或补，手法颇多，规划得好，才能下笔。这首词，总分结合，远近相宜，章法颇为严谨。"
        },
        {
            "title": "台城路/齐天乐",
            "content": "几年槐市槐花冷，天风又还吹起。故箧重寻，闲书再整，犹记灯窗滋味。浑如梦里。见说道如今，早催行李。快买扁舟，第一桥边趁流水。阳关须是醉酒，柳条休要折，争似攀桂。旧有家声，荣看世美，方了平生英气。琼林宴喜。带雪絮归来，满庭春意。事业方新，大鹏九万里。",
            "comment": ""
        },
        {
            "title": "声声慢",
            "content": "山风古道，海国轻车，相逢只在东瀛。淡薄秋光，恰似此日游情。休嗟鬓丝断雪，喜闲身、重渡西泠。又溯远，趁回潮拍岸，断浦扬舲。莫向长亭折柳，正纷纷落叶，同是飘零。旧隐新招。知住第几层云。疏篱尚存晋菊，想依然、认得渊明。待去也，最愁人，犹恋故人。",
            "comment": "【注释】张炎本南宋词人，宋亡后其立志不作元民，不仕新朝，以遗民自居，并以东晋明士陶渊明自比。这首《声声慢》即是“说渊明”的词。四明指现浙江四明山附近的鄞县，作者曾居此一段时间，结交了一些志同道合的朋友。现在为生活所迫，被迫离鄞返杭。本词即是一首描写离情的词。上片，起着五句交待了来四明的源流。“相逢只在东瀛，”“淡泊秋光”道出作者游四明实出于无奈，虽山风古道别有韵味，但羁旅之人何敢言游。固而游情淡泊如深秋的阳光。“休嗟”几句透露在离鄞返杭之际复杂难言的心情。高兴的是重返久别的故乡，悲的是“鬓丝断雪”年已近迟暮之时。“休嗟”表明作者此时的心情欲言又止，难已言尽。“又溯远”几句写作者终于可以乘舟归杭的过程。词的上片描述离别之情，先回忆了以往的四明之游，其后又悬揣他即将开始的返杭之行。词的下片写返乡之情也与此同法。先描写了眼前的别离，接着又描写了返杭后的情景。章法整饰，结构匀称。下片“莫向”几句写离别之情。折柳送别本是古时习俗，然而作者却劝朋友不要折柳，为什么呢？原来作者推已知柳，由柳又反给自己，同病相怜，看那深秋的杨柳落叶纷披，怎堪再折，让我们怎能忍心去折与我辈有相同飘零身世的杨柳呢？“旧隐”二句语言中软中带刺，指斥那些原先隐迹山林，而后又不甘寂寞为元所聘飞黄腾达的人物。“ 旧隐 ”士实际是“假隐士”。“疏篱”三句抒发自己的志向，想来只有西子湖畔的疏篱残菊，还能记得我这个未曾变节的陶渊明吧。陶渊明由东晋入刘宋誓不出山，而张炎由南宋入元也不忘故国，一个“ 晋菊 ”表达自己甘为“大宋遗民”的志向。“待去也”最后三句，由“旧隐”们和陶渊明联想到自己，“最愁人，犹恋故乡人”与归说归家是喜，不如说归家面临故国沦亡的旧址是别味的愁呢？这种反说写法，使词更蕴含深挚的余味。本词写离情不仅仅是写依依离别之情，而是在离情又蕴含对离后归乡的断想。离别是感伤的，但返乡的状况又令人牵挂，作者表达自己的志向，不做“旧隐”宁做“晋菊”。而且作者全篇离情，而情在景中，情景交炼，言外之意别具一格。"
        },
        {
            "title": "声声慢",
            "content": "百花洲畔，十里湖边，沙鸥未许盟寒。旧隐琴书，犹记渭水长安。苍云数千万叠，却依然、一笑人间。似梦里，对清尊白发，秉烛更阑。渺渺烟波无际，唤扁舟欲去，且与凭阑。此别何如，能消几度阳关。江南又听夜雨，怕梅花、零落孤山。归最好，甚闲人，犹自未闲。",
            "comment": ""
        },
        {
            "title": "华胥引",
            "content": "温泉浴罢，酣酒才苏，洗妆犹湿。落暮云深，瑶台月下逢太白。素衣初染天香，寻东风倾国。惆怅东栏，炯然玉树独立。只恐江空，顿忘却、锦袍清逸。柳迷归院，欲远花妖未得。谁写一枝淡雅，傍沈香亭北。说与莺莺，怕人错认秋色。",
            "comment": ""
        },
        {
            "title": "阮郎归 有怀北游",
            "content": "钿车骄马锦相连。香尘逐管弦。瞥然飞过水秋千。清明寒食天。花贴贴，柳悬悬。莺房几醉眠。醉中不信有啼鹃。江南二十年。",
            "comment": "【注释】张炎经历国亡家破的惨变后，誓做大宋遗民，不为元朝作事。他一生都在追求那种隐居山中隐士生活。一生中为躲避元朝廷的征召到处流浪。仅有一次，约在元世祖至元二十七年（1290 年）九月，张炎为元朝廷逼召，与好友曾心传（遇）、沈尧道（钦）一起由杭州到大都，为元宫延缮写金字藏经，次年春天完成即返杭，此次入京约有半年的光景。这就是词题中所说的“北游”。此次北游，给词人留下极为深刻的印象，以致在他离开京都后很长时间 ，还是念念不忘。这首《阮郎归》就是他在离京二十年之后写的追怀他那次京都生活的小词。词的上片写大都的盛况。“钿车骄马锦相连，香尘逐管弦。”写大都街上，车马豪华，多不胜数，前后相连，络绎不绝。“钿车”指妇女乘坐的金饰的轻便小车，“骄马”指士子所乘骏马。起首一句就表明士女欢游，场面豪华热烈。次句用“香尘”、“管弦”进一步描绘游乐活动之盛，同时又渲染了气氛，使之更表现出盛况空前。“瞥然，飞过水秋千，清明寒食天。”“水秋千”原指南方在秋千架上翻筋斗跳水的一种游戏，在这实指与此相仿的北方的荡秋千。突然间，见秋千荡起，才醒悟到原来是清明寒食节。《天金遗事》载：天宝宫中至寒食节竟筑秋千，令宫嫔辈戏笑以为宴乐，帝（玄宗）呼为半仙之戏，都中士民相与仿之。流传民间，使寒食节以秋千为戏。以此作者可知是寒食节。短短几句，钿车、骄马、香尘、管弦和飞动的水秋千，组成了一幅“清明寒食天”的宏观景象图。词的下片写词人追怀京都生活中与一位女郎的一段缠绵往事 。“花贴贴，柳悬悬 。莺房几醉眼。”“莺房”指女子的卧房，“莺房几醉眠”，可见词人与“莺房”的女主人关系非同一般。“花贴贴，柳悬悬“正表现了两人缠绵的生活。“醉中不信有啼鹃”，“啼鹃”是悲苦的象征，杜鹃啼血既是悲苦，又是离别的象征。作者不相信与那位女郎会有离别悲苦之事，不相信会离开她。但事与愿违，终又劳燕分飞，天隔一方，只能将深深的思念留在京都，直至二十年后还时常想起，江南二十年”即是写此。词中女郎是谁呢？有人考证可能是张炎的老相识，杭州歌妓沈梅娇，在此并不再考证，有兴趣的可参阅其他有关资料。这首词充满作者对过去美好生活的回忆，为更好地表现那段生活 ，作者择选了《阮郎归》的词牌调，使语句韵味十足，使词调形成一种优美的“节奏流”，语言、情感如流水般自然倾泻，内容和形式达到了和谐统一。"
        },
        {
            "title": "台城路/齐天乐",
            "content": "分明柳上春风眼，曾看少年人老。雁拂沙黄，天垂海白，野艇谁家昏晓。惊心梦觉。谩慷慨悲歌，赋归不早。想得相如，此时终是倦游了。经行几度怨别，酒痕消未尽，空被花恼。茂苑重来，竹溪深隐，还胜飘零多少。羁怀顿扫。尚识得妆楼，那回苏小。寄语盟鸥，问春何处好。",
            "comment": ""
        },
        {
            "title": "露华",
            "content": "乱红自雨，正翠蹊误晓，玉洞明春。蛾眉淡扫，背风不语盈盈。莫恨小溪流水，引刘郎、不是飞琼。罗扇底，从教净冶，远障歌尘。一掬莹然生意，伴压架酴醿，相恼芳吟。玄都观里，几回错认梨云。花下可怜仙子，醉东风、犹自吹笙。残照晚，渔翁正迷武陵。",
            "comment": ""
        },
        {
            "title": "南楼令/唐多令",
            "content": "重整旧渔蓑。江湖风雨多。好襟怀、近日消磨。流水桃花随处有，终不似、隐烟萝。南浦又渔歌。桃云泛远波。想孤山、山下经过。见说梅花都老尽，恁为问、是如何。",
            "comment": ""
        },
        {
            "title": "绿意/疏影",
            "content": "碧圆自洁。向浅洲远渚，亭亭清绝。犹有遗簪，不展秋心，能卷几多炎热。鸳鸯密语同倾盖，且莫与、浣纱人说。恐怨歌、忽断花风，碎却翠云千叠。回首当年汉舞，怕飞去、谩皱留仙裙摺。恋恋青衫，犹染枯香，还叹鬓丝飘雪。盘心清露如铅水，又一夜、西风吹折。喜静看、匹练秋光，倒泻半湖明月。",
            "comment": ""
        },
        {
            "title": "渔歌子",
            "content": "□□□□濯尘缨。严濑磻溪有重轻。多少事，古今情。今人当似古人清。",
            "comment": ""
        },
        {
            "title": "壶中天/念奴娇",
            "content": "万尘自远，径松存、彷佛斜川深意。乌石罔边犹记得，竹里吟安一字。暗叶禽幽，虚阑荷近，暑薄迟花气。行行且止，枯瓢枝上闲寄。不恨老却流光，可怜归未得，翻恨流水。落落岭头云尚在，一笑生涯如此。树老梅荒，山孤人共，隔浦船归未。划然长啸，海风吹下空翠。",
            "comment": ""
        },
        {
            "title": "瑶台聚八仙/新雁过妆楼",
            "content": "秋水涓涓。人正远、鱼雁待拂吟笺。也知游意，多在第二桥边。花底鸳鸯深处影，柳阴淡隔里湖船。路绵绵。梦吹旧笛，如此山川。平生几谢屐，任放歌自得，直上风烟。峭壁谁家，长啸竟落松前。十年孤剑万里，又何似、畦分抱瓮泉。山中酒，且醉餐石髓，白眼青天。",
            "comment": ""
        },
        {
            "title": "风入松",
            "content": "晴岚暖翠护烟霞。乔木晋人家。幽居只恐归图画，唤樵青、多种桑麻。门掩推敲古意，泉分冷淡生涯。无边风月乐年华。留客可茶瓜。任他车马虽嫌僻，笑喧喧、流水寒鸦。小隐正宜深静，休栽湖上梅花。",
            "comment": ""
        },
        {
            "title": "清平乐",
            "content": "平沙流水。叶老芦花未。落雁无声还有字。一片潇湘古意。扁舟记得幽寻。相寻只在□□。莫趁春风飞去，玉关夜雪犹深。",
            "comment": ""
        },
        {
            "title": "祝英台近",
            "content": "水空流，心不竞，门掩柳阴早。芸暖书芗，声压四檐悄。断尘飞远清风，人间醒醉，任蝶梦、何时分晓。古音少。素琴久已无弦，俗子未知道。听雨看云，依旧静中好。但教春风融融，一般意思，小窗外、不除芳草。",
            "comment": ""
        },
        {
            "title": "梅子黄时雨",
            "content": "流水孤村，爱尘事顿消，来访深隐。向醉里谁扶，满身花影。鸥鹭相看如瘦，近来不是伤春病。嗟流景。竹外野桥，犹系烟艇。谁引。斜川归兴。便啼鹃纵少，无奈时听。待棹击空明，鱼波千顷。弹到琵琶留不住，最愁人是黄昏近。江风紧。一行柳阴吹暝。",
            "comment": ""
        },
        {
            "title": "木兰花慢",
            "content": "风雷开万象，散天影、入虚坛。看峭壁重云，奇峰献玉，光洗琅玕。青苔古痕暗裂，映参差、石乳倒悬山。那得虚无幻境，元来透澈玄关。跻攀。竟日忘还。空翠滴、逼衣寒。想邃宇阴阴，炉存太乙，难觅飞丹。泠然洞灵去远，甚千年、都不到人间。见说寻真有路，也须容我清闲。",
            "comment": ""
        },
        {
            "title": "南乡子",
            "content": "晴野事春游。老去寻诗苦未休。一似浣花溪上路，清幽。烟草纤纤水自流。何处偶迟留。犹未忘情是酒筹。童子策驴人已醉，知不。醉里眉攒万国愁。",
            "comment": ""
        },
        {
            "title": "点绛唇",
            "content": "独殿春光，此花开後无花了。丹青人巧。不许芳心老。密影翻阶，曾为寻诗到。竹西好。采香歌杳。十里红楼小。",
            "comment": ""
        },
        {
            "title": "解连环",
            "content": "句章城郭。问千年往事，几回归鹤。叹贞元、朝士无多，又日冷湖阴，柳边门钥。向北来时，无处认、江南花落。纵荷衣未改，病损茂陵，总是离索。山中故人去却。但碑寒岘首，旧景如昨。怅二乔、空老春深，正歌断帘空，草暗铜雀。楚魄难招，被万叠、闲云迷著。料犹是、听风听雨，朗吟夜壑。",
            "comment": ""
        },
        {
            "title": "探芳信",
            "content": "坐清昼。正冶思萦花，馀酲倦酒。甚采芳人老，芳心尚如旧。消魂忍说铜驼事，不是因春瘦。向西园，竹扫颓垣，蔓萝荒甃。风雨夜来骤。叹歌冷莺帘，恨凝蛾岫。愁到今年，多似去年否。旧情懒听山阳笛，目极空搔首。我何堪，老却江潭汉柳。",
            "comment": ""
        },
        {
            "title": "台城路/齐天乐",
            "content": "老枝无著秋声处，萧萧倦听风雨。暗饮春腴，欣荣晚节，不载天河人去。心存太古。喜冰雪相看，此君欲语。共倚云根，岁寒羞并岁寒所。当年曾见汉馆，卷帘频坐对，飞梦湘楚。叹我重来，何堪如此，落叶空江无数。盘桓屡抚。似冉冉吹衣，颇疑非雾。素壁高堂，晋人清几许。",
            "comment": ""
        },
        {
            "title": "凤凰台上忆吹箫",
            "content": "水国浮家，渔村古隐，浪游惯占花深。犹记得、琵琶半面，曾湿衫青。不道江空岁晚，桃叶渡、还叹飘零。因乘兴，醉梦醒时，却是山阴。投闲倦呼俦侣，竟棹入芦花，俗客难寻。风渺渺、云拖暮雪，独钓寒清。远溯流光万里，浑错认、叶竹寰瀛。元来是、天上太乙真人。",
            "comment": ""
        },
        {
            "title": "台城路/齐天乐",
            "content": "桃花零落玄都观，刘郎此情谁语。鬓发萧疏，襟怀淡薄，空赋天涯羁旅。离情万缕。第一是难招，旧鸥今雨。锦瑟年华，梦中犹记艳游处。依依心事最苦。片帆浑是月，独抱凄楚。屋破容秋，床空对雨，迷却青门瓜圃。初荷未暑。叹极目烟波，又歌南浦。燕忽归来，翠帘深几许。",
            "comment": ""
        },
        {
            "title": "庆春宫/高阳台",
            "content": "波荡兰觞，邻分杏酪，昼辉冉冉烘晴。罥索飞仙，戏船移景，薄游也自忺人。短桥虚市，听隔柳、谁家卖饧。月题争系，油壁相连，笑语逢迎。池亭小队秦筝。就地围香，临水湔裙。冶态飘云，醉妆扶玉，未应闲了芳情。旅怀无限，忍不住、低低问春。梨花落尽，一点新愁，曾到西泠。",
            "comment": ""
        },
        {
            "title": "清平乐",
            "content": "丹丘瑶草。不许秋风扫。记得对花曾被恼。犹似前时春好。湘皋闲立双清。相看波冷无声。独说长生未老，不知老却梅兄。",
            "comment": ""
        },
        {
            "title": "壶中天/念奴娇",
            "content": "瘦筇访隐，正繁阴闲锁，一壶幽绿。乔木苍寒图画古，窈窕行人韦曲。鹤响天高，水流花净，笑语通华屋。虚堂松外，夜深凉气吹烛。乐事杨柳楼心，瑶台月下，有生香堪掬。谁理商声帘外悄，萧瑟悬珰鸣玉。一笑难逢，四愁休赋，任我云边宿。倚阑歌罢，露萤飞上秋竹。",
            "comment": ""
        },
        {
            "title": "祝英台近",
            "content": "带飘飘，衣楚楚。空谷饮甘露。一转花风，萧艾遂如许。细看息影云根，淡然诗思，曾□被、生香轻误。此中趣。能消几笔幽奇，羞掩众芳谱。薜老苔荒，山鬼竟无语。梦游忘了江南，故人何处，听一片、潇湘夜雨。",
            "comment": ""
        },
        {
            "title": "虞美人",
            "content": "修眉刷翠春痕聚。难翦愁来处。断丝无力绾韶华。也学落红流水、到天涯。那回错认章台下。却是阳关也。待将新恨趁杨花。不识相思一点、在谁家。",
            "comment": ""
        },
        {
            "title": "玉蝴蝶",
            "content": "留得一团和气，此花开尽，春已规圆。虚白窗深，恍讶碧落星悬。颺芳丛、低翻雪羽，凝素艳、争簇冰蝉。向西园。几回错认，明月秋千。欲觅生香何处，盈盈一水，空对娟娟。待折归来，倩谁偷解玉连环。试结取、鸳鸯锦带，好移傍、鹦鹉珠帘。晚阶前。落梅无数，因甚啼鹃。",
            "comment": ""
        },
        {
            "title": "渔家傲",
            "content": "门掩新阴孤馆静。杨花却解来相趁。几日方知因酒病。无憀甚。脱巾挂壁将书枕。见说红堆满径。不知何处游人盛。自笑扁舟犹未定。清和近。寻诗已约兰陵令。",
            "comment": ""
        },
        {
            "title": "长亭怨/长亭怨慢",
            "content": "跨匹马、东瀛烟树。转首十年，旅愁无数。此日重逢，故人犹记旧游否。雨今云古。更秉烛、浑疑梦语。衮衮登台，叹野老、白头如许。归去。问当初鸥鹭。几度西湖霜露。漂流最苦。便一似、断蓬飞絮。情可恨、独棹扁舟，浩歌向、清风来处。有多少相思，都在一声南浦。",
            "comment": ""
        },
        {
            "title": "瑞鹤仙",
            "content": "楚云分断雨。问那回、因甚琴心先许。匆匆话离绪。正花房蜂闹，著春无处。残歌剩舞。尚隐约、当时院宇。黯消凝、铜雀深深，忍把小乔轻误。休赋。玉尊别後，老叶沈沟，暗珠还浦。欢游再数。能几日、采芳去。最无端做了，霎时娇梦，不道风流恁苦。把馀情、付与秋蛩，夜长自语。",
            "comment": ""
        },
        {
            "title": "琐窗寒",
            "content": "断碧分山，空帘剩月，故人天外。香留酒殢。蝴蝶一生花里。想如今、醉魂未醒，夜台梦语秋声碎。自中仙去後，词笺赋笔，便无清致。都是。凄凉意。怅玉笥埋云，锦袍归水。形容憔悴。料应也、孤吟山鬼。那知人、弹折素弦，黄金铸出相思泪。但柳枝、门掩枯阴，候蛩愁暗苇。",
            "comment": ""
        },
        {
            "title": "壶中天/念奴娇",
            "content": "西秦倦旅。是几年不听，西湖风雨。我托长镵垂短发，心事时看天语。吟箧空随，征衣休换，薜荔犹堪补。山能招隐，一瓢闲挂烟树。方叹旧国人稀，花间忽见，倾盖浑如故。客里不须谈世事，野老安知今古。海上盟鸥，门深款竹，风月平分取。陶然一醉，此时愁在何处。",
            "comment": ""
        },
        {
            "title": "江城子",
            "content": "下临无地手扪天。上云烟。俯山川。栖止危巢，不隔道林禅。坐处清高风雨隔，全万境，一壶悬。我来直欲挟飞仙。海为田。是何年。如此江声，啸咏白鸥前。老树无根云懵懂，凭寄语、米家船。",
            "comment": ""
        },
        {
            "title": "浣溪沙",
            "content": "半面妆凝镜里春。同心带舞掌中身。因沾弱水褪精神。冷艳喜寻梅共笑，枯香羞与佩同纫。湘皋犹有未归人。",
            "comment": ""
        },
        {
            "title": "壶中天/念奴娇",
            "content": "绕枝倦鹊，鬓萧萧、肯信如今犹客。风雪荷衣寒叶补，一点灯花悬壁。万里舟车，十年书剑，此意青天识。泛然身世，故家休问清白。却笑醉倒衰翁，石床飞梦，不入槐安国。只恐溪山游未了，莫叹飘零南北。滚滚江横，呜呜歌罢，渺渺情何极。正无聊赖，天风吹下孤笛。",
            "comment": ""
        },
        {
            "title": "桂枝香",
            "content": "晴江迥阔。又客里天涯，还叹轻别。万里潮生一棹，柳丝犹结。荷衣好向山中补，共飘零、几年霜雪。赋归何晚，依依径菊，弄香时节。料此去、清游未歇。引一片秋声，都付吟箧。落叶长安，古意对人休说。相思只在相留处，有孤芳、可怜空折。旧怀难写，山阳怨笛，夜凉吹月。",
            "comment": ""
        },
        {
            "title": "浪淘沙",
            "content": "万里一飞篷。吟老丹枫。潮生潮落海门东。三两点鸥沙外月，闲意谁同。一色与天通。绝去尘红。渔歌忽断荻花风。烟水自流心不竞，长笛霜空。",
            "comment": ""
        },
        {
            "title": "清平乐",
            "content": "一犁初卸。息影斜阳下。角上汉书何不挂。老子近来慵跨。烟村草树离离。卧看流水忘归。莫饮山中清味，怕教洗耳人知。",
            "comment": ""
        },
        {
            "title": "西子妆慢/西子妆",
            "content": "白浪摇天，青阴涨地，一片野怀幽意。杨花点点是春心，替风前、万花吹泪。遥岑寸碧。有谁识、朝来清气。自沈吟、甚流光轻掷，繁华如此。斜阳外。隐约孤村，隔坞闲门闭。渔舟何似莫归来，想桃源、路通人世。危桥静倚。千年事、都消一醉。谩依依，愁落鹃声万里。",
            "comment": ""
        },
        {
            "title": "浣溪沙",
            "content": "空色庄严玉版师。老斑遮护锦绷儿。只愁一夜被风吹。润处似沾篔谷雨，斫来如带渭川泥。从空托出镇帷犀。",
            "comment": ""
        },
        {
            "title": "国香",
            "content": "莺柳烟堤。记未吟青子，曾比红儿。娴娇弄春微透，鬟翠双垂。不道留仙不住，便无梦、吹到南枝。相看两流落，掩面凝羞，怕说当时。凄凉歌楚调，袅馀音不放，一朵云飞。丁香枝上，几度款语深期。拜了花梢淡月，最难忘、弄影牵衣。无端动人处，过了黄昏，犹道休归。",
            "comment": ""
        },
        {
            "title": "华胥引",
            "content": "碧浮春盖，黄点秋旗，细芳泛月。露委残钗，烟梳高髻曾戏折。几度宿寄山房，□曲尘云屑。香入蜂须，蜜房风味应别。蒭酒浮汤，爱霏霏、粉黄清绝。嫩苞新子，凭谁香歌五粒。只怕东风吹尽，长萧萧黄发。独鹤归来，满庭零乱金雪。",
            "comment": ""
        },
        {
            "title": "忆旧游",
            "content": "叹江潭树老，杜曲门荒，同赋飘零。乍见翻疑梦，对萧萧乱发，都是愁根。秉烛故人归後，花月锁春深。纵草带堪题，争如片叶，能寄殷勤。重寻。已无处，尚记得依稀，柳下芳邻。伫立香风外，抱孤愁凄惋，羞燕惭莺。俯仰十年前事，醉後醒还惊。又晓日千峰，涓涓露湿花气生。",
            "comment": ""
        },
        {
            "title": "三姝媚",
            "content": "苍潭枯海树。正雪窦高寒，水声东去。古意萧闲，问结庐人远，白云谁侣。贺监犹狂，还散迹、千岩风露。抱瑟空游，都是凄凉，此愁难语。莫趁江湖鸥鹭。怕太乙炉荒，暗消铅虎。投老心情，未归来何事，共成羁旅。布袜青鞋，休误入、桃源深处。待得重逢却说，巴山夜雨。",
            "comment": ""
        },
        {
            "title": "摸鱼子",
            "content": "想西湖、段桥疏树。梅花多是风雨。如今见说闲云散，烟水少逢鸥鹭。归未许。又款竹谁家，远思愁□庾。重游倦旅。纵认得乡山，长江滚滚，隔浦正延伫。垂杨渡。握手荒城旧侣。不知来自何处。春窗翦韭青灯夜，疑与梦中相语。阑屡拊。甚转眼流光，短发真堪数。从教醉舞。试借地看花，挥毫赋雪，孤艇且休去。",
            "comment": ""
        },
        {
            "title": "庆春宫/高阳台",
            "content": "蟾窟研霜，蜂房点蜡，一枝曾伴凉宵。清气初生，丹心未折，浓艳到此都消。避风归去，贮金屋、妆成汉娇。栗肌微润，和露吹香，直与秋高。小山旧隐重招。记得相逢，古道迢遥。把酒长歌，插花短舞，谁在水国吹箫。馀音何处，看万里、星河动摇。广庭人散，月淡天心，鹤下银桥。",
            "comment": ""
        },
        {
            "title": "南楼令/唐多令",
            "content": "曾记宴蓬壶。寻思认得无。醉归来、事已模糊。忽对画图如梦寐，又因甚、下清都。拍手笑相呼。应书缩地符。恐人间、天上同途。隔水一声何处笛，正月满、洞庭湖。",
            "comment": ""
        },
        {
            "title": "木兰花慢",
            "content": "江南无贺老，看万壑、出清冰。想柳思周情，长歌短咏，密与传灯。山川润分秀色，称醉挥、健笔剡溪藤。一语不谈俗事，几人来结吟朋。堪憎。我发鬅鬙。频赋曲、旧时曾。但春蚓秋蛩，寒篱晚砌，颇叹非能。何如种瓜种秫，带一锄、归去隐东陵。野啸天风两耳，翠微深处孙登。",
            "comment": ""
        },
        {
            "title": "清平乐",
            "content": "百花开後。一朵疑堆绣。绝色年年常似旧。因甚不随春瘦。脂痕淡约蜂黄。可怜独倚新妆。太白醉游何处，定应忘了沈香。",
            "comment": ""
        },
        {
            "title": "如梦令",
            "content": "不是潇湘风雨。不是洞庭烟树。醉倒古乾坤，人在孤篷来处。休去。休去。见说桃源无路。",
            "comment": ""
        },
        {
            "title": "风入松",
            "content": "爱闲能有几人来。松下独徘徊。清虚冷淡神仙事，笑名场、多少尘埃。漱齿石边危坐，洗心易里舒怀。划然长啸白云堆。更待月明□。一瓢春水山中饮，喜无人、踏破苍苔。开了桃花半树，此游不是天台。",
            "comment": ""
        },
        {
            "title": "风入松",
            "content": "向人圆月转分明。箫鼓又逢迎。风吹不老蛾儿闹，绕玉梅、犹恋香心。报道依然放夜，何妨款曲行春。锦灯重见丽繁星。水影动梨云。今朝准拟花朝醉，奈今宵、别是光阴。帘底听人笑语，莫教迟了□青。",
            "comment": ""
        },
        {
            "title": "西河",
            "content": "花最盛。西湖曾泛烟艇。闹红深处小秦筝，断桥夜饮。鸳鸯水宿不知寒，如今翻被惊醒。那时事、都倦省。阑干来此闲凭。是谁分得半边机云，恍疑昼锦。想当飞燕皱裙时，舞盘微堕珠粉。软波不翦素练净。碧盈盈、移下秋影。醉里玉书难认。且脱巾露发，飘然乘兴。一叶浮香天风冷。",
            "comment": ""
        },
        {
            "title": "国香",
            "content": "空谷幽人。曳冰簪雾带，古色生春。结根未同萧艾，独抱孤贞。自分生涯淡薄，隐蓬蒿、甘老山林。风烟伴憔悴，冷落吴宫，草暗花深。霁痕消蕙雪，向崖阴饮露，应是知心。所思何处，愁满楚水湘云。肯信遗芳千古，尚依依、泽畔行吟。香痕已成梦，短操谁弹，月冷瑶琴。",
            "comment": ""
        },
        {
            "title": "声声慢",
            "content": "□声短棹，柳色长条，无花但觉风香。万境天开，逸兴纵我清狂。白鸥更闲似我，趁平芜、飞过斜阳。重叹息，却如何不□，梦里黄梁。一自三高非旧，把诗囊酒具，千古凄凉。近日烟波，乐事尽逐渔忙。山横洞庭夜月，似潇湘、不似潇湘。归未得，数清游、多在水乡。",
            "comment": ""
        },
        {
            "title": "渔歌子",
            "content": "□□□□半树梅。卷帘一色玉蓬莱。宜啸咏，莫徘徊。乘兴扁舟好去来。",
            "comment": ""
        },
        {
            "title": "壶中天/念奴娇",
            "content": "奚囊谢屐。向芙蓉城下，□□游历。江上沙鸥何所似，白发飘飘行客。旷海乘风，长波垂钓，欲把珊瑚拂。近来杨柳，却怜浑是秋色。日暮空想佳人，楚芳难赠，烟水分明隔。老病孤舟天地里，惟有歌声消得。故国荒城，斜阳古道，可奈花狼藉。他时一笑，似曾何处相识。",
            "comment": ""
        },
        {
            "title": "甘州/八声甘州",
            "content": "记天风、飞佩紫霞边，顾曲万花深。甚相如情倦，少陵愁老，还叹飘零。短梦恍然今昔，故国十年心。回首三三径，松竹成阴。不恨片篷南浦，恨翦灯听雨，谁伴孤吟。料瘦筇归後，闲锁北山云。是几番、柳边行色，是几番、同醉古园林。烟波远，笔床茶灶，何处逢君。",
            "comment": ""
        },
        {
            "title": "踏莎行",
            "content": "水落槎枯，田荒玉碎。夜阑秉烛惊相对。故家人物已无传，一灯却照清江外。色展天机，光摇海贝。锦囊日月奚童背。重逢何处抚孤松，共吟风月西湖醉。",
            "comment": ""
        },
        {
            "title": "瑶台聚八仙/新雁过妆楼",
            "content": "近水横斜。先得月、玉树宛若笼纱。散迹苔裀，墨晕净洗铅华。误入罗浮身外梦，似花又却似非花。探寒葩。倩人醉里，扶过溪沙。竹篱几番倦倚，看乍无乍有，如寄生涯。更好一枝，时到素壁檐牙。香深与春暗却，且休把江头千树夸。东家女，试淡妆颠倒，难胜西家。",
            "comment": ""
        },
        {
            "title": "洞仙歌",
            "content": "野鹃啼月，便角巾还第。轻掷诗瓢付流水。最无端、小院寂历春空，门自掩，柳发离离如此。可惜欢娱地。雨冷云昏，不见当时谱银字。旧曲怯重翻，总是离愁，泪痕洒、一帘花碎。梦沈沈、知道不归来，尚错问桃根，醉魂醒未。",
            "comment": ""
        },
        {
            "title": "淡黄柳",
            "content": "楚腰一捻。羞翦青丝结。力未胜春娇怯怯。暗托莺声细说。愁蹙眉心斗双叶。正情切。柔枝未堪折。应不解、管离别。奈如今已入东风睫。望断章台，马蹄何处，闲了黄昏淡月。",
            "comment": ""
        },
        {
            "title": "壶中天/念奴娇",
            "content": "波明昼锦，看芳莲迎晓，风弄晴碧。乔木千年长润屋，清荫图书琴瑟。龟甲屏开，虾须帘卷，瑶草秋无色。和熏兰麝，彩衣欢拥诗伯。溪上燕往鸥还，笔床茶灶，筇竹随游屐。闲似神仙闲最好，未必如今闲得。书染芝香，驿传梅信，次第来云北。金尊须满，月光长照歌席。",
            "comment": ""
        },
        {
            "title": "清平乐",
            "content": "辔摇衔铁。蹴踏平原雪。勇趁军声曾汗血。闲过升平时节。茸茸春草天涯。涓涓野水晴沙。多少骅骝老去，至今犹困盐车。",
            "comment": ""
        },
        {
            "title": "踏莎行",
            "content": "花引春来，手擎春住。芳心一点谁分付。微歌微笑蓦思量，瞥然抛与东流去。带润偷拈，和香密护。归时自有留连处。不随烟水不随风，不教轻把刘郎误。",
            "comment": ""
        },
        {
            "title": "绮罗香",
            "content": "候馆深灯，辽天断羽，近日音书疑绝。转眼伤心，慵看剩歌残阕。才忘了、还著思量，待去也、怎禁离别。恨只恨、桃叶空江，殷勤不似谢红叶。良宵谁念哽咽。对熏炉象尺、闲伴凄切。独立西风，犹忆旧家时节。随款步、花密藏春，听私语、柳疏嫌月。今休问，燕约莺期，梦游空趁蝶。",
            "comment": ""
        },
        {
            "title": "忆旧游",
            "content": "看方壶拥翠，太极垂光，积雪初晴。阊阖开黄道，正绿章封事，飞上层青。古台半压琪树，引袖拂寒星。见玉冷闲坡，金明邃宇，人住深清。幽寻。自来去，对华表千年，天籁无声。别有长生路，看花开花落，何处无春。露台深锁丹气，隔水唤青禽。尚记得归时，鹤衣散影都是云。",
            "comment": ""
        },
        {
            "title": "醉落魄/一斛珠",
            "content": "镂花镌叶。满枝风露和香撷。引将芳思归吟箧。梦与魂同，闲了弄香蝶。小楼帘卷歌声歇。幽篁独处泉呜咽。短笺空在愁难说。霜角寒梅，吹碎半江月。",
            "comment": ""
        },
        {
            "title": "大圣乐",
            "content": "隐市山林，傍家池馆，顿成佳趣。是几番临水看云，就树揽香，诗满阑干横处。翠径小车行花影，听一片春声人笑语。深庭宇。对清昼渐长，闲教鹦鹉。芳情缓寻细数。爱碧草平烟红自雨。任燕来莺去，香凝翠暖，歌酒清时钟鼓。二十四帘冰壶里，有谁在箫台犹醉舞。吹笙侣。倚高寒、半天风露。",
            "comment": ""
        },
        {
            "title": "瑶台聚八仙/新雁过妆楼",
            "content": "春树江东。吟正远、清气竟入崆峒。问余栖处，只在缥缈山中。此去山中何所有，芰荷制了集芙蓉。且扶筇。倦游万里，独对青松。行藏也须在我，笑晋人为菊，出岫方浓。淡然无心，古意且许谁同。飞符夜深润物，自呼起苍龙雨太空。舒还卷，看满楼依旧，霁日光风。",
            "comment": ""
        },
        {
            "title": "一萼红",
            "content": "舣孤篷。正丛篁护碧，流水曲池通。伛偻穿岩，纡盘寻径，忽见倒影凌空。拥一片、花阴无地，细看来、犹带古春风。胜事园林，旧家陶谢，诗酒相逢。眼底烟霞无数，料神仙即我，何处崆峒。清气分来，生香不断，洞户自有云封。认奇字、摩挲峭石，聚万景、只在此山中。人倚虚阑唤鹤，月白千峰。",
            "comment": ""
        },
        {
            "title": "忆王孙",
            "content": "争棋赌墅意欣然。心似游丝扬碧天。只为当时一著玄。笑苻坚。百万军声屐齿前。",
            "comment": ""
        },
        {
            "title": "南楼令/唐多令",
            "content": "聚首不多时。烟波又别离。有黄金、应铸相思。折得梅花先寄我，山正在、里湖西。风雪脆荷衣。休教鸥鹭知。鬓丝丝、犹混尘泥。何日束书归旧隐，只恐怕、种瓜迟。",
            "comment": ""
        },
        {
            "title": "春从天上来",
            "content": "海上回槎。认旧时鸥鹭，犹恋蒹葭。影散香消，水流云在，疏树十里寒沙。难问钱塘苏小，都不见、擘竹分茶。更堪嗟。似荻花江上，谁弄琵琶。烟霞。自延晚照，尽换了西林，窈窕纹纱。蝴蝶飞来，不知是梦，犹疑春在邻家。一掬幽怀难写，春何处、春已天涯。减繁华。是山中杜宇，不是杨花。",
            "comment": ""
        },
        {
            "title": "忆旧游",
            "content": "记琼筵卜夜，锦槛移春，同恼莺娇。暗水流花径，正无风院落，银烛迟销。闹枝浅压髫髻，香脸泛红潮。甚如此游情，还将乐事，轻趁冰消。飘零又成梦，但长歌袅袅，柳色迢迢。一叶江心冷，望美人不见，隔浦难招。认得旧时鸥鹭，重过月明桥。溯万里天风，清声谩忆何处箫。",
            "comment": ""
        },
        {
            "title": "疏影",
            "content": "柳黄未结。放嫩晴消尽，断桥残雪。隔水人家，浑是花阴，曾醉好春时节。轻车几度新堤晓，想如今、燕莺犹说。纵艳游、得似当年，早是旧情都别。重到翻疑梦醒，弄泉试照影，惊见华发。却笑归来，石老云荒，身世飘然一叶。闭门约住青山色，自容与、吟窗清绝。怕夜寒、吹到梅花，休卷半帘明月。",
            "comment": ""
        },
        {
            "title": "水调歌头",
            "content": "白发已如此，岁序更駸駸。化机消息，壮生天籁雍门琴。颇笑论文说剑，休问高车驷马，衮衮□黄金。蚁在元无梦，水竞不流心。绝交书，招隐操，恶圆箴。世尘空扰，脱巾挂壁且松阴。谁对紫微阁下，我对白萍洲畔，朝市与山林。不用一钱买，风月短长吟。",
            "comment": ""
        },
        {
            "title": "好事近",
            "content": "葱倩满身云，酒晕浅融香颊。水调数声娴雅，把芳心偷说。风吹裙带下阶迟，惊散双蝴蝶。佯拈花枝微笑，溜晴波一瞥。",
            "comment": ""
        },
        {
            "title": "忆旧游 登蓬莱阁",
            "content": "问蓬莱何处，风月依然，万里江清。休说神仙事，便神仙纵有，即是闲人。笑我几番醒醉，石磴扫松阴。任狂客难招，采芳难赠，且自微吟。俯仰成陈迹，叹百年谁在，阑槛孤凭。海日生残夜，看卧龙和梦，飞入秋冥。还听水声东去，山冷不生云。正目极空寒，萧萧汉柏愁茂陵。",
            "comment": "【注释】蓬莱阁是江南名胜之一，处于浙江绍兴卧龙山下。绍兴处于钱塘江、曹娥江、杭州湾的怀抱之中。登高一望，江天空阔。风景极为独特。周密、张炎等人曾于此处作诗吟咏 。这首《忆旧游》，咏来曲折低沉，清空幽峭。“问蓬莱何处，风月依然，万里江清”。全词借势起笔，“问”字直接领起，带出登阁游览的总印象。“风月”从时间上写人事的变化。时间未变，而思念大变，令人倍感痛心。“万里江清”。从空间上写阁上眼界的空阔。“休说神仙事，便神仙纵有，即是闲人。”前面三句写景 ，此句转为抒情 。从写景到抒情，转得虚灵。意为身历亡国巨变，要象神仙那样出世吗？但神仙并不存在，不值得追求的。作者是南宋遗民，他认为只有放弃俗世的纷扰，才是真正的“神仙”。世上有蓬莱阁一类景物可供幽赏，这正是“神仙”的“安身立命”之地。“ 笑我几番醒醉，石磴扫松阴 。以“醒醉”、“扫磴”的活动来表示，含蓄表达中点明“游”字。 “石磴”即用“松阴扫石磴”句。“任狂客难招，采芳难赠，且自微吟。”笔触之处又回转蓬莱阁。“松阴”扫“ 石磴 ”，已有“独”意。“采芳难赠”化《古诗十九首》“涉江采芙蓉，兰泽多芳草，采之欲遗谁？所思在远道 ”诗意 ，欲采芳香，无素心人可赠。词人感到孤独，只好“任”之，只好“微吟”自寻慰藉而已。“俯仰成陈迹，叹百年谁在，阑槛孤凭”，意接上片总括游踪。世事的变化和此行的孤独。所云“俯仰”之间，许多世事尽成“陈迹”，抒发了物人皆非之感慨。感物中怀人念远中伤逝，忧愤加深。“海日生残夜，看卧龙和梦，飞入秋冥。”写天亮前所见景色。“海日生残夜”，写残夜所见卧龙山在朦胧中的盘踞情状。山腾如龙，在人梦境。作者思绪跳动，从残夜到天明，从日色到江声。“还听水声东去，山冷不生云。”“不生云”，云气蜇状，自为一片凄冷不动气象。“正目极空寒”，从恢强飞动转到冷峭幽寂。“萧萧汉柏愁茂陵”，结句上接“目极”，意却向远处延伸。此句含意无限，是遗民心事的点睛之笔。“愁”字 ，点出“茂陵松柏”与此时、此地、此心的关系。陈廷焯评这首词时讲：“后阙愈唱愈高，是玉田真面目。”“愈唱愈高”，因情所致 ，愈来愈激动，在词的节奏抑扬顿挫，高低相间，高低相抑，词笔极为婉约幽峭。"
        },
        {
            "title": "踏莎行",
            "content": "瑶草收香，琪花采汞。冰轮碾处芳尘动。竹炉汤暖火初红，玉纤调罢歌声送。麾去茶经，袭藏酒颂。一杯清味佳宾共。从来采药得长生，蓝桥休被琼浆弄。",
            "comment": ""
        },
        {
            "title": "菩萨蛮",
            "content": "霜花铺岸浓如雪。田间水浅冰初结。林密乱鸦啼。山深雁过稀。风恬湖似镜。冷浸楼台影。梅不怕隆寒。疏葩正耐看。",
            "comment": ""
        },
        {
            "title": "一枝春",
            "content": "竹外横枝，并栏干、试数风才一信。么禽对语，彷佛醉眠初醒。遥知是雪，甚都把、暮寒消尽。清更润。明月飞来，瘦却旧时疏影。东阁谩撩诗兴。料西湖树老，难认和靖。晴窗自好，胜事每来独领。融融向暖，笑尘世、万花犹冷。须酿成、一点春腴，暗香在鼎。",
            "comment": ""
        },
        {
            "title": "忆旧游",
            "content": "记开帘过酒，隔水悬灯，款语梅边。未了清游兴，又飘然独去，何处山川。淡风暗收榆荚，吹下沈郎钱。叹客里光阴，消磨艳冶，都在尊前。留连。殢人处，是镜曲窥莺，兰阜围泉。醉拂珊瑚树，写百年幽恨，分付吟笺。故乡几回飞梦，江雨夜凉船。纵忘却归期，千山未必无杜鹃。",
            "comment": ""
        },
        {
            "title": "风入松",
            "content": "卷舒无意入虚玄。丘壑伴云烟。石根清气千年润，覆孤松、深护啼猿。霭霭静随仙隐，悠悠闲对僧眠。傍花懒向小溪边。空谷覆流泉。浮踪自感今如此，已无心、万里行天。记得晋人归去，御风飞过斜川。",
            "comment": ""
        },
        {
            "title": "浣溪纱/浣溪沙",
            "content": "犀押重帘水院深。柳绵扑帐昼愔愔。梦回孤蝶弄春阴。乍减楚衣收带眼，初匀商鼎熨香心。燕归摇动护花铃。",
            "comment": ""
        },
        {
            "title": "甘州/八声甘州",
            "content": "俯长江、不占洞庭波，山拔地形高。对扶疏古木，浮图倒影，势压雄涛。门掩翠微僧院，应有月明敲。物换堂安在，断碣闲抛。不识庐山真面，是谁将此屋，突兀林坳。上层台回首，万境入诗豪。响天心、数声长啸，任清风、吹顶发萧骚。凭栏久，青琴何处，独立琼瑶。",
            "comment": ""
        },
        {
            "title": "清平乐",
            "content": "□□不了。都被红尘老。一粒粟中休道好。弱水竟通蓬岛。孤云漂泊难寻。如今却在□□。莫趁清风出岫，此中方是无心。",
            "comment": ""
        },
        {
            "title": "思佳客 题周草窗《武林旧事》",
            "content": "梦里瞢腾说梦华。莺莺燕燕已天涯。蕉中覆处应无鹿，汉上从来不见花。今古事，古今嗟。西湖流水响琵琶。铜驼烟雨栖芳草，休向江南问故家。",
            "comment": "【注释】周草窗即周密，张炎的好友，周密、张炎，和王沂孙、蒋捷并称宋末四大词家。《武林旧事》，即周密所著，成书在宋亡后，书中不仅记载南宋百余年间都城临安的风土人情 ，且记载许多历史掌故 ，备述“盛衰无常，年运既往”的感慨。书中使张炎最感兴趣的即是其中记载绍兴二十一年十月高宗驾幸张俊府弟，（张俊是张炎的六世祖，南宋初年著名的大将。）张府供应高宗的御筵成为当时的盛事。关于这段内容整整结成一卷，看前时故家盛举 ，想今日愁苦流离，张炎读后感触倍加，遂写下本词。本词全篇围绕临安（今杭州）、西湖来写。上片说临安盛日都成梦影。起着“梦里瞢腾”二句，引用二典。“梦华”引用《列子》黄帝梦游华胥国的典故，“梦里梦瞢腾说梦华 ”，昔日的盛景在《武林旧事》中历历在目，然而盛景不再，只能在梦中畅游昔日年华。一个“梦”字表现感慨之深，回思之痛。“莺燕”用苏轼“诗人老去莺莺在，公子归来燕燕忙”（《述古令作诗》）这里代指歌姬舞妓，说往日的歌姬舞妓都已散表走天涯。次二句“蕉中覆处”，也引用二典。“蕉无鹿”。出自《列子·周穆王》，“郑人有薪于野者，遇骇鹿，御而击之，毙之。恐人之见之也，遽而藏诸隍中，覆之以蕉，不胜其喜；俄而遗其所藏之处，遂以为梦焉。”“直中覆处应无鹿”言旧欢难再，旧况难现，如同蕉中寻鹿。“ 汉上花 ”用《韩诗外传》典 ，据载周人郑交甫在汉上遇二神女与之交谈，其言甚欢后神女解佩赠珠而去。郑喜不自禁，不料刚走数步，珠不见了，二女也不见踪影。”汉上从来不见花”与上句意同，指汉上本来无花。此二句对偶工整、意理深含，不管“蕉下无鹿”，还是汉上无花”，不都说明书中所记临安的“梦华”，实质上不就如同“痴梦”，“空华”吗？淡淡两句，情意无穷，感伤至深。下片以兴亡盛衰无常的感慨，又表达出作者对国仇家恨的痛楚。“今古事”三句，承接上片言古今兴衰，古今都难以摆脱，只能哀叹世事的无常，如西湖流水演奏的琵琶曲。又有人言“西湖流水雨琵琶”借用杜牧《泊秦淮》诗中“商女不知亡国恨，隔江犹唱后庭花”，（后庭花是琵琶曲）指对古今兴衰，仍有人置若罔闻，如亡国之商女犹无恨，仍在演奏《后庭花》这样的艳词琵琶曲，此解亦有道理。“铜驼烟雨栖芳草，休向江南问故家。”“铜驼”见《晋书·索靖传》：“靖有先识远量，知天下将乱，指洛阳宫门前铜驼叹曰：“会见汝在荆棘中耳。”此句表明人世难料，不要问家乡变迁，人生巨变。总之，此词情深意切，真情实感露诸笔端，是一首佳作。"
        },
        {
            "title": "祝英台近",
            "content": "占宽闲，锄浩渺。船舣水村悄。非雾非烟，生气覆瑶草。蒙茸数亩春阴，梦魂落寞，知踏碎、梨花多少。听孤啸。山浅种玉人归，缥缈度晴峭。鹤下芝田，五色散微照。笑他隔浦谁家，半江疏雨，空吟断、一犁清晓。",
            "comment": ""
        },
        {
            "title": "西江月",
            "content": "花气烘人尚暖，珠光出海犹寒。如今贺老见应难。解道江南肠断。谩击铜壶浩叹，空存锦瑟谁弹。庄生蝴蝶梦春还。帘外一声莺唤。",
            "comment": ""
        },
        {
            "title": "小重山",
            "content": "淡色分山晓气浮。疏林犹剩叶，不多秋。林深彷佛昔曾游。频唤酒，渔屋岸西头。不拟此凝眸。朦胧清影里，过扁舟。行行应到白萍洲。烟水冷，传语旧沙鸥。",
            "comment": ""
        },
        {
            "title": "台城路/齐天乐",
            "content": "十年前事翻疑梦，重逢可怜俱老。水国春空，山城岁晚，无语相看一笑。荷衣换了。任京洛尘沙，冷凝风帽。见说吟情，近来不到谢池草。欢游曾步翠窈。乱红迷紫曲，芳意今少。舞扇招香，歌桡唤玉，犹忆钱塘苏小。无端暗恼。又几度留连，燕昏莺晓。回首妆楼，甚时重去好。",
            "comment": ""
        },
        {
            "title": "木兰花慢",
            "content": "二分春到柳，青未了，欲婆娑。甚书剑飘零，身犹是客，岁月频过。西湖故园在否，怕东风、今日落梅多。抱瑟空行古道，盟鸥顿冷清波。知麽。老子狂歌。心未歇，鬓先斑。叹敝却貂裘，驱车万里，风雪关河。灯前恍疑梦醒，好依然、只著旧渔蓑。流水桃花渐暖，酒船不去如何。",
            "comment": ""
        },
        {
            "title": "甘州/八声甘州",
            "content": "倚危楼、一笛翠屏空，万里见天心。度野光清峭，晴峰涌日，冷石生云。帘卷小亭虚院，无地不花阴。径曲知何处，春水泠泠。啸傲柴桑影里，且怡颜莫问，谁古谁今。任燕留鸥住，聊复慰幽情。爱吾庐、点尘难到，好林泉、都付与闲人。还知否，元来卜隐，不在山深。",
            "comment": ""
        },
        {
            "title": "壶中天/念奴娇 夜渡古黄河，与沈尧道、曾",
            "content": "扬舲万里，笑当年底事，中分南北。须信平生无梦到，却向而今游历。老柳官河，斜阳古道，风定波犹直。野人惊问，泛槎何处狂客。迎面落叶萧萧，水流沙共远，都无行迹。衰草凄迷秋更绿，惟有闲鸥独立。浪挟天浮，山邀云去，银浦横空碧。扣舷歌断，海蟾飞上孤白。",
            "comment": "【注释】原题:夜渡古黄河，与沈尧道、曾子敬同赋这首词是以描写古黄河为主的 。此词一改张炎“婉约”的形象 ，在“夜渡古黄河”这样的题材中，自然带有黄河古道的粗犷苍劲的风格 。从词风上讲，张炎此词似更似东坡、稼轩之词风。“扬舲万里”，起笔用《楚辞·涉江》“乘舲船予上沅兮”句意，流露出对万里征发的抵触。“笑当年底事，中分南北”，句意恰如文天祥词：“山河破碎风飘絮 ”。魏文帝曾临江叹曰 ：“天所以隔南北也。”这里是借长江言黄河。“追昔”意在“抚今”。当年的金宋对峙。犹有南北并列之势，现在却连这种形势都不复存在了。“笑”这里却是无可奈何的苦笑，其情感之复杂亦复不可言传。下面转写国家兴亡之题。“须信平生无梦到，却向而今游历。”“须信”和“却向”表示出他是怀着无可奈何心情北上的 。生在江南锦绣之乡的贵公子，以前是做梦都梦不到这块荒凉的地方来的。但现实迫使他弃国离乡来此 。张炎少有才气，名声远播于外。元朝征集艺人赴大都写金字《藏经》，张炎当然其中。王命在身，不得不行。但苦衷在心却无处倾诉，只好借古黄河“中分南北”来发泄。随即写出南人眼中的黄河：“老柳官河，斜阳古道，风定波犹直 。”“ 老 ”、“古”，言其古老；“风定波犹直”，写水流之峻急。以实物实景写出词人心中的感受。“野人惊问，泛槎何处狂客？”“泛槎”是一个典故。古传天河与海相通。有人某年八月从海上乘浮槎（木筏）竟误达天河。“野人”此处借指河边的土著居民。他们带着诧异惊讶的语气向这群旅行者发问：你们是从何处跑到这儿来了？这里比黄河为天河，曲笔写路迢迢和跋之艰辛。“迎面落叶萧萧，水流沙共远，都无行迹”，黄河气象之空阔。这里化用杜甫“无边落木萧萧下，不尽长江滚滚来”之句，寓“艰难苦恨”之情于其中。“衰草凄迷秋更绿，唯有闲鸥独立。”“绿”指黄绿色也。“北国深秋，寒气早临，衰草凄迷，一派迷离景色。唯有闲鸥独立 ”，河面寥廓，孤鸥闲立，写眼前实景，暗含茫茫世间只有沙鸥才是自由的，人却不能如此的意味。下面以突兀的笔调 ，写黄河一带的壮阔景色。“浪挟天浮，山邀云去，银浦横空碧。”张炎用苍凉悲壮的笔触写出了黄河的惊涛骇浪。和苏东坡描绘长江的壮丽和人物之风流不同。张炎此词却在这种意境中流露出自己迷惘的心绪。“扣舷歌断，海蟾飞上孤白。”激动的心情达到了高潮。扣歌而歌，令人百感交集。“海蟾飞上孤白”“海蟾”指月亮，因为古人相信月亮自海底升起，故名。这里以海上飞月奇绝光景来衬出自己孤寂难禁的痛苦心情。"
        },
        {
            "title": "渔家傲",
            "content": "辛苦移家聊处静。扫除花径歌声趁。也学维摩闲示病。迂疏甚。松风两耳和衣枕。颇倦扶筇寻捷径。东墙蔼蔼红香盛。少待摇人波自定。蓬壶近。且呼白鹤招韩令。",
            "comment": ""
        },
        {
            "title": "甘州/八声甘州",
            "content": "见梅花、斜倚竹篱边。休道北枝寒。□□□翠袖，情随眼盼，愁接眉弯。一串歌珠清润，绾结玉连环。苏小无寻处，元在人间。何事凄凉蚓窍，向尊前一笑，歌倒狂澜。叹从来古雅，欲觅赏音难。有如此、和声软语，甚韩湘、风雪度蓝关。君知否，挽樱评柳，却是香山。",
            "comment": ""
        },
        {
            "title": "渔歌子",
            "content": "□□□□□溪流。紧系篱边一叶舟。沽酒去，闭门休。从此清闲不属鸥。",
            "comment": ""
        },
        {
            "title": "凄凉犯",
            "content": "萧疏野柳嘶寒马，芦花深、还见游猎。山势北来，甚时曾到，醉魂飞越。酸风自咽。拥吟鼻、征衣暗裂。正凄迷，天涯羁旅，不似灞桥雪。谁念而今老，懒赋长杨，倦怀休说。空怜断梗梦依依，岁华轻别。待击歌壶，怕如意、和冰冻折。且行行，平沙万里尽是月。",
            "comment": ""
        },
        {
            "title": "南歌子",
            "content": "窗密春声聚，花多水影重。只留一路过东风。围得生香不断、锦熏笼。月地连金屋，云楼瞰翠蓬。惺忪笑语隔帘栊。知是谁调鹦鹉、柳阴中。",
            "comment": ""
        },
        {
            "title": "恋绣衾",
            "content": "一枝凉玉敧路尘。下瑶台、疑是梦云。怕趁取、西风去，被何人、拈住皱裙。温柔只在秋波里，这些儿、真个动心。再同饮、花前酒，莫都忘、今夜夜深。",
            "comment": ""
        },
        {
            "title": "谒金门",
            "content": "晚晴薄。一片杏花零落。纵是东风浑未恶。二分春过却。可怪寒生池阁。下了重重帘幕。忽见旧巢还是错。燕归何处著。",
            "comment": ""
        },
        {
            "title": "踏莎行",
            "content": "清气崖深，斜阳木末。松风泉水声相答。光浮碗面啜先春，何须美酒吴姬压。头上乌巾，鬓边白发。数间破屋从芜没。山中有此玉川人，相思一夜梅花发。",
            "comment": ""
        },
        {
            "title": "月下笛",
            "content": "万里孤云，清游渐远，故人何处。寒窗梦里，犹记经行旧时路。连昌约略无多柳，第一是、难听夜雨。谩惊回凄悄，相看烛影，拥衾谁语。张绪。归何暮。半零落，依依断桥鸥鹭。天涯倦旅。此时心事良苦。只愁重洒西州泪，问杜曲、人家在否。恐翠袖、正天寒，犹倚梅花那树。",
            "comment": "【注释】原序:孤游万竹山中，闲门落叶，愁思黯然，因动《黍离》之感。时寓甬东积翠山舍。《月下笛》是“遗民”张炎抒发其遗民心态的一首词。南宋已亡，身怀家国之恨的张炎在甬东一带流寓。在孤游万竹山 ，幽清廖寂的环境并未使其淡忘。亡国之恨，反而愁思黯然。这首词的悲凉激楚，当为其心声之反映。起调令人凄怆渺茫 ：“万里孤云”。“孤云”，是词人的化身。孤云在诗词里喻人蕴含了特定的感伤。“清游渐远，故人何处 。”漂泊的日子是那么凄凉，使人找不到方向。“故人何处？”这一声呼唤，将亡国之痛，身世之悲 ，一齐倾诉出来。日间无法排解，夜里还形于梦寐。“寒窗梦里，犹记经行旧时路”。梦中时景“连昌约略无多柳，第一是、难听夜雨”。用连昌来指代南宋故宫，透出铜驼荆棘的意思。此时梦想中，宫中的柳树仿佛已衰残无几，非复当年意态。萧萧的夜雨。萧萧夜雨袭来 ，令人不堪忍受。不期然从梦中醒来，却是在异乡夜里。灯光摇曳中，谁能和我共话？心绪的悲凉令人凄然。“张绪”，指词人以南齐张绪自况。以此比拟自己青年时的风度。但是而今的张绪也不像亡国前那样“风流可爱”，却是已衰落的蒲柳。“归何暮！迟暮之年还不能回乡呢？“半零落依依，断桥鸥鹭”。勾起作者无端心事。西湖断桥边的鸥鹭已零落过半，却是旧侣凋残，前盟难践。随之一转“只愁重洒西州泪，问杜曲人家在否？”却是“西州泪”取不忍重经旧地之意。张炎的亡国破家之痛，远过羊昙生死知遇之悲。“杜曲”，指高门大族聚居的地方；“人家”，指张炎自己的家。据记载，张炎家世显耀，祖父时家境显赫。但元兵入临安后，祖父被杀家产被没。张炎心中留下了永远的创痛。家国之痛是忘不了的 。煞尾又化用杜甫诗句，写道：“恐翠袖、正天寒，犹倚梅花那树。”这是张炎艺术风格的代表作。在抒发亡国之悲时，运用了较为深刻和曲折的笔法。用典贴切、想象丰富、含蓄深厚，风格转为“清空”。以深邃的意境，而亡国之恨的痛烈心境楮墨内外。"
        },
        {
            "title": "醉落魄/一斛珠",
            "content": "柳侵阑角。画帘风软红香泊。引人蝴蝶翻轻薄。已自关情，和梦近来恶。眉梢轻把闲愁著。如今愁重眉梢弱。双眉不画愁消却。不道愁痕，来傍眼边觉。",
            "comment": ""
        },
        {
            "title": "壶中天/念奴娇",
            "content": "穿幽透密，傍园林宴乐，清时钟鼓。帘隔波纹分昼影，融得一壶春聚。篆径通花，花多迷径，难省来时路。缓寻深静，野云松下无数。空翠暗湿荷衣，夷犹舒啸，日涉成佳趣。香雪因风晴更落，知是山中何树。响石横琴，悬崖拥槛，待月慵归去。忽来诗思，水田飞下白鹭。",
            "comment": ""
        },
        {
            "title": "玉漏迟",
            "content": "竹多尘自扫。幽通径曲，禅房深窈。空翠吹衣，坐对闲云舒啸。寒木犹悬故叶，又过了、一番残照。经院悄。诗梦正迷，独怜衰草。幽趣尽属闲僧，浑未识人间，落花啼鸟。呼酒凭高，莫问四愁三笑。可惜秦山晋水，甚却向、此时登眺。清趣少。那更好游人老。",
            "comment": ""
        },
        {
            "title": "还京乐",
            "content": "醉吟处。都是琴尊，竟日松下语。有笔床茶灶，瘦筇相引，逢花须住。正翠阴迷路。年光荏苒成孤旅。待趁燕樯，休忘了、玄都前度。渐烟波远，怕五湖凄冷，佳人袖薄，修竹依依日暮。知他甚处重逢，便匆匆、背潮归去。莫因循、误了幽期，应孤旧雨。伫立山风晚，月明摇碎江树。",
            "comment": ""
        },
        {
            "title": "蝶恋花",
            "content": "花占枝头忺日焙。金汞初抽，火鼎铅华退。还似瘢痕涂獭髓。胭脂淡抹微酣醉。数朵折来春槛外。欲染清香，只许梅相对。不是临风珠蓓蕾。山童隔竹休敲碎。",
            "comment": ""
        },
        {
            "title": "清平乐",
            "content": "采芳人杳。顿觉游情少。客里看春多草草。总被诗愁分了。去年燕子天涯。今年燕子谁家。三月休听夜雨，如今不是催花。",
            "comment": "【注释】张炎词以“悲秋”见长，离愁别绪，万感情怀皆可由秋景而发。如《清平乐》（候蛩凄断）即是一首“悲秋”名作。然而他的“伤春”之作也别具一格。一“秋”一“春”，景物不同，然其抒发的情怀却是同出一源，——即伤亡国之情，感破家之痛。本词即是其“伤春”的一篇佳作。上片“采芳人杳”两句，前句写春光明媚，芳红草绿，本是赏花采绿之时，然而此时却人迹杳了，昔日美景歌舞生平，人头攒动的景象一扫而空。后句由前句而发出“顿觉游情少”之感。张炎写词，写景常借故国家乡西湖之景之笔。西湖美景美不胜收，举世闻名，然而在作者眼里，由于元兵的践踏，西湖盛景已成过往云烟，人迹杳杳，游情惨淡。作者在此留下一个伏笔，不说元兵南掠，而言人杳，其中所含隐情，不言自明，非不想说，而不能说，也不必说也。承接上两句，“客里看春”两句，似乎是写后悔错过春时，未能饱览一年一度的大好春光 。其实一句 “客里看春”，客居异地，浪迹天涯，终年如无根之萍，因此看景只会“草草”，“被诗愁分了”，怎么会游兴满怀呢？下片“去年燕子”两句，借写燕子把上文欲说而未忍多说的话，又进一步做了一点吐露。前后联系在一起，才能更深入体会词人的处境。张炎身世前文已知，其国破家亡却经常或被政治逼迫北上大都，或因生活所迫，居无家所，家无常址，如同飞燕一样羁泊无定，浪荡天涯。“去年燕子天涯，今年燕子谁家？”短短两句话，道出作者说不出痛苦情思 ，其情切切，其感深深。最后两句 “三月休听夜雨 ，如今不是催花。”“夜雨”指使“流水落花春去也”（南唐李后主《浪淘沙》）的夜雨，不是早春细雨，而是暮春急雨。“催花”不是催促花开而是“摧花折叶”的摧残花草。此时雨却不是催花的媒剂，而是葬送春花的急雨。一“雨”双关，透出家国身世之痛。本词最突出的就是对比、比兴。今昔物是人非的强烈对比渗透其中，借“燕子”比喻自己飘荡无依”，借“夜雨”比喻摧花折绿的残暴的元兵。写作之中由景到人，由人到物，由物到情，层层深入，又层层翻新。有人评价说：“羁泊之怀，托诸燕子；易代之悲，托诸夜雨，深人无浅语也。”（俞陛云《宋词选释》）。"
        },
        {
            "title": "高阳台 西湖春感",
            "content": "接叶巢莺，平波卷絮，断桥斜日归船。能几番游，看花又是明年。东风且伴蔷薇住，到蔷薇、春已堪怜。更凄然。万绿西泠，一抹荒烟。当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘。怕见飞花，怕听啼鹃。",
            "comment": "【注释】这是一首写作者重游西湖的一首词。从形式上看是“旧瓶装新酒”，借西湖观感这一旧话题抒发亡国之痛烈心情。“接叶巢莺，平波卷絮”，从写景起笔，用平缓的笔调写出了春深时景 。张词的头一 句就化用杜诗 “接叶暗巢莺”。在密密麻麻的叶丛里，莺儿正在以歌表意“ 平波卷絮 ”写轻絮飘荡，被微波卷入水中“断桥斜日归船”“断桥”，一名段家桥，地处里湖与外湖之间，其地多栽杨柳，是游览的好去处。张炎在这里写的，正是抵暮始出的“归船”。游船如旧，而心情已不再。笔锋一转，“能几番游？看花又是明年。”点出良辰美景仍在，却是春暮时刻，未几花将凋谢，只好静待明年了 。“ 春逝”的哀感弥漫于胸，只好挽留春天：“东风且伴蔷薇住”，东风呀，你伴随着蔷薇住下来吧。而蔷薇花开，预示着春天的即将结束。“到蔷薇、春已堪怜”，春光已无几时，转眼就要被风风雨雨所葬送。“更凄然，万绿西泠，一抹荒烟 。”尽管春天尚未归，西泠桥畔，却已是一片触目惊心的荒芜。笔意刚酣畅，却又转为伤悲。西泠桥是个“烟柳繁华地，温柔富贵乡”，但现在只剩下“一抹荒烟”，今昔对比之强烈，已触着抒发亡国之痛的主题了。“当年燕子知何处？”起笔令人一振。此句代用刘禹锡诗：“旧时王谢堂前燕，飞入寻常百姓家。”此词在刘诗基础上进一步点明了自己的故国之思。“韦曲”唐时韦氏世居地，在长安城南，“斜川”位于江西星子县，陶渊明曾作《游斜川》诗，这里指西湖边文人雅士游览集会之地。“苔深”、“草暗”形容荒芜冷落之状。当年的繁华风流之地，只见一片青苔野草。昔日燕子如今也已寻不到它的旧巢。而且不光如此：“见说新愁，如今也到鸥边”。词人暗用了辛弃疾的两句词：“拍手笑沙鸥，一身都是愁。”意谓连悠闲的鸥 ，也生了新愁。白鸥之所以全身发白，似乎都是因“愁”而生的，因此常借用沙鸥的白头来暗写自己的愁苦之深。“无心再续笙歌梦，掩重门、浅醉闲眠”，二句话，点出词人的雨秋身份：贵公子和隐士。“莫开帘，怕见飞花 ，怕听啼鹃。”“ 开帘 ”照应“掩门”，“飞花”照应“卷絮”，“啼鹃”应“巢莺”，首尾呼应，营造了一种花飘风絮 ，杜鹃啼血的悲凉氛围。张炎此词用鸟声结尾，这就使词有凄切哀苦的杜鹃啼泣之声，余音袅袅，收到了很好的艺术效果。这是一首写春暮时景的咏物词。写春天的景色等是实写，写内心的亡国之痛则是虚写。以景示情，以情带景，堪称“郁之至，厚之至”。读耐人寻味，耐人咀嚼。张炎是一个婉约派的词人，追念故国之思不是直接倾泻而出，而采取不直言的手法 。借“怕见飞花、怕听啼鹃”委婉的方式来表达。此词章法谨严，有自然流动之势，只是词文过于蕴藉，在一定程度上反映了其思想的软弱性。"
        },
        {
            "title": "渔歌子",
            "content": "□□□年酒半酣。知鱼知我静中参。峰六六，径三三。此怀难与俗人谈。",
            "comment": ""
        },
        {
            "title": "忆旧游",
            "content": "记凝妆倚扇，笑眼窥帘，曾款芳尊。步屧交枝径，引生香不断，流水中分。忘了牡丹名字，和露拨花根。甚杜牧重来，买栽无地，都是消魂。空存。断肠草，伴几摺眉痕，几点啼痕。镜里芙蓉老，问如今何处，绾绿梳云。拍有旧时归燕，犹自识黄昏。待说与羁愁，遥知路隔杨柳门。",
            "comment": ""
        },
        {
            "title": "清平乐",
            "content": "五湖一叶。风浪何时歇。醉里不知花影别。依旧空山明月。夜深鹤怨归迟。此时那处堪归。门外一株杨柳，折来多少相思。",
            "comment": ""
        },
        {
            "title": "石州慢",
            "content": "野色惊秋，随意散愁，踏碎黄叶。谁家篱院闲花，似语试妆娇怯。行行步影，未教背写腰肢，一搦犹立门前雪。依约镜中春，又无端轻别。痴绝。汉皋何处，解佩何人，底须情切。空引东邻，遗恨丁香空结。十年旧梦，谩馀恍惚云窗，可怜不是当时蝶。深夜醉醒来，好一庭风月。",
            "comment": ""
        },
        {
            "title": "祝英台近",
            "content": "水西船，山北酒，多为买春去。事与云消，飞过旧时雨。谩留一掬相思，待题红叶，奈红叶、更无题处。正延伫。乱花浑不知名，娇小未成语。短棹轻装，逢迎段桥路。那知杨柳风流，柳犹如此，更休道、少年张绪。",
            "comment": ""
        },
        {
            "title": "渔歌子",
            "content": "□□□□□子同。更无人识老渔翁。来往事，有无中。却恐桃源自此通。",
            "comment": ""
        },
        {
            "title": "西江月",
            "content": "缥缈波明洛浦，依稀玉立湘皋。独将兰蕙入离骚。不识山中瑶草。月照英翘楚楚，江空醉魄陶陶。犹疑颜色尚清高。一笑出门春老。",
            "comment": ""
        },
        {
            "title": "水龙吟",
            "content": "乱红飞已无多，艳游终是如今少。一番雨过，一番春减，催人渐老。倚槛调莺，卷帘收燕，故园空杳。奈关愁不住，悠悠万里，浑恰似、天涯草。不拟相逢古道。才疑梦、又还惊觉。清风在柳，江摇白浪，舟行趁晓。遮莫重来，不如休去，怎堪怀抱。那知又、五柳门荒，曾听得、鹃啼了。",
            "comment": ""
        },
        {
            "title": "声声慢",
            "content": "门当竹径，鹭管苔矶，烟波自有闲人。棹入孤村，落照正满寒汀。桃花远迷洞口，想如今、方信无秦。醉梦醒，向沧浪容与，净濯兰缨。欸乃一声归去，对笔床茶灶，寄傲幽情。雨笠风蓑，古意谩说玄真。知鱼淡然自乐，钓清名、空在丝纶。笑未已，笑严陵、还笑渭滨。",
            "comment": ""
        },
        {
            "title": "潇潇雨/踏莎行",
            "content": "空山弹古瑟，掬长流、洗耳复谁听。倚阑干不语，江潭树老，风挟波鸣。愁里不须啼鴂，花落石床平。岁月鸥前梦，耿耿离情。记得相逢竹外，看词源倒泻，一雪尘缨。笑匆匆呼酒，飞雨夜行舟。又天涯、零落如此，掩闲门、得似晋人清。相思恨，趁杨花去，错到长亭。",
            "comment": ""
        },
        {
            "title": "三姝媚",
            "content": "芙蓉城伴侣。乍卸却单衣，茜罗重护。傍水开时，细看来、浑似阮郎前度。记得小楼，听一夜，江南春雨。梦醒箫声，流水青苹，旧游何许。谁翦层芳深贮。便洗尽长安，半面尘土。绝似桃根，带笑痕来伴，柳枝娇舞。莫是孤村，试与问、酒家何处。曾醉梢头双果，园林未暑。",
            "comment": ""
        },
        {
            "title": "甘州/八声甘州",
            "content": "记玉关、踏雪事清游。寒气脆貂裘。傍枯林古道，长河饮马，此意悠悠。短梦依然江表，老泪洒西州。一字无题处，落叶都愁。载取白云归去，问谁留楚佩，弄影中洲。折芦花赠远，零落一身秋。向寻常野桥流水，待招来、不是旧沙鸥。空怀感，有斜阳处，却怕登楼。",
            "comment": "【注释】原序:辛卯岁，沈尧道同余北归，各处杭越。逾岁，尧道来问寂寞，语笑数日，又复别去。赋此曲，并寄赵学舟。1290 年 ，张炎和友沈尧道应召为元政府写金字《藏经》。翌年 ，回归南方。之后词人在越州居住，和沈尧道及赵学舟都有词往来 ，这首词即作于此时。“记玉关踏雪事清游，寒气脆貂裘。”以“记”字领起，气势较为开阔、笔力劲峭。写他前年冬季赴北写经的旧事，展现了一幅冲风踏雪的北国羁旅图。北风凛冽，寒气袭人，三两个“南人”在那枯林古道上艰难行进。“此意悠悠”此句虽简，然则写出他内心无限的忧思。 “短梦依然江表，老泪洒西州”，旧事重提之后，续写北地回归之光景。江表，指江南。西州，古城名，在今南京西。此两句谓自己虽已回到南方故土，屈辱经历也过去，仍只能老泪洒落、无欢可言。南归以后，自己与尧道分处杭、越，音讯久未通。“一字无题处，落叶都愁。”点出为何不致书问候。并非不想题诗赠友，但实在是提不起任何兴致来。因西风吹打而飘散的片片红叶上，似乎处处都写满了“亡国”两字。不忍在上题诗，怕引起浓浓愁情。请老友给予谅解。开头这两韵五句，其意境苍凉阔大，有“唐人悲歌”之概。着实为全词增添了一点“北国型”的“壮美”之感。“短梦依然江表，&#8943;&#8943;落叶都愁。”随即音调多么缠绵低回。这是作者善于“一气旋折”的高妙本领。“载取白云归去”则从眼前的离别写起。故人之访，给作者多少欢乐、慰藉和温暖 。故人又要回去。面对此景 ，作者当然又会感慨生悲。“问谁留楚佩，弄影中洲 ”写出了自己与他两情依依之感。“楚佩”借楚辞中湘君和湘夫人的典故。“折芦花赠远，零落一身秋”。当然会赠所赠之物，只能是一枝芦花。这里表现出赠者零落如秋叶的心情 。他以芦花来比己“零落一身秋”的凄况，饱寓着他生不逢时痛感。这里“折苇赠远”，笔调不凡，写意深刻。“向寻常野桥流水，待招来，不是旧沙鸥。”而故人既远，“野桥流水”附近也能招集到三朋二友 ，但终非沈尧道、赵学舟之类故交了。“空怀感，有斜阳处，却怕登楼”惆怅寂寞只能靠登楼远望排解 。但余斜照的景色，只能徒增伤悲。所以顿又缩回了脚步！全词先悲后壮，先友情而后国恨 ，惯穿始终的，是一股荡气回肠的“词气”。使读者极能渗透到作者的感情世界之中。写身世飘萍和国事之悲感哀婉动人，令人如闻断雁惊风，哀猿啼月。"
        },
        {
            "title": "南楼令/唐多令",
            "content": "一见又天涯。人生可叹嗟。想难忘、江上琵琶。诗酒一瓢风雨外，都莫问，是谁家。怜我鬓先华。何愁归路赊。向西湖、重隐烟霞。说与山童休放鹤，最零落，是梅花。",
            "comment": ""
        },
        {
            "title": "徵招",
            "content": "可怜张绪门前柳，相看顿非年少。三径已荒凉，更如今怀抱。薄游浑是感，满烟水、东风残照。古调谁弹，古音谁赏，岁华空老。京洛染缁尘，悠然意，独对南山一笑。只在此山中，甚相逢不早。瘦吟心共苦，知几度、翦灯窗小。何时更、听雨巴山，赋草池春晓。",
            "comment": ""
        },
        {
            "title": "蝶恋花",
            "content": "济楚衣裳眉目秀。活脱梨园，子弟家声旧。诨砌随机开笑口。筵前戏谏从来有。戛玉敲金裁锦绣。引得传情，恼得娇娥瘦。离合悲欢成正偶。明珠一颗盘中走。",
            "comment": ""
        },
        {
            "title": "尾犯",
            "content": "一白受春知。独爱老来，疏瘦偏宜。古月黄昏，许松竹相依。晕藓枯槎半折，影浮波、渴龙倒窥。岁华凋谢，水边篱落，雪後忽横枝。百花头上立，且休问、向北开迟。老了何郎，不成便无诗。惟只有、西州倦客，怕说著、西湖旧时。难忘处，放鹤山空人未归。",
            "comment": ""
        },
        {
            "title": "真珠帘",
            "content": "绿房几夜迎清晓，光摇动、素月溶溶如水。惆怅一枝寒，记东阑闲倚。近日花边无旧雨，便寂寞、何曾吹泪。烛外。谩羞得红妆，而今犹睡。琪树皎立风前，万尘空、独挹飘然清气。雅淡不成娇，拥玲珑春意。落寞云深诗梦浅，但一似、唐昌宫里。元是。是分明错认，当时玉蕊。",
            "comment": ""
        },
        {
            "title": "菩萨蛮",
            "content": "蕊香不恋琵琶结。舞衣折损藏花蝶。春梦未堪凭。几时春梦真。愁把残更数。泪落灯前雨。歌酒可曾忺。情怀似去年。",
            "comment": ""
        },
        {
            "title": "如梦令",
            "content": "隐隐烟痕轻注。拂拂脂香微度。十二小红楼，人与玉箫何处。归去。归去。醉插一枝风露。",
            "comment": ""
        },
        {
            "title": "朝中措",
            "content": "清明时节雨声哗。潮拥渡头沙。翻被梨花冷看，人生苦恋天涯。燕帘莺户，云窗雾阁，酒醒啼鸦。折得一枝杨柳，归来插向谁家。",
            "comment": "【注释】提起清明时的雨，大家都会联想起那句“清明时节雨纷纷”的诗句，而本词作者张炎笔下，清明时节的雨，清明时节的情又别具一格。上片“清明时节”二句，描写的清明时的雨，不是毛毛细雨，而成了哗哗大雨。恰在此时作者冒雨寻春，却被大雨所困，见到江边水急，浪潮翻涌。“翻被梨花冷看”，二句，作者此时心口难言，无心看花，但作者却使梨花有感，冷眼旁观作者雨中的狼狈，责怪作者不思故土暖被，却对他乡山水花木如此病情苦恋。作者的此番“遭遇”有口难言，而其中源由，无限辛酸无限悲恨，尽在不言之中。下片“燕帘莺户，云窗雾阔，酒醒啼鸦。”“燕帘莺户，云窗雾阔”是指歌妓舞女之所。雨中寻景不成，因而只能到莺啼燕舞的珠帘玉户消磨时光，一醉解千愁。然而醉乡虽好，难以久留，醉醒客散，只见归鸦啼鸣，人去楼空。“折得一枝杨柳”二句，杨柳，古时清明节中家家户户门上插柳以祛邪。归去的途中，作者也随手折了一枝杨柳 ，但走至住所才恍然醒悟——浪流之人羁驻之旅，哪会有自己的家门呢？作者不禁感叹一枝杨柳，“归来插向谁家”。一种天涯游子欲归无处，欲住无家的悲哀，猛然袭向心头。一枝无处可插的杨柳，满腹悲怨溢于词中，幽默中见无奈。词人用笔举重若轻，不见着力，是那么自然，用笔之巧，用意之妙，叫人拍案叫绝。本词写情愁，选景独出新裁，写情愁言愁之精妙，表达之条理。这使在词中平素并不显眼的词语，在词人笔下却显得那么幽默，那么有韵味。俞陛云评价作者说：“司马周南留滞 ，贻笑梨花，幼安辽海无家，空攀杨柳，是善于怨徘者。”（《宋词选释》。刘熙载说：“张玉田词，清远蕴籍，凄怆缠绵。”（《艺概·词曲概》）"
        },
        {
            "title": "霜叶飞",
            "content": "绣屏开了。惊诗梦、娇声啼破春悄。隐将谱字转清圆，正杏梁声绕。看帖帖、蛾眉淡扫。不知能聚愁多少。叹客里凄凉，尚记得当年雅音，低唱还好。同是流落殊乡，相逢何晚，坐对被真花恼。贞元朝士已无多，但暮烟衰草。未忘得春风窈窕。却怜张绪如今老。且慰我留连意，莫说西湖，那时苏小。",
            "comment": ""
        },
        {
            "title": "瑶台聚八仙/新雁过妆楼",
            "content": "老圃堪嗟。深夜雨、紫英犹傲霜华。暖宿篱根，飞去想怯寒沙。采摘浮杯如戏水，晚香淡似夜来些。背风斜。翠苔径里，描绣人夸。白头共开笑口，看试妆满插，云髻双丫。蝶也休愁，不是旧日疏葩。连枝愿为比翼，问因甚寒城独自花。悠然意，对九江山色，还醉陶家。",
            "comment": ""
        },
        {
            "title": "声声慢",
            "content": "平沙催晓，野水惊寒，遥岑寸碧烟空。万里冰霜，一夜换却西风。晴梢渐无坠叶，撼秋声、都是梧桐。情正远，奈吟湘赋楚，近日偏慵。客里依然清事，爱窗深帐暖，戏拣香筒。片霎归程，无奈梦与心同。空教故林怨鹤，掩闲门、明月山中。春又小，甚梅花、犹自未逢。",
            "comment": ""
        },
        {
            "title": "甘州/八声甘州",
            "content": "想不劳、添竹引龙须，断梗忽传芳。记珠悬润碧，飘飘秋影，曾印禅窗。诗外片云落莫，错认是花光。无色空尘眼，雾老烟荒。一翦静中生意，任前看冷淡，真味深长。有清风如许，吹断万红香。且休教夜深人见，怕误他、看月上银床。凝眸久，却愁卷去，难博西凉。",
            "comment": ""
        },
        {
            "title": "清平乐",
            "content": "柳间花外。日日离人泪。忆得楼心和月醉。落叶与愁俱碎。如今一笑吴中。眼青犹认衰翁。先泛扁舟烟水，西湖多定相逢。",
            "comment": ""
        },
        {
            "title": "风入松",
            "content": "一瓢饮水曲肱眠。此乐不知年。今朝忽上龙峰顶，却原来、有此甘泉。洗却平生尘土，慵游万里山川。照人如鉴止如渊。古窦暗涓涓。当时桑苎今何在，想松风、吹断茶烟。著我白云堆里，安知不是神仙。",
            "comment": ""
        },
        {
            "title": "清平乐",
            "content": "□□晴树。寒食无风雨。记得当时游冶处。桂底一身香露。神仙只在蓬莱。不知白鹤飞来。乘兴飘然归去，瞋人踏破青苔。",
            "comment": ""
        },
        {
            "title": "长相思",
            "content": "去来心。短长亭。只隔中间一片云。不知何处寻。闷还颦。恨还瞋。同是天涯流落人。此情烟水深。",
            "comment": ""
        },
        {
            "title": "满江红",
            "content": "近日衰迟，但随分、蜗涎自足。底须共、红尘争道，顿荒松菊。壮志已荒圯上履，正音恐是沟中木。又安知、幕下有词人，归心速。书尚在，怜鱼腹。珠何处，惊鱼目。且依然诗思，灞桥人独。不用回头看堕甑，不愁抱石疑非玉。忽一声、长啸出山来，黄粱熟。",
            "comment": ""
        },
        {
            "title": "浪淘沙",
            "content": "回首欲婆娑。淡扫修蛾。盈盈不语奈情何。应恨梅兄矾弟远，云隔山阿。弱水夜寒多。带月曾过。羽衣飞过染馀波。白鹤难招归未得，天阔星河。",
            "comment": ""
        },
        {
            "title": "琐窗寒",
            "content": "乱雨敲春，深烟带晚，水窗慵凭。空帘谩卷，数日更无花影。怕依然、旧时燕归，定应未识江南冷。最怜他、树底蔫红，不语背人吹尽。清润。通幽径。待移灯翦韭，试香温鼎。分明醉里，过了几番风信。想竹间、高阁半开，小车未来犹自等。傍新晴、隔柳呼船，待教潮信稳。",
            "comment": ""
        },
        {
            "title": "渔歌子",
            "content": "□卯湾头屋数间。放船收尽一溪山。聊适兴，且怡颜。问天难买是真闲。",
            "comment": ""
        },
        {
            "title": "渔歌子",
            "content": "□□□□白云多。童子贪眠枕绿蓑。莞尔笑，浩然歌。奈此萧萧落叶何。",
            "comment": ""
        },
        {
            "title": "杏花天",
            "content": "湘罗几翦黏新巧。似过雨、胭脂全少。不教枝上春痕闹。都被海棠分了。带柳色、愁眉暗恼。谩遥指、孤村自好。深巷明朝休起早。空等卖花人到。",
            "comment": ""
        },
        {
            "title": "减字木兰花",
            "content": "锁香亭榭。花艳烘春曾卜夜。空想芳游。不到秋凉不信愁。酒迟歌缓。月色平分窗一半。谁伴孤吟。手擘黄花碎却心。",
            "comment": ""
        },
        {
            "title": "烛影摇红",
            "content": "隔水呼舟，采香何处追游好。一年春事二分花，犹有花多少。容易繁华过了。趁园林、飞红未扫。旧酲新醉，几日不来，绿阴芳草。",
            "comment": ""
        },
        {
            "title": "甘州/八声甘州",
            "content": "记当年、紫曲戏分花，帘影最深深。听惺忪语笑，香寻古字，谱掐新声。散尽黄金歌舞，那处著春情。梦醒方知梦，梦岂无凭。几点别馀清泪，尽化作妆楼，断雨残云。指梢头旧恨，豆蔻结愁心。都休问、北来南去，但依依、同是可怜人。还飘泊，何时尊酒，却说如今。",
            "comment": ""
        },
        {
            "title": "满江红",
            "content": "傅粉何郎，比玉树、琼枝谩夸。看生子、东涂西抹，笑语浮华。蝴蝶一生花里活，似花还却似非花。最可人、娇艳正芳年，如破瓜。离别恨，生叹嗟。欢情事，起喧哗。听歌喉清润，片玉无瑕。洗尽人间笙笛耳，赏音多向五侯家。好思量、都在步莲中，裙翠遮。",
            "comment": ""
        },
        {
            "title": "高阳台",
            "content": "古木迷鸦，虚堂起燕，欢游转眼惊心。南圃东窗，酸风扫尽芳尘。鬓貂飞入平原草，最可怜、浑是秋阴。夜沈沈。不信归魂，不到花深。吹箫踏叶幽寻去，任船依断石，袖裹寒云。老桂悬香，珊瑚碎击无声。故园已是愁如许，抚残碑，却又伤今。更关情。秋水人家，斜照西泠。",
            "comment": ""
        },
        {
            "title": "木兰花慢",
            "content": "龟峰深处隐，岩壑静、万尘空。任一路白云，山童休扫，却似崆峒。只恐烂柯人到，怕光阴、不与世间同。旋采生枝带叶，微煎石鼎团龙。从容。吟啸百年翁。行乐少扶筇。向镜水传心，柴桑袖手，门掩清风。如何晋人去後，好林泉、都在夕阳中。禅外更无今古，醉归明月千松。",
            "comment": ""
        },
        {
            "title": "瑶台聚八仙/新雁过妆楼",
            "content": "带雨春潮。人不渡、沙外晓色迨遥。自横深静，谁见隔柳停桡。知我知鱼未是乐，转篷闲趁白鸥招。任风飘。夜来酒醒，何处江皋。泛宅浮家更好，度菰蒲影里，濯足吹箫。坐阅千帆，空竞万里波涛。他年五湖访隐，第一是吴淞第四桥。玄真子、共游烟水，人月俱高。",
            "comment": ""
        },
        {
            "title": "烛影摇红",
            "content": "闲苑深迷，趁香随粉都行遍。隔窗花气暖扶春，只许莺莺占。烛焰晴烘醉脸。想东邻、偷窥笑眼。欲寻无处，暗掐新声，银屏斜掩。一片云闲，那知顾曲周郎怨。看花犹自未分明，毕竟何时见。已信仙缘较浅。谩凝思、风帘倒卷。出门一笑，月落江横，数峰天远。",
            "comment": ""
        },
        {
            "title": "探春慢",
            "content": "列屋烘炉，深门响竹，催残客里时序。投老情怀，薄游滋味，消得几多凄楚。听雁听风雨，更听过、数声柔舻。暗将一点归心，试托醉乡分付。借问西楼在否。休忘了盈盈，端正窥户。铁马春冰，柳蛾晴雪，次第满城箫鼓。闲见谁家月，浑不记、旧游何处。伴我微吟，恰有梅花一树。",
            "comment": ""
        },
        {
            "title": "临江仙",
            "content": "一点白鸥何处去，半江潮落沙虚。淡黄柳上月痕初。暇观情悄悄，凝想步徐徐。每一相思千里梦，十年有此相疏。休休寄雁问何如。如何休寄雁，难写绝交书。",
            "comment": ""
        },
        {
            "title": "月下笛",
            "content": "千里行秋，支筇背锦，顿怀清友。殊乡聚首。爱吟犹自诗瘦。山人不解思猿鹤，笑问我、韦娘在否。记长堤画舫，花柔春闹，几番携手。别後都依旧。但靖节门前，近来无柳。盟鸥尚有。可怜西塞渔叟。断肠不恨江南老，恨落叶、飘零最久。倦游处，减羁愁，犹未消磨是酒。",
            "comment": ""
        },
        {
            "title": "甘州/八声甘州",
            "content": "望涓涓、一水隐芙蓉，几被暮云遮。正凭高送目，西风断雁，残月平沙。未觉丹枫尽老，摇落已堪嗟。无避秋声处，愁满天涯。一自盟鸥别後，甚酒瓢诗锦，轻误年华。料荷衣初暖，不忍负烟霞。记前度翦灯一笑，再相逢、知在那人家。空山远，白云休赠，只赠梅花。",
            "comment": "【注释】词产生时，最初只言花前月下，离愁别绪，被世人称为艳词。而秦观独创一格，“将身世之感打并入艳情”，使词别有洞天。此径一开 ，后人纷纷仿效。张炎的这首词就可称为是将家国身世之感 “打并入”友情之作。李筠房南宋浙江湖州人，张炎的友人。宋时两人情趣相投，时常相聚，而宋亡国后两人天隔一方。此词即是张炎寄词隐遁山中的老友，勉以梅花相，共保岁零贞洁。词的上片写登高望景并由此而生的思友及自伤之情。“望涓涓一水隐芙蓉，几被暮云遮”，写远望之景。水中的荷花被暮云所蔽，显得朦朦胧胧。句中用荷花隐含着对远处友人的思念，写出了词人望故人而不见的黯淡心情。”正凭高送目，西风断雁，残月平沙。”思念的心情使词人无心欣赏眼前的美景，所见的皆是寒风中的孤雁，残月下的沙滩。”青山隐隐水迢迢，秋尽江南草未凋”（杜牧《寄扬州韩绰判官》）其实江南的秋景并非如作者所描绘的那样萧飒、败落。但伤感的心情使词人在这一派秋光之中只见了尽老的丹枫，想到的只是无限的迟暮，嗟陀的岁月。所以才有“未觉丹枫尽老，摇落已堪嗟”之句。其实词人此时正当盛年三十岁左右，但经历亡国家破之变后的心理也已使词人心感迟暮。“无避秋声处，愁满天涯。”一个“无避处”，一个“满天涯”，表明客观形势的险恶及主观感受的抑塞悲凄，自己无法摆脱压抑的感觉，只有将满腔愁绪寄与远在天涯的友人。词的下片，接下来把满腔思愁寄与友人。“一片盟鸥别后，甚酒瓢诗锦，轻误年华”，自己在与友人分手后人，却由于在赋诗饮酒中消磨时光，白白浪费了许多宝贵的年华。忏悔之情由此可见。“料荷衣初暖 ，不忍负烟霞 。”化用《离骚》中“集芙蓉以为蓉”，和孔稚珪《北山移文》“使我高霞孤映，明月独举”中的“荷衣”，“烟霞”，称赞李筠房在国破家亡之后，马上披上“荷衣”、陪伴“烟霞”，不作元朝之官，宁做大宋的遗民隐士。然而友人的音讯未通，只能是“料想”。“记前度、剪灯一笑，再相逢、知在那人家。”这时只能回忆以前共勉，苦盼再相逢之日。“空山远，白云休赠，只赠梅花。”“白云休赠 ”化用陶宏景 《诏问山中何处所有赋诗以答》中“山中何所有？岭上多白云。只可自怡悦，不堪持寄君。”“只赠梅花”更是引用人所其知的“折梅逢驿使，寄与陇头人。江南无所有，聊赠一枝春。”（陆凯《寄范晔》）以梅花相赠，以梅花互勉，表达出词人不慕荣华、不畏冰霜的高洁品格。本自成为本词的点睛之笔。张炎的词风舒畅，如白云舒卷，爽气贯中，有一种清空摇曳之感。总观全词，既不同于某些婉约词的柔美妩媚，又不同某些豪放词的生硬死板，而是在清空流转中寓有“波湅老成”之致，选词之精炼，选典之巧妙，又自然流露出“一气贯注”之妙。表现出作者词学深厚的功力。"
        },
        {
            "title": "西江月",
            "content": "落落奇花未吐，离离瑶草偏幽。蓬山元是不知秋。却笑人间春瘦。潇丽寒犀麈尾，玲珑润玉搔头。半窗晴日水痕收。不怕杜鹃啼後。",
            "comment": ""
        },
        {
            "title": "南乡子",
            "content": "歌扇锦连枝。问著东风已不知。怪底楼前多种柳，相思。那叶浑如旧样眉。醉里眼都迷。遮莫东墙带笑窥。行到寻常游冶处，慵归。只道看花似向时。",
            "comment": ""
        },
        {
            "title": "壶中天/念奴娇",
            "content": "长流万里。与沈沈沧海，平分一水。孤白争流蟾不没，影落潜蛟惊起。莹玉悬秋，绿房迎晓，楼观光疑洗。紫箫声袅，四檐吹下清气。遥睇浪擎空明，古愁休问，消长盈虚理。风入芦花歌忽断，知有渔舟闲舣。露已沾衣，鸥犹栖草，一片潇湘意。人方酣梦，长翁元自如此。",
            "comment": ""
        },
        {
            "title": "浣溪沙",
            "content": "昨夜蓝田采玉游。向阳瑶草带花收。如今风雨不须愁。零落依稀倾凿落，碎琼重叠缀搔头。白云黄鹤思悠悠。",
            "comment": ""
        },
        {
            "title": "浣溪沙",
            "content": "艾蒳香消火未残。便能晴去不多寒。冶游天气却身闲。带雨移花浑懒看，应时插柳日须攀。最堪惆怅是东栏。",
            "comment": ""
        },
        {
            "title": "风入松",
            "content": "一春不是不寻春。终是不忺人。好怀渐向中年减，对歌钟、浑没心情。短帽怕黏飞絮，轻衫压扑游尘。暖香十里软莺声。小舫绿杨阴。梦随蝴蝶飘零後，尚依依、花月关心。惆怅一株梨雪，明年甚处清明。",
            "comment": ""
        },
        {
            "title": "暗香",
            "content": "猗兰声歇。抱孤琴思远，几番弹彻。洗耳无人，寂寂行歌古时月。一笑东风又急。黯消凝、恨听啼鴂。想少陵、还叹飘零，遣兴在吟箧。愁绝。更离别。待款语迟留，赋归心切。故园梦接。花影闲门掩春蝶。重访山中旧隐，有羁怀、未须轻说。莫相忘，堤上柳、此时共折。",
            "comment": ""
        },
        {
            "title": "蝶恋花",
            "content": "颇爱杨琼妆淡注。犹理螺鬟，扰扰松云聚。两翦秋痕流不去。佯羞却把周郎顾。欲诉闲愁无说处。几过莺帘，听得间关语。昨夜月明香暗度。相思忽到梅花树。",
            "comment": ""
        },
        {
            "title": "木兰花慢",
            "content": "万花深处隐，安一点、世尘无。步翠麓幽寻，白云自在，流水萦纡。携歌缓游细赏，倩何人、重写辋川图。迟日香生草木，淡风声和琴书。安居。歌引巾车。童放鹤、我知鱼。看静里闲中，醒来醉後，乐意偏殊。桃源带春去远，有园林、如此更何如。回首丹光满谷，恍然却是蓬壶。",
            "comment": ""
        },
        {
            "title": "扫花游/扫地游",
            "content": "烟霞万壑，记曲径幽寻，霁痕初晓。绿窗窈窕。看随花甃石，就泉通沼。几日不来，一片苍云未扫。自长啸。怅乔木荒凉，都是残照。碧天秋浩渺。听虚籁泠泠，飞下孤峭。山空翠老。步仙风，怕有采芝人到。野色闲门，芳草不除更好。境深悄。比斜川、又清多少。",
            "comment": ""
        }
    ]
}