{
    "dynasty": "宋",
    "author": "何炳然",
    "poems": [
        {
            "title": "云根峰",
            "content": "十洲仙子骑龙鹤，路阔云深贪舞跃。不知缥缈已无心，一朵飞来坠山脚。几度天风吹不开，数回山雨误飘来。直恐老龙招得去，千顷万顷游蓬莱。",
            "comment": ""
        },
        {
            "title": "千年古石",
            "content": "怪底黄石公，乃是赤松子。蒲柳不自强，一见颡应泚。",
            "comment": ""
        },
        {
            "title": "天柱峰",
            "content": "终古郁岧峣，东南此撑柱。当时若更高，恐碍日月路。",
            "comment": ""
        },
        {
            "title": "大涤洞",
            "content": "杳默閟虚旷，森爽离人寰。玉室非所诣，回首烟中山。",
            "comment": ""
        },
        {
            "title": "龙洞",
            "content": "胡髯抱嵌岩，白云拥万里。若弄华阳珠，我欲割左耳。",
            "comment": ""
        },
        {
            "title": "右凤洞",
            "content": "上作千仞翔，下作笤岩栖。箫韶在何处，苍梧云气迷。",
            "comment": ""
        }
    ]
}