{
    "dynasty": "宋",
    "author": "曾公亮",
    "poems": [
        {
            "title": "輓老苏先生",
            "content": "立言高往古，抱道郁当时。铅椠方终业，风灯忽遘悲。名垂文苑传，行纪太丘碑。后嗣皆鸾鷟，吾知庆有诒。",
            "comment": ""
        },
        {
            "title": "吊曹觐",
            "content": "款军樵门日再晡，空弮犹自把戈鈇。身垂虎口方安坐，命若鸿毛竟败呼。柱下杲卿曾断骨，袴中杵臼得遗孤。可怜三尺英雄气，不怕山西士大夫。",
            "comment": ""
        },
        {
            "title": "句",
            "content": "饭思白石红桃米，菜忆黄龙紫芥心。",
            "comment": ""
        },
        {
            "title": "宿甘露寺僧舍",
            "content": "枕中云气千峰近，床底松声万壑哀。要看银山拍天浪，开窗放入大江来。",
            "comment": ""
        },
        {
            "title": "送程给事中知越州",
            "content": "山阴地胜冠江吴，今得贤侯自禁途。侍从暂虚青琐闼，藩宣新剖玉麟符。移时前席辞旒扆，不日重城歌袴襦，想到蓬莱游未遍，已应归步在云衢。",
            "comment": ""
        }
    ]
}