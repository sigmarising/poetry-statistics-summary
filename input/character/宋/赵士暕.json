{
    "dynasty": "宋",
    "author": "赵士暕",
    "poems": [
        {
            "title": "好事近",
            "content": "造化有深功，缀就梢头黄蜡。剪刻翻成新样，与江梅殊别。半开微露紫檀心，萧洒对风月。素手偏宜折取，向乌云斜插。",
            "comment": ""
        },
        {
            "title": "好事近",
            "content": "剪蜡缀寒条，标韵自然奇绝。不待陇头春信，喜一枝先折。寿阳妆鉴晓初开，残柍若飞雪。何似嫩黄新蕊，映眉心娇月。",
            "comment": ""
        },
        {
            "title": "好事近",
            "content": "萧洒点疏从，浑似蜜房雕刻。不爱艳妆浓粉，借娇黄一拂。有情常恁早相逢，须信做尤物。已是恼人风韵，更芝兰香骨。",
            "comment": ""
        },
        {
            "title": "好事近",
            "content": "雪里晓寒浓，已见蜡梅初折。应是月娥仙挂，与娇魂香魄。玉人挨鬓一枝斜，不忍更多摘。酒面暗沈疏影，照鹅儿颜色。",
            "comment": ""
        }
    ]
}