{
    "dynasty": "宋",
    "author": "毛幵",
    "poems": [
        {
            "title": "句",
            "content": "欲雪尽时携酒去，无人知处得花开。",
            "comment": ""
        },
        {
            "title": "泊钓台",
            "content": "汉业中兴彼一时，先生名与日星垂。南阳遗庙今荒草，何似桐江百世祠。",
            "comment": ""
        },
        {
            "title": "泊钓台",
            "content": "洲渚寒云薄暮天，萧萧灯火落帆边。严陵滩下孤舟远，一夜归心听雨眠。",
            "comment": ""
        },
        {
            "title": "瑞香花",
            "content": "众妙与春竞，纷纷持所长。此花最幽远，如以礼自将。猗兰敢回步，檐卜亦退藏。",
            "comment": ""
        },
        {
            "title": "泊钓台",
            "content": "衮衣但决妖邪谶，茅士先封不义臣。须信俯随鸡鹜食，岂如湖海一闲身。",
            "comment": ""
        },
        {
            "title": "题闯山亭",
            "content": "卷帘新雨霁，伏槛孤云没。心赏信无同，佳人眇天末。",
            "comment": ""
        },
        {
            "title": "泊钓台",
            "content": "白鹤千秋去不归，山川萧瑟閟光辉。孙郎祖墓今无主，不及先生一钓矶。",
            "comment": ""
        },
        {
            "title": "月坡亭李耆明见菊",
            "content": "初阳散微和，晞露耿余明。引花吸其精，助我养修龄。人生凭化迁，日夜枯与荣。聊为寂寞游，放此真率情。",
            "comment": ""
        },
        {
            "title": "月坡亭李耆明见菊",
            "content": "我怀渊明真，千载犹神交。重吟九日诗，风节殊未凋。良辰不再举，秋气日以高。凄飚送落景，余霞敛尘霄。万象为我役，天机亦良劳。摩挲膝间桐，感此爨下焦。时时出奇音，散我心郁陶。",
            "comment": ""
        },
        {
            "title": "吊子陵钓台",
            "content": "先生高隐事如何，岂谓功名不足多。知道故人能辨事，一竿赢得钓清波。",
            "comment": ""
        }
    ]
}