{
    "dynasty": "宋",
    "author": "赵世长",
    "poems": [
        {
            "title": "送张无梦归天台",
            "content": "琼台卜幽隐，金液链真精。冰雪形容古，烟霞意思清。谈玄通至道，养素达长生。补诏离仙窟，安居入帝京。唐虞回圣眷，巢许让高名。抗节辞丹陛，归心恋赤城。再眠琪树影，重听瀑泉声。朝客多攀饯，天章复赠行。令猷光史策，逸态傲公卿。珍重青云外，逍遥乐太平。",
            "comment": ""
        },
        {
            "title": "句",
            "content": "玉清仙子下云达。",
            "comment": ""
        },
        {
            "title": "句",
            "content": "莫恨东风翦拂迟。",
            "comment": ""
        }
    ]
}