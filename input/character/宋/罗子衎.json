{
    "dynasty": "宋",
    "author": "罗子衎",
    "poems": [
        {
            "title": "三登乐",
            "content": "过了元宵，见七叶蓂又飞。恰今朝、昴宿降瑞。初度果生贤，尽道丰姿绝异。翰林人物，云霄富贵。自栖鸾展骥。迤逦黄堂，每登要路无留滞。暂归来，访松菊，趣装行用济。增崇福禄，寿延千百岁。",
            "comment": ""
        },
        {
            "title": "寿林仲乔尊人",
            "content": "过了元宵八日间，琴堂歌舞献慈颜。七闽山水须眉秀，三楚云烟杖履闲。痴绝不妨公事了，欢浓莫于酒杯悭。明年今日迎新霈，锦轴荣封鬓未斑。",
            "comment": ""
        }
    ]
}