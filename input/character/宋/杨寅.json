{
    "dynasty": "宋",
    "author": "杨寅",
    "poems": [
        {
            "title": "九里岭",
            "content": "上下各九里，东西只数家。田横梯齿密，松列雁行斜。分镳争岭道，孤往接天涯。为我谢风景，何路不开花。",
            "comment": ""
        },
        {
            "title": "龙云寺次罗竦韵",
            "content": "路转羊肠望眼舒，篮舆更入道人居。千林黄叶新霜后，四面青山夕照余。幽梦乍惊鱼鼓响，小诗闲向竹窗书。炉烟茗碗匆匆话，已觉人间万象虚。",
            "comment": ""
        }
    ]
}