{
    "dynasty": "宋",
    "author": "释宗印",
    "poems": [
        {
            "title": "偈颂八首",
            "content": "平如镜，险如崖。拟即失，动即乖。不拟不动自缠缚，别有生机掘地埋。云门亲见陈蒲鞋。",
            "comment": ""
        },
        {
            "title": "偈颂八首",
            "content": "不用不用，千圣不共。如是如是，蝮曷蛇虺。不是不是，彻骨彻髓。进前退后绕禅床，制电之机落二三。",
            "comment": ""
        },
        {
            "title": "偈颂八首",
            "content": "铁昆仑儿吃一攧，南海波舞不彻。夜半失却拦腰帛，笑倒东村王大伯。",
            "comment": ""
        },
        {
            "title": "偈颂八首",
            "content": "多子塔前，风行草偃。育王门一，正令重行。掀翻旧日规模，从教佛祖乞命。不是第一句，亦非格外机。寸钉才入木，遍界火星飞。",
            "comment": ""
        },
        {
            "title": "偈颂八首",
            "content": "二由一有，一亦莫守，平地上死人无数。一心不生，万法无咎，屎窖里头出头没。孤迥迥，峭巍巍。花须连夜发，莫待晓风吹。",
            "comment": ""
        },
        {
            "title": "偈颂八首",
            "content": "路见不平，拔剑相助。伤鳖如龟，必应有主。",
            "comment": ""
        },
        {
            "title": "偈颂八首",
            "content": "春山青，春水绿，春风包裹无纤粟。目前事，量外机，东村王老暗攒眉。暗攒眉，独脚山魈舞柘杜枝。",
            "comment": ""
        },
        {
            "title": "题佛刹",
            "content": "七十劳生西复东，乡关在望念飘蓬。大辽半岁九分尽，全晋一年千里空。周召已亡无善政，蔡童虽死有余风。华阴乞食商山去，岩谷幽寻四老翁。",
            "comment": ""
        },
        {
            "title": "颂古三首",
            "content": "死人眼，死人手。金乌飞，玉兔走。直截根源，取之左右。张翁醉倒官街，元是李翁吃私酒。",
            "comment": ""
        },
        {
            "title": "颂古三首",
            "content": "不如随分纳些些，哕作平常事已差。绿草溪边头角露，一蓑烟雨属谁家。",
            "comment": ""
        },
        {
            "title": "颂古三首",
            "content": "一亩之地，三蛇九鼠。物是定价，钱是足数。",
            "comment": ""
        },
        {
            "title": "偈颂八首",
            "content": "通身画铁赤骨力，卖扇老婆手遮日。无手人，一拳是一拳。无足汉，一踢是一踢。阿呵呵，九九元来八十一。",
            "comment": ""
        }
    ]
}