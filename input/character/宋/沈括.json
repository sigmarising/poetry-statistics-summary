{
    "dynasty": "宋",
    "author": "沈括",
    "poems": [
        {
            "title": "开元乐/三台",
            "content": "殿後春旗簇仗，楼前御队穿花。一片红云闹处，外人遥认官家。",
            "comment": ""
        },
        {
            "title": "开元乐/三台",
            "content": "鹳鹊楼头日暖，蓬莱殿里花香。草绿烟迷步辇，天高日近龙床。",
            "comment": ""
        },
        {
            "title": "石油诗",
            "content": "二郎山下雪纷纷，旋卓穹庐学塞人。化尽素衣冬不老，石油多似洛阳尘。",
            "comment": ""
        },
        {
            "title": "开元乐/三台",
            "content": "按舞骊山影里，回銮渭水光中。玉笛一天明月，翠华满陌东风。",
            "comment": ""
        },
        {
            "title": "开元乐/三台",
            "content": "楼上正临宫外，人间不见仙家。寒食轻烟薄雾，满城明月梨花。",
            "comment": ""
        }
    ]
}