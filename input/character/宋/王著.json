{
    "dynasty": "宋",
    "author": "王著",
    "poems": [
        {
            "title": "禁林宴会之什",
            "content": "文明天子重词臣，圣制褒扬日月新。宸翰特颁仙署额，皇风先发玉堂春。虯龙逸势诚难太，鸾鹤回翔信得真。齐武任夸非入妙，汉章虽巧未通神。匪唯衒耀鳌宫客，兼是辉华凤阁人。幸接英儒同赞咏，辄书狂斐继清尘。",
            "comment": ""
        },
        {
            "title": "吟赠梦英大师",
            "content": "到处闻人乞篆踪，学来年久有深功。墨池阔類湘江水，笔塚高齐太华峰。金锡罢飞新解虎，铁盂收掌旧降龙。知师吟恋烟村景，不肯回头望九重。",
            "comment": ""
        }
    ]
}