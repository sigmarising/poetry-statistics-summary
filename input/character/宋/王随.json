{
    "dynasty": "宋",
    "author": "王随",
    "poems": [
        {
            "title": "句",
            "content": "村重晚笛吹遥岭，渔舍寒罾晒夕阳。",
            "comment": ""
        },
        {
            "title": "句",
            "content": "簷卷三峰碧，琴弹万籁清。",
            "comment": ""
        },
        {
            "title": "栖霞寺",
            "content": "虚窗残烛明，欹枕旅怀清。永夜起松籁，蒲山疑雨声。吟余闲景象，道胜小荣名。钟罢星河曙，悠悠回旆旌。",
            "comment": ""
        },
        {
            "title": "忆越州",
            "content": "贺监赐湖名价高，云山吟赏抽江毫。澄波杳渺醉欲去，烟光水月留归舠。",
            "comment": ""
        },
        {
            "title": "句",
            "content": "当户晓山青倚汉，傍簷风竹冷敲秋。",
            "comment": ""
        },
        {
            "title": "句",
            "content": "照池莲艳红疑菜，入户山光翠可枯。",
            "comment": ""
        },
        {
            "title": "句",
            "content": "桑斧刊春色，渔歌唱夕阳。",
            "comment": ""
        },
        {
            "title": "句",
            "content": "竹韵扣寒玉，苔花叠碧钱。",
            "comment": ""
        },
        {
            "title": "句",
            "content": "汉月夜如昼，松风凉似秋。",
            "comment": ""
        },
        {
            "title": "句",
            "content": "住僧忘岁月，游客悟尘劳。",
            "comment": ""
        },
        {
            "title": "句",
            "content": "千里水云归泽国，一帆烟雨挂秋江。",
            "comment": ""
        },
        {
            "title": "句",
            "content": "吏闲衙放早，事简印开稀。",
            "comment": ""
        },
        {
            "title": "句",
            "content": "满窗寒影云生岳，一枕秋声雨滴阶。",
            "comment": ""
        },
        {
            "title": "句",
            "content": "余残花落席，吟次月生楼。",
            "comment": ""
        },
        {
            "title": "句",
            "content": "绿阴连野几株柳，翠霭绕城无限山。",
            "comment": ""
        },
        {
            "title": "句",
            "content": "晚细雨余岚叠翠，碧江风细浪成纹。",
            "comment": ""
        },
        {
            "title": "句",
            "content": "水村烟暝早，山馆夜寒多。",
            "comment": ""
        },
        {
            "title": "栖霞寺",
            "content": "翠巘耸层云，珍祠古迹存。获登千佛岭，仰荷九天恩。塔影凌虚阁，钟声度远村。僧言前太守，罕有到松门。",
            "comment": ""
        },
        {
            "title": "句",
            "content": "冷余松子落，病起笋成篁。",
            "comment": ""
        },
        {
            "title": "郑州浮波亭",
            "content": "潋滟波光入座寒，翠翎雪羽下云端。林花四绕馀何称，好种青青竹万竿。",
            "comment": ""
        },
        {
            "title": "句",
            "content": "地僻无来客，庭闲自落花。",
            "comment": ""
        },
        {
            "title": "寄张明真",
            "content": "绀发丹颜气粹和，大茅峰畔隐云萝。至人朝斗传灵诀，先帝观龙赐御歌。町疃瑞文眠径草，蜿蜒神物戏池波。自惭五马来尘外，一挹仙风幸已多。",
            "comment": ""
        },
        {
            "title": "句",
            "content": "惜花愁有雨，待日喜无云。",
            "comment": ""
        },
        {
            "title": "送妙明规长老",
            "content": "振衣辞帝里，归路指禅林。胜地江山寺，澄明水月心。卸帆烟浦近，鸣磬衣船深。到喜清凉境，门开松桂阴。",
            "comment": ""
        },
        {
            "title": "句",
            "content": "永夜起松籁，满山疑雨声。",
            "comment": ""
        },
        {
            "title": "临终作",
            "content": "画堂灯已灭，弹指向谁说。去住本寻常，春风扫残雪。",
            "comment": ""
        },
        {
            "title": "句",
            "content": "岩深松半露，石乱水分流。",
            "comment": ""
        },
        {
            "title": "天开岩",
            "content": "栖霞山后峰，天开一岩秀。中有坐禅人，形容竹柏瘦。饥餐岩下松，渴饮岩上溜。爱步岩室前，白云起孤岫。",
            "comment": ""
        },
        {
            "title": "玉兔寺",
            "content": "殿庭松柏午阴浓，地占神山绝境中。瑞质有灵千古在，金田疑是玉蟾宫。",
            "comment": ""
        },
        {
            "title": "句",
            "content": "龛灯落烬残，药灶蔼余香。",
            "comment": ""
        },
        {
            "title": "句",
            "content": "丹井经台接岩洞。",
            "comment": ""
        },
        {
            "title": "句",
            "content": "好客几嫌州路僻，爱山长上郡楼高。",
            "comment": ""
        },
        {
            "title": "句",
            "content": "波动月光碎，岸遥烟色深。",
            "comment": ""
        },
        {
            "title": "句",
            "content": "月白风清残夜影，辱悲荣喜几人心。",
            "comment": ""
        },
        {
            "title": "句",
            "content": "数里竹溪藏野色，一轩松雨战秋声。",
            "comment": ""
        },
        {
            "title": "句",
            "content": "江吴宁久次，知己在朝端。",
            "comment": ""
        },
        {
            "title": "句",
            "content": "扫径苔痕破，开扉竹影分。",
            "comment": ""
        },
        {
            "title": "句",
            "content": "地回暖脉冰先觉，梅吐新香蝶未知。",
            "comment": ""
        },
        {
            "title": "送馀姚知县张太博",
            "content": "才名登仕路，芝綍奉龙光。出宰神仙邑，吟辞鵷鹭行。烟波迎去棹，图籍富行装。淮月蒹薜影，江风橘柚香。新诗留禹穴，旧理过钱塘。市井鱼盐聚，亭台水石凉。云山接秦望，花木胜河阳。暂布惠和政，即看鹏翼翔",
            "comment": ""
        },
        {
            "title": "句",
            "content": "酒旗店远烟中动，渔艇人归岸次横。",
            "comment": ""
        },
        {
            "title": "句",
            "content": "苔光浮乱石，花影倒寒潭。",
            "comment": ""
        },
        {
            "title": "句",
            "content": "晓色静和迷远径，晴光轻重织平芜。",
            "comment": ""
        },
        {
            "title": "句",
            "content": "客馆月斜寒梦断，仙舟风稳去帆飞。",
            "comment": ""
        },
        {
            "title": "忆越州",
            "content": "越上湖山何绝奇，昔闻寻胜宁遐遗。烟波无忆旧吟醉，方是致君尧舜时。",
            "comment": ""
        },
        {
            "title": "句",
            "content": "候馆虚窗晴月色，野桥疏树暮蝉声。",
            "comment": ""
        },
        {
            "title": "句",
            "content": "孤影渐高云外月，寒声特起竹间风。",
            "comment": ""
        },
        {
            "title": "句",
            "content": "印苔多鹤迹，题壁半僧名。",
            "comment": ""
        },
        {
            "title": "句",
            "content": "事简晓花香落砚，讼稀晴藓绿生庭。",
            "comment": ""
        },
        {
            "title": "玉兔寺",
            "content": "霜毫感应早呈祥，谁布黄金建宝坊。古殿幡花绕真圣，美名灵迹异诸方。",
            "comment": ""
        },
        {
            "title": "句",
            "content": "诗酒一生唯道□，田园数顷敌封侯。",
            "comment": ""
        },
        {
            "title": "句",
            "content": "松窗晴似雨，竹径夏如秋。",
            "comment": ""
        },
        {
            "title": "句",
            "content": "径竹烟横素，庭莎露缀珠。",
            "comment": ""
        },
        {
            "title": "句",
            "content": "江馆夜凉风乍起，海天云淡月初高。",
            "comment": ""
        },
        {
            "title": "句",
            "content": "云气凉秋簟，山光翠入门。",
            "comment": ""
        },
        {
            "title": "句",
            "content": "晴楼凭月吟魂冷，春席眠花醉梦香。",
            "comment": ""
        },
        {
            "title": "句",
            "content": "静怜身计无尘事，贫喜生涯有古书。",
            "comment": ""
        },
        {
            "title": "句",
            "content": "松桧阴中闲覆局，芰荷香里静垂钩。",
            "comment": ""
        },
        {
            "title": "句",
            "content": "闲门半掩庭花落，啼鸟一声烟树深。",
            "comment": ""
        },
        {
            "title": "句",
            "content": "雨霁烟波帆挂晓，月明楼阁笛横秋。",
            "comment": ""
        },
        {
            "title": "句",
            "content": "岸草雪残迎马绿，野梅风暖著人香。",
            "comment": ""
        },
        {
            "title": "句",
            "content": "一声啼鸟禁门静，满地落花春日长。",
            "comment": ""
        },
        {
            "title": "句",
            "content": "杜门憎庆绝，枕石梦魂清。",
            "comment": ""
        },
        {
            "title": "句",
            "content": "梧桐风细初吹叶，河汉云疏欲护霜。",
            "comment": ""
        },
        {
            "title": "句",
            "content": "列岫萦回青霭合，层江空阔碧天垂。",
            "comment": ""
        }
    ]
}