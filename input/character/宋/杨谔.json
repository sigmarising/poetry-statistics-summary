{
    "dynasty": "宋",
    "author": "杨谔",
    "poems": [
        {
            "title": "句",
            "content": "顾前明主席，一间洛阳人。",
            "comment": ""
        },
        {
            "title": "句",
            "content": "行人问宫殿，耕者得珠玑。",
            "comment": ""
        },
        {
            "title": "和燕龙图海棠",
            "content": "西汉欺卢橘，东阳爱野棠。许昌奇此遇，子美欠先扬。杜宇三春艳，蚕丛一国香。燕脂点乱雨，猩色丽斜阳。富艳东君节，暄妍白帝方。锦楼祈水色，玉壘换山光。风格林檎细，腰支郁李长。天生笑容质，时样舞衣裳。少吐深深染，全开淡淡妆。烟媒护绿带，风阵损朱房。旋失因临水，间飘弗过墙。佩妄愁杀甫，簪脱即连姜。蝶舞菱花照，莺啼罨书堂。迁如弄玉少，坠似绿珠常。不见还成悔，相思几欲狂。春深濯锦水，日晚浣纱坊。卧对移簾押，吟看近笔床。池清满园倒，鸟起一枝昂。紫燕衔泥思，黄蜂趁蜜忙。化工真用意，销得兴携觞。",
            "comment": ""
        },
        {
            "title": "句",
            "content": "草不惊皇辙，山能户帝舆。",
            "comment": ""
        },
        {
            "title": "句",
            "content": "遥观一郡色，尽得二江声。",
            "comment": ""
        }
    ]
}