{
    "dynasty": "宋",
    "author": "燕肃",
    "poems": [
        {
            "title": "句",
            "content": "鬓边今日白，腰下几时黄。",
            "comment": ""
        },
        {
            "title": "赠惠山庆上人",
            "content": "陆羽泉边倚瘦筇，参差台殿映疏松。五天讲去春骑虎，一钵擎来昼伏龙。像阁磬敲清有韵，苏庭云过静无踪。相逢多说游方话，知老灵山第几峰。",
            "comment": ""
        },
        {
            "title": "句",
            "content": "王宣古楼阁，心郁旧池塘。",
            "comment": ""
        },
        {
            "title": "剑阁",
            "content": "剑耸秋峰积霭昏，关城遥向望中分。触新百堵连青嶂，依旧千家住白云。松桧影随岩寺出，管弦声杂涧声闻。",
            "comment": ""
        },
        {
            "title": "僻居",
            "content": "茅茨城市远，草径接鱼村。白日偶无客，青山长对门。药炉留火暖，花坞带烟昏。静坐搜新句，冥心傍酒樽。",
            "comment": ""
        },
        {
            "title": "句",
            "content": "南昌襦袴歌将洽，西掖丝纶演未迟。",
            "comment": ""
        }
    ]
}