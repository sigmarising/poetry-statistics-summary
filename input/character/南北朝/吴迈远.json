{
    "dynasty": "南北朝",
    "author": "吴迈远",
    "poems": [
        {
            "title": "游庐山观道士石室",
            "content": "蒙茸众山里，往来行迹稀。寻岭达仙屋，道士披云归。似著周时冠，状披汉时衣。安知世代积，服古人不衰。得我宿昔情，知我道无为。",
            "comment": ""
        },
        {
            "title": "长相思",
            "content": "晨有行路客，依依造门端。人马风尘色，知从河塞还。时我有同栖，结宦游邯郸。将不异客子，分饥复共寒。烦君尺帛书，寸心从此殚。遣妾长憔悴，岂复歌笑颜。檐隐千霜树，庭枯十载兰。经春不举袖，秋落宁复看。一见愿道意，君门已九关。虞卿弃相印，担簦为同欢。闺阴欲早霜，何事空盘桓。",
            "comment": ""
        },
        {
            "title": "长别离",
            "content": "生离不可闻，况复长相思。如何与君别，当我盛年时。蕙华每摇荡，妾心长自持。荣乏草木欢，悴极霜露悲。富贵貌难变，贫贱颜易衰。持此断君肠，君亦且自疑。淮阴有逸将，折羽谢翻飞。楚有扛鼎士，出门不得归。正为隆准公，仗剑入紫微。君才定何如，白日下争晖。",
            "comment": ""
        },
        {
            "title": "读书大林寺",
            "content": "读书大林寺，航空天上来。泉石固所好，国耻恨未湔。众志乃成城，斯任须并肩。疥壁意云何，愿言共勉旃。",
            "comment": ""
        }
    ]
}