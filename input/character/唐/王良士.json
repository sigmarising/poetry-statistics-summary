{
    "dynasty": "唐",
    "author": "王良士",
    "poems": [
        {
            "title": "奉陪武相公西亭夜宴陆郎中",
            "content": "芳气袭猗兰，青云展旧欢。仙来红烛下，花发彩毫端。海岳期方远，松筠岁正寒。仍闻言赠处，一字重琅玕。",
            "comment": ""
        },
        {
            "title": "南至日隔霜仗望含元殿炉烟",
            "content": "抗殿疏龙首，高高接上玄。节当南至日，星是北辰天。宝戟罗仙仗，金炉引御烟。霏微双阙丽，容曳九门连。拂曙祥光满，分晴瑞色鲜。一阳今在历，生植仰陶甄。",
            "comment": ""
        }
    ]
}