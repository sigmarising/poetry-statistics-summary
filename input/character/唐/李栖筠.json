{
    "dynasty": "唐",
    "author": "李栖筠",
    "poems": [
        {
            "title": "投宋大夫",
            "content": "十处投人九处违，家乡万里又空归。严霜昨夜侵人骨，谁念高堂未授衣。",
            "comment": ""
        },
        {
            "title": "张公洞",
            "content": "一径深窈窕，上升翠微中。忽然灵洞前，日月开仙宫。道士十二人，往还驭清风。焚香入深洞，巨石如虚空。夙夜备蘋藻，诏书祠张公。五云何裴回，玄鹤下苍穹。我本道门子，愿言出尘笼。扫除方寸间，几与神灵通。宿昔勤梦想，契之在深衷。迟回将不还，章绶系我躬。稽首谢真侣，辞满归崆峒。",
            "comment": ""
        }
    ]
}