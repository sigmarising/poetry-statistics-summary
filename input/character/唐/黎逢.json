{
    "dynasty": "唐",
    "author": "黎逢",
    "poems": [
        {
            "title": "小苑春望宫池柳色",
            "content": "上林新柳变，小苑暮天晴。始望和烟密，遥怜拂水轻。色承阳气暖，阴带御沟清。不厌随风弱，仍宜向日明。垂丝遍阁榭，飞絮触帘旌。渐到依依处，思闻出谷莺。",
            "comment": ""
        },
        {
            "title": "夏首犹清和（一作张聿诗）",
            "content": "早夏宜初景，和光起禁城。祝融将御节，炎帝启朱明。日送残花晚，风过御苑清。郊原浮麦气，池沼发荷英。树影临山动，禽飞入汉轻。幸逢尧禹化，全胜谷中情。",
            "comment": ""
        }
    ]
}