{
    "dynasty": "唐",
    "author": "宋璟璟",
    "poems": [
        {
            "title": "奉和圣制答张说扈从南出雀鼠谷",
            "content": "秦地雄西夏，并州近北胡。禹行山启路，舜在邑为都。忽视寒暄隔，深思险易殊。四时宗伯叙，六义宰臣铺。征作宫常应，星环日每纡。盛哉逢道合，良以致亨衢。",
            "comment": ""
        },
        {
            "title": "蒲津迎驾",
            "content": "回銮下蒲坂，飞旆指秦京。洛上黄云送，关中紫气迎。霞朝看马色，月晓听鸡鸣。防拒连山险，长桥压水平。省方知化洽，察俗觉时清。天下长无事，空馀襟带名。",
            "comment": ""
        },
        {
            "title": "送苏尚书赴益州",
            "content": "我望风烟接，君行霰雪飞。园亭若有送，杨柳最依依。卷六十五",
            "comment": ""
        },
        {
            "title": "奉和圣制送张说巡边",
            "content": "帝道薄存兵，王师尚有征。是关司马法，爰命总戎行。画阃崇威信，分麾盛宠荣。聚观方结辙，出祖遂倾城。圣酒江河润，天词象纬明。德风边草偃，胜气朔云平。宰国推良器，为军挹壮声。至和常得体，不战即亡精。以智泉宁竭，其徐海自清。迟还庙堂坐，赠别故人情。",
            "comment": ""
        },
        {
            "title": "奉和圣制同二相已下群官乐游园宴",
            "content": "侍饮终酺会，承恩续胜游。戴天惟庆幸，选地即殊尤。北向祗双阙，南临赏一丘。曲江新溜暖，上苑杂花稠。亹亹韶弦屡，戋戋贲帛周。醉归填畛陌，荣耀接轩裘。",
            "comment": ""
        },
        {
            "title": "奉和御制璟与张说源乾曜同日上官命宴都堂赐",
            "content": "丞相邦之重，非贤谅不居。老臣慵且惫，何德以当诸。厚秩先为忝，崇班复此除。太常陈礼乐，中掖降簪裾。圣酒山河润，仙文象纬舒。冒恩怀宠锡，陈力省空虚。郭隗惭无骏，冯谖愧有鱼。不知周勃者，荣幸定何如。",
            "comment": ""
        }
    ]
}