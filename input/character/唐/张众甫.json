{
    "dynasty": "唐",
    "author": "张众甫",
    "poems": [
        {
            "title": "送李司直使吴（得家花斜沙字，依次用）",
            "content": "使臣方拥传，王事远辞家。震泽逢残雨，新丰过落花。水萍千叶散，风柳万条斜。何处看离恨，春江无限沙。",
            "comment": ""
        },
        {
            "title": "句",
            "content": "伤心白雪阳春丽，极目朝云暮雨非。",
            "comment": ""
        },
        {
            "title": "寄兴国池鹤上刘相公",
            "content": "驯狎经时久，褵褷短翮存。不随淮海变，空愧稻粱恩。独立秋天静，单栖夕露繁。欲飞还敛翼，讵敢望乘轩。",
            "comment": ""
        },
        {
            "title": "送李观之宣州谒袁中丞赋得三州渡",
            "content": "古渡大江滨，西南距要津。自当舟楫路，应济往来人。翻浪惊飞鸟，回风起绿苹。君看波上客，岁晚独垂纶。",
            "comment": ""
        }
    ]
}