{
    "dynasty": "唐",
    "author": "金厚载",
    "poems": [
        {
            "title": "风不鸣条",
            "content": "寂寂曙风生，迟迟散野轻。露华摇有滴，林叶袅无声。暗剪丛芳发，空传谷鸟鸣。悠扬韶景静，澹荡霁烟横。远水波澜息，荒郊草树荣。吾君垂至化，万类共澄清。",
            "comment": ""
        },
        {
            "title": "和主司王起",
            "content": "长庆曾收间世英，果居台阁冠公卿。天书再受恩波远，金榜三开日月明。已见差肩趋翰苑，更期连步掌台衡。小儒谬迹云霄路，心仰莲峰望太清。",
            "comment": ""
        }
    ]
}