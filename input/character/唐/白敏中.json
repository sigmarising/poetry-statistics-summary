{
    "dynasty": "唐",
    "author": "白敏中",
    "poems": [
        {
            "title": "句",
            "content": "南浦花临水，东楼月映风。",
            "comment": ""
        },
        {
            "title": "至日上公献寿酒",
            "content": "候晓天门辟，朝天万国同。瑞云升观阙，香气映华宫。日色临仙籞，龙颜对昊宫。羽仪瞻百姓，献寿侍三公。化被君王洽，恩沾草木丰。自欣朝玉座，宴此咏皇风。",
            "comment": ""
        },
        {
            "title": "贺收复秦原诸州诗",
            "content": "一诏皇城四海颁，丑戎无数束身还。戍楼吹笛人休战，牧野嘶风马自闲。河水九盘收数曲，天山千里锁诸关。西边北塞今无事，为报东南夷与蛮。",
            "comment": ""
        }
    ]
}