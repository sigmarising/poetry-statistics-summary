{
    "dynasty": "唐",
    "author": "冯道",
    "poems": [
        {
            "title": "赠窦十",
            "content": "燕山窦十郎，教子有义方。灵椿一株老，丹桂五枝芳。",
            "comment": ""
        },
        {
            "title": "天道",
            "content": "穷达皆由命，何劳发叹声。但知行好事，莫要问前程。冬去冰须泮，春来草自生。请君观此理，天道甚分明。",
            "comment": ""
        },
        {
            "title": "偶作",
            "content": "莫为危时便怆神，前程往往有期因。须知海岳归明主，未必乾坤陷吉人。道德几时曾去世，舟车何处不通津。但教方寸无诸恶，狼虎丛中也立身。",
            "comment": ""
        },
        {
            "title": "句",
            "content": "朝披四袄专藏手，夜覆三衾怕露头。牛头偏得赐，象笏更容持。已落地花方遣扫，未经霜草莫教锄。视草北来唐学士，拥旄西去汉将军。",
            "comment": ""
        },
        {
            "title": "放鱼书所钥户",
            "content": "高却垣墙钥却门，监丞从此罢垂纶。池中鱼鳖应相贺，从此方知有主人。",
            "comment": ""
        },
        {
            "title": "北使还京作诗凡五章今仅存其一",
            "content": "去年今日奉皇华，只为朝廷不为家。殿上一杯天子泣，门前双节国人嗟。龙荒冬往时时雪，兔苑春归处处花。上下一行如骨肉，几人身死掩风沙。",
            "comment": ""
        }
    ]
}