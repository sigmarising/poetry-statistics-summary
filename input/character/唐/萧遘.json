{
    "dynasty": "唐",
    "author": "萧遘",
    "poems": [
        {
            "title": "和王侍中谒张恶子庙",
            "content": "青骨祀吴谁让德，紫华居越亦知名。未闻一剑传唐主，长拥千山护蜀城。斩马威棱应扫荡，截蛟锋刃俟升平。酂侯为国亲箫鼓，堂上神筹更布兵。",
            "comment": ""
        },
        {
            "title": "句",
            "content": "吾家九叶相，尽继明时出。",
            "comment": ""
        },
        {
            "title": "成都",
            "content": "月晓已开花市合，江平偏见竹簰多。好教载取芳菲树，剩照岷天瑟瑟波。",
            "comment": ""
        },
        {
            "title": "春诗",
            "content": "南国韶光早，春风送腊来。水堤烟报柳，山寺雪惊梅。练色铺江晚，潮声逐渚回。青旗问沽酒，何处拨寒醅？",
            "comment": ""
        }
    ]
}