{
    "dynasty": "唐",
    "author": "虎丘石壁",
    "poems": [
        {
            "title": "诗二首",
            "content": "高松多悲风，萧萧清且哀。南山接幽垅，幽垅空崔嵬。白日徒昭昭，不照长夜台。虽知生者乐，魂魄安能回。况复念所亲，恸哭心肝摧。恸哭更何言，哀哉复哀哉。神仙不可学，形化空游魂。白日非我朝，青松为我门。虽复隔幽显，犹知念子孙。何以遣悲惋，万物归其根。寄语世上人，莫厌临芳尊。庄生问枯骨，三乐成虚言。",
            "comment": ""
        },
        {
            "title": "祭后见石上诗",
            "content": "幽明虽异路，平昔忝攻文。欲知潜昧处，山北两孤坟。",
            "comment": ""
        }
    ]
}