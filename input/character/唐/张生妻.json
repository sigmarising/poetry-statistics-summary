{
    "dynasty": "唐",
    "author": "张生妻",
    "poems": [
        {
            "title": "梦中歌",
            "content": "叹衰草，络纬声切切。良人一去不复还，今夕坐愁鬓如雪。劝君酒，君莫辞。落花徒绕枝，流水无返期。莫恃少年时，少年能几时。怨空闺，秋日亦难暮。夫婿断音书，遥天雁空度。切切夕风急，露滋庭草湿。良人去不回，焉知掩闺泣。萤火穿白杨，悲风入荒草。疑是梦中游，愁迷故园道。花前始相见，花下又相送。何必言梦中，人生尽如梦。",
            "comment": ""
        }
    ]
}