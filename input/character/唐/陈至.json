{
    "dynasty": "唐",
    "author": "陈至",
    "poems": [
        {
            "title": "荐冰",
            "content": "凌寒开涸沍，寝庙致精诚。色静澄三酒，光寒肃两楹。形盐非近进，玉豆为潜英。礼自春分展，坚从北陆成。藉茅心共结，出鉴水渐明。幸得来观荐，灵台一小生。",
            "comment": ""
        },
        {
            "title": "赋得芙蓉出水",
            "content": "菡萏迎秋吐，夭摇映水滨。剑芒开宝匣，峰影写蒲津。下覆参差荇，高辞苒弱蘋。自当巢翠甲，非止戏赪鳞。莫以时先后，而言色故新。芳香正堪玩，谁报涉江人。",
            "comment": ""
        },
        {
            "title": "句",
            "content": "藻井尚寒龙迹在，红楼初施日光通。",
            "comment": ""
        }
    ]
}