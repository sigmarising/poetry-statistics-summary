{
    "dynasty": "唐",
    "author": "于鹄",
    "poems": [
        {
            "title": "野田行",
            "content": "日暮出古城，野田何茫茫。寒狐上孤冢，鬼火烧白杨。昔人未为泉下客，若到此中还断肠。",
            "comment": ""
        },
        {
            "title": "寄续尊师",
            "content": "得道任发白，亦逢城市游。新经天上取，稀药洞中收。春木带枯叶，新蒲生漫流。年年望灵鹤，常在此山头。",
            "comment": ""
        },
        {
            "title": "寓意",
            "content": "自小看花长不足，江边寻得数株红。黄昏人散东风起，吹落谁家明月中。",
            "comment": ""
        },
        {
            "title": "买山吟",
            "content": "买得幽山属汉阳，槿篱疏处种桃榔。唯有猕猴来往熟，弄人抛果满书堂。",
            "comment": ""
        },
        {
            "title": "哭刘夫子",
            "content": "近问南州客，云亡已数春。痛心曾受业，追服恨无亲。孀妇归乡里，书斋属四邻。不知经乱后，奠祭有何人。",
            "comment": ""
        },
        {
            "title": "山中寄樊仆射",
            "content": "却忆东溪日，同年事鲁儒。僧房闲共宿，酒肆醉相扶。天畔双旌贵，山中病客孤。无谋还有计，春谷种桑榆。",
            "comment": ""
        },
        {
            "title": "赠李太守",
            "content": "几年为郡守，家似布衣贫。沽酒迎幽客，无金与近臣。捣茶书院静，讲易药堂春。归阙功成后，随车有野人。",
            "comment": ""
        },
        {
            "title": "登古城",
            "content": "独上闲城却下迟，秋山惨惨冢累累。当时还有登城者，荒草如今知是谁。",
            "comment": ""
        },
        {
            "title": "哭李暹",
            "content": "驱马街中哭送君，灵车碾雪隔城闻。唯有山僧与樵客，共舁孤榇入幽坟。",
            "comment": ""
        },
        {
            "title": "寻李暹",
            "content": "任性常多出，人来得见稀。市楼逢酒住，野寺送僧归。檐下悬秋叶，篱头晒褐衣。门前南北路，谁肯入柴扉。",
            "comment": ""
        },
        {
            "title": "醉后寄山中友人",
            "content": "昨日山家春酒浓，野人相劝久从容。独忆卸冠眠细草，不知谁送出深松。都忘醉后逢廉度，不省归时见鲁恭。知己尚嫌身酩酊，路人应恐笑龙钟。",
            "comment": ""
        },
        {
            "title": "赠碧玉",
            "content": "新绣笼裙豆蔻花，路人笑上返金车。霓裳禁曲无人解，暗问梨园弟子家。",
            "comment": ""
        },
        {
            "title": "种树",
            "content": "一树新栽益四邻，野夫如到旧山春。树成多是人先老，垂白看他攀折人。",
            "comment": ""
        },
        {
            "title": "横吹曲辞·出塞曲",
            "content": "微雪将军出，吹笳天未明。观兵登古戍，斩将对双旌。分阵瞻山势，潜军制马鸣。如今新史上，已有灭胡名。单于骄爱猎，放火到军城。待月调新弩，防秋置远营。空山朱戟影，寒碛铁衣声。逢著降胡说，阴山有伏兵。",
            "comment": ""
        },
        {
            "title": "山中寄韦钲",
            "content": "懒成身病日，因醉卧多时。送客出谿少，读书终卷迟。幽窗闻坠叶，晴景见游丝。早晚来收药，门前有紫芝。",
            "comment": ""
        },
        {
            "title": "别齐太守",
            "content": "花里南楼春夜寒，还如王屋上天坛。归山不道无明月，谁共相从到晓看。",
            "comment": ""
        },
        {
            "title": "舟中月明夜闻笛",
            "content": "浦里移舟候信风，芦花漠漠夜江空。更深何处人吹笛，疑是孤吟寒水中。",
            "comment": ""
        },
        {
            "title": "送宫人入道归山",
            "content": "十岁吹箫入汉宫，看修水殿种芙蓉。自伤白发辞金屋，许著黄衣向玉峰。解语老猿开晓户，学飞雏鹤落高松。定知别后宫中伴，应听缑山半夜钟。",
            "comment": ""
        },
        {
            "title": "过张老园林",
            "content": "身老无修饰，头巾用白纱。开门朝扫径，辇水夜浇花。药气闻深巷，桐阴到数家。不愁还酒债，腰下有丹砂。",
            "comment": ""
        },
        {
            "title": "宿王尊师隐居",
            "content": "夜爱云林好，寒天月里行。青牛眠树影，白犬吠猿声。一磬山院静，千灯溪路明。从来此峰客，几个得长生。",
            "comment": ""
        },
        {
            "title": "温泉僧房",
            "content": "云里前朝寺，修行独几年。山村无施食，盥漱亦安禅。古塔巢溪鸟，深房闭谷泉。自言曾入室，知处梵王天。",
            "comment": ""
        },
        {
            "title": "别旧山",
            "content": "旧伴同游尽却回，云中独宿守花开。自是去人身渐老，暮山流水任东来。",
            "comment": ""
        },
        {
            "title": "江南曲",
            "content": "偶向江边采白蘋，还随女伴赛江神。众中不敢分明语，暗掷金钱卜远人。",
            "comment": "【注释】　《江南曲》为乐府清商曲《江南弄》七曲之一。于鹄这首诗是其中较有生活情趣的一篇。　　从来写闺情的诗歌，多从思妇的梳妆打扮起始，然后以陌头杨柳、　　高楼顒望、长夜无眠等写其抑郁的离情。这首诗却借质朴的民歌体裁，从另一方面给人以别具一格的风采。　　“偶向江边采白蘋”，“偶向”二字在于说明人物“江边采蘋”的举动只是心不在焉地出于一时的偶然。“还随女伴赛江神”，显然是无可无不可地跟着别人转。“还随”二字，反映出她那做事貌合神离的恍惚神情。“采白蘋”也好，“赛江神”也好，全都不是这位少妇此时此际本意欲行之事，不过反映她那一心惦记“远人”、行无所适的烦乱而已。　　可是尽管如此，有时一个小的举动，也会泄露心中的秘密，她终于“暗掷金钱卜远人”，以寄托自己深思的感情。她表面上似乎也和大家一样，向“江神”做祷告，祈求幸福，实际上她“暗掷金钱”，占卜“远人”何时归来。而这一切她做得很小心，怕人发觉而遭人取笑，占卜时不敢“分明语”，“掷金钱”装模作样，采取“暗掷”的方式来掩人耳目。就这样，诗人着力描摹少妇欲言又不敢语，欲卜又不敢掷，欲罢又甘休，只能“暗掷”的那种神情，既逼真，又细腻，委婉曲折地表现了一位少妇的深情。　　这首诗连用“偶向”、“还随”、“不敢”等虚词，作为点睛的笔触，维妙维肖地再现了人物的内心活动，同时抓着一个动人的细节来刻画人物心理，这都是初唐诗中少见的。　　（陶慕渊）"
        },
        {
            "title": "赠王道者",
            "content": "去寻长不出，门似绝人行。床下石苔满，屋头秋草生。学琴寒月短，写易晚窗明。唯到黄昏后，溪中闻磬声。",
            "comment": ""
        },
        {
            "title": "哭王都护",
            "content": "老将明王识，临终拜上公。告哀乡路远，助葬戍城空。素幔朱门里，铭旌秋巷中。史官如不滥，独传说英雄。",
            "comment": ""
        },
        {
            "title": "送张司直入单于",
            "content": "若过并州北，谁人不忆家。寒深无伴侣，路尽有平沙。碛冷唯逢雁，天春不见花。莫随征将意，垂老事轻车。",
            "comment": ""
        },
        {
            "title": "题合溪乾洞",
            "content": "渡水傍山寻绝壁，白云飞处洞天开。仙人来往行无迹，石径春风长绿苔。",
            "comment": ""
        },
        {
            "title": "题南峰褚道士",
            "content": "得道南山久，曾教四皓棋。闭门医病鹤，倒箧养神龟。松际风长在，泉中草不衰。谁知茅屋里，有路向峨嵋。",
            "comment": ""
        },
        {
            "title": "送唐大夫让节归山",
            "content": "年老功成乞罢兵，玉阶匍匐进双旌。朱门鸳瓦为仙观，白领狐裘出帝城。侍女休梳官样髻，蕃童新改道家名。到时浸发春泉里，犹梦红楼箫管声。",
            "comment": ""
        },
        {
            "title": "宿西山修下元斋咏",
            "content": "幽人在何处，松桧深冥冥。西峰望紫云，知处安期生。沐浴溪水暧，新衣礼仙名。脱屐入静堂，绕像随礼行。碧纱笼寒灯，长幡缀金铃。林下听法人，起坐枯叶声。启奏修律仪，天曙山鸟鸣。分行布菅茅，列坐满中庭。持斋候撞钟，玉函散宝经。焚香开卷时，照耀金室明。投简石洞深，称过上帝灵。学道能苦心，自古无不成。",
            "comment": ""
        },
        {
            "title": "题服柏先生",
            "content": "服柏不飞炼，闲眠闭草堂。有泉唯盥漱，留火为焚香。新雨闲门静，孤松满院凉。仍闻枕中术，曾授汉淮王。",
            "comment": ""
        },
        {
            "title": "泛舟入后谿",
            "content": "雨余芳草净沙尘，水绿沙平一带春。唯有啼鹃似留客，桃花深处更无人。",
            "comment": ""
        },
        {
            "title": "相和歌辞·挽歌二首",
            "content": "阴风吹黄蒿，挽歌渡秋水。车马却归城，孤坟月明里。双辙出郭门，绵绵东西道。送死多于生，几人得终老。见人切肺肝，不如归山好。不闻哀哭声，默默安怀抱。时尽从物化，又免生忧扰。世间寿者稀，尽为悲伤恼。",
            "comment": ""
        },
        {
            "title": "早上凌霄第六峰入紫溪礼白鹤观祠",
            "content": "路转第六峰，传是十里程。放石试浅深，M 壁蛇鸟惊。欲下先襞衣，路底避枯茎。回途歇嵌窟，整带重冠缨。及到紫石溪，晻晻已天明。渐近神仙居，桂花湿溟溟。阴苔无人踪，时得白鹤翎。忽然见朱楼，象牌题玉京。沈沈五云影，香风散萦萦。清斋上玉堂，窗户悬水精。青童撞金屑，杵臼声丁丁。膻腥遥问谁，稽首称姓名。若容在溪口，愿乞残雪英。",
            "comment": ""
        },
        {
            "title": "题邻居",
            "content": "僻巷邻家少，茅檐喜并居。蒸梨常共灶，浇薤亦同渠。传屐朝寻药，分灯夜读书。虽然在城市，还得似樵渔。",
            "comment": ""
        },
        {
            "title": "游瀑泉寺",
            "content": "日夕寻未遍，古木寺高低。粉壁犹遮岭，朱楼尚隔溪。厨窗通涧鼠，殿迹立山鸡。更有无人处，明朝独向西。",
            "comment": ""
        },
        {
            "title": "寻李逸人旧居",
            "content": "旧隐松林下，冲泉入两涯。琴书随弟子，鸡犬在邻家。茅屋长黄菌，槿篱生白花。幽坟无处访，恐是入烟霞。",
            "comment": ""
        },
        {
            "title": "春山居",
            "content": "独来多任性，惟与白云期。深处花开尽，迟眠人不知。水流山暗处，风起月明时。望见南峰近，年年懒更移。",
            "comment": ""
        },
        {
            "title": "题美人",
            "content": "秦女窥人不解羞，攀花趁蝶出墙头。胸前空带宜男草，嫁得萧郎爱远游。",
            "comment": ""
        },
        {
            "title": "寄周恽",
            "content": "家在荒陂长似秋，蓼花芹叶水虫幽。去年相伴寻山客，明月今宵何处游。",
            "comment": ""
        },
        {
            "title": "饯司农宋卿立太尉碑了还江东",
            "content": "追立新碑日，怜君苦一身。远移深涧石，助立故乡人。草色荒坟绿，松阴古殿春。平生心已遂，归去得垂纶。",
            "comment": ""
        },
        {
            "title": "哭凌霄山光上人",
            "content": "身没碧峰里，门人改葬期。买山寻主远，垒塔化人迟。鬼火穿空院，秋萤入素帷。黄昏溪路上，闻哭竺乾师。",
            "comment": ""
        },
        {
            "title": "长安游",
            "content": "久卧长安春复秋，五侯长乐客长愁。绣帘朱毂逢花住，锦幨银珂触雨游。何处少年吹玉笛，谁家鹦鹉语红楼。年年只是看他贵，不及南山任白头。",
            "comment": ""
        },
        {
            "title": "赠不食姑",
            "content": "不食非关药，天生是女仙。见人还起拜，留伴亦开田。无窟寻溪宿，兼衣扫叶眠。不知何代女，犹带剪刀钱。",
            "comment": ""
        },
        {
            "title": "南谿书斋",
            "content": "茅屋往来久，山深不置门。草生垂井口，花落拥篱根。入院将雏鸟，寻萝抱子猿。曾逢异人说，风景似桃源。",
            "comment": ""
        },
        {
            "title": "古词三首",
            "content": "素丝带金地，窗间掬飞尘。偷得凤凰钗，门前乞行人。新长青丝发，哑哑言语黠。随人敲铜镜，街头救明月。东家新长儿，与妾同时生。并长两心熟，到大相呼名。",
            "comment": ""
        },
        {
            "title": "题宇文é山寺读书院",
            "content": "读书林下寺，不出动经年。草阁连僧院，山厨共石泉。云庭无履迹，龛壁有灯烟。年少今头白，删诗到几篇。",
            "comment": ""
        },
        {
            "title": "过凌霄洞天谒张先生祠",
            "content": "戢戢乱峰里，一峰独凌天。下看如尖高，上有十里泉。志人爱幽深，一住五十年。悬牍到其上，乘牛耕药田。衣食不下求，乃是云中仙。山僧独知处，相引冲碧烟。断崖昼昏黑，槎臬横只椽。面壁攀石棱，养力方敢前。累歇日已没，始到茅堂边。见客不问谁，礼质无周旋。醉卧枕欹树，寒坐展青毡。折松扫藜床，秋果颜色鲜。炼蜜敲石炭，洗澡乘瀑泉。白犬舐客衣，惊走闻腥膻。乃知轩冕徒，宁比云壑眠。",
            "comment": ""
        },
        {
            "title": "夜会李太守宅",
            "content": "郡斋常夜扫，不卧独吟诗。把烛近幽客，升堂戴接B 。微风吹冻叶，余雪落寒枝。明日逢山伴，须令隐者知。",
            "comment": ""
        },
        {
            "title": "题树下禅师",
            "content": "久行多不定，树下是禅床。寂寂心无住，年年日自长。虫蛇同宿磵，草木共经霜。已见南人说，天台有旧房。",
            "comment": ""
        },
        {
            "title": "秦越人洞中咏",
            "content": "扁鹊得仙处，传是西南峰。年年山下人，长见骑白龙。洞门黑无底，日夜唯雷风。清斋将入时，戴星兼抱松。石径阴且寒，地响知远钟。似行山林外，闻叶履声重。低碍更俯身，渐远昼夜同。时时白蝙蝠，飞入茅衣中。行久路转窄，静闻水淙淙。但愿逢一人，自得朝天宫。",
            "comment": ""
        },
        {
            "title": "惜花",
            "content": "夜来花欲尽，始惜两三枝。早起寻稀处，闲眠记落时。蕊焦蜂自散，蒂折蝶还移。攀著殷勤别，明年更有期。",
            "comment": ""
        },
        {
            "title": "巴女谣",
            "content": "巴女骑牛唱竹枝，藕丝菱叶傍江时。不愁日暮还家错，记得芭蕉出槿篱。",
            "comment": "【注释】　　诗人以平易清新的笔触，描绘了一幅恬静闲雅的巴女放牛图。“巴女骑牛唱《竹枝》，藕丝菱叶傍江时”，写的是夏天的傍晚，夕阳西下，烟霭四起，江上菱叶铺展，随波轻漾，一个天真伶俐的巴江女孩，骑在牛背上面，亢声唱着山歌，沿着江边弯弯曲曲的小路慢慢悠悠地回转家去。如此山乡风味，何其清新动人！　　下两句：“不愁日暮还家错，记得芭蕉出槿篱”，纯然是小孩儿天真幼稚的说话口气，象是骑在牛背上的小女孩对于旁人的一段答话。这时天色渐渐晚了，可是这个顽皮的小家伙还是一个劲地歪在牛背上面唱歌，听任牛儿不紧不忙地踱步。路旁好心的人催促她快些回家，要不，待会儿天黑下来，要找不到家门了！　　不料这个俏皮的女孩居然不以为然地说道：我才不害怕呢！只要看见伸出木槿篱笆外面的大大的芭蕉叶子，那就是我的家了！木槿入夏开华，花有红、白、紫等色，本是川江一带农家住房四周通常的景物，根本不能以之当作辨认的标志。小女孩这番自作聪明的回话，正象幼小的孩子一本正经地告诉人们：“我家爷爷是长胡子的！”一样的引人发笑。诗中这一逗人启颜的结句，对于描绘人物的言语神情，起了画龙点睛的妙用。　　这是于鹄采用民谣体裁写的一篇诗作，词句平易通俗，富有生活气息，反映了川江农家日出而作、日入而息的恬静生活的一个侧面，读来饶有隽永动人的天然情趣。　　（陶慕渊）"
        },
        {
            "title": "送韦判官归蓟门",
            "content": "桑干归路远，闻说亦愁人。有雪常经夏，无花空到春。下营云外火，收马月中尘。白首从戎客，青衫未离身。",
            "comment": ""
        },
        {
            "title": "寄卢俨员外秋衣词",
            "content": "寄远空以心，心诚亦难知。箧中有秋帛，裁作远客衣。缝制虽女功，尽度手自持。容貌常目中，长短不复疑。斜缝密且坚，游客多尘缁。意欲都无言，浣濯耐岁时。殷勤托行人，传语慎勿遗。别来年已老，亦闻鬓成丝。纵然更相逢，握手唯是悲。所寄莫复弃，愿见长相思。",
            "comment": ""
        },
        {
            "title": "赠兰若僧",
            "content": "一身禅诵苦，洒扫古花宫。静室门常闭，深萝月不通。悬灯乔木上，鸣磬乱幡中。附入高僧传，长称二远公。",
            "comment": ""
        },
        {
            "title": "题柏台山僧",
            "content": "上方唯一室，禅定对山容。行道临孤壁，持斋听远钟。枯藤离旧树，朽石落高峰。不向云间见，还应梦里逢。",
            "comment": ""
        },
        {
            "title": "途中寄杨涉",
            "content": "萧萧卢荻晚，一径入荒陂。日色云收处，蛙声雨歇时。前村见来久，羸马自行迟。闻作王门客，应闲白接B 。",
            "comment": ""
        },
        {
            "title": "公子行",
            "content": "少年初拜大长秋，半醉垂鞭见列侯。马上抱鸡三市斗，袖中携剑五陵游。玉箫金管迎归院，锦袖红妆拥上楼。更向院西新买宅，月波春水入门流。",
            "comment": ""
        },
        {
            "title": "送李明府归别业",
            "content": "寄家丹水边，归去种春田。白发无知己，空山又一年。鹿裘长酒气，茅屋有茶烟。亦拟辞人世，何溪有瀑泉。",
            "comment": ""
        },
        {
            "title": "山中自述",
            "content": "三十无名客，空山独卧秋。病多知药性，年长信人愁。萤影竹窗下，松声茅屋头。近来心更静，不梦世间游。",
            "comment": ""
        },
        {
            "title": "山中访道者",
            "content": "触烟入溪口，岸岸唯柽栎。其中尽碧流，十里不通屐。出林山始转，绝径缘峭壁。把藤借行势，侧足凭石脉。V 牙断行处，光滑猿猱迹。忽然风景异，乃到神仙宅。天晴茅屋头，残云蒸气白。隔窗梳发声，久立闻吹笛。抱琴出门来，不顾人间客。山院不洒扫，四时自虚寂。落叶埋长松，出地才数尺。曾读上清经，知注长生籍。愿示不死方，何山有琼液。",
            "comment": ""
        },
        {
            "title": "古挽歌",
            "content": "双辙出郭门，绵绵东西道。送死多于生，几人得终老。见此切肺肝，不如归山好。不闻哀哭声，默默安怀抱。时尽从物化，又免生忧扰。世间寿者稀，尽为悲伤恼。送哭谁家车，灵幡紫带长。青童抱何物，明月与香囊。可惜罗衣色，看舁入水泉。莫愁埏道暗，烧漆得千年。阴风吹黄蒿，挽歌度秋水。车马却归城，孤坟月明里。",
            "comment": ""
        },
        {
            "title": "悼孩子",
            "content": "年长始一男，心亦颇自娱。生来岁未周，奄然却归无。裸送不以衣，瘗埋于中衢。乳母抱出门，所生亦随呼。婴孩无哭仪，礼经不可逾。亲戚相问时，抑悲空叹吁。襁褓在旧床，每见立踟蹰。静思益伤情，畏老为独夫。",
            "comment": ""
        },
        {
            "title": "送迁客二首",
            "content": "得罪谁人送，来时不到家。白头无侍子，多病向天涯。莽苍凌江水，黄昏见塞花。如今贾谊赋，不漫说长沙。流人何处去，万里向江州。孤驿瘴烟重，行人巴草秋。上帆南去远，送雁北看愁。遍问炎方客，无人得白头。",
            "comment": ""
        },
        {
            "title": "出塞",
            "content": "葱岭秋尘起，全军取月支。山川引行阵，蕃汉列旌旗。转战疲兵少，孤城外救迟。边人逢圣代，不见偃戈时。微雪军将出，吹笳天未明。观兵登古戍，斩将对双旌。分阵瞻山势，潜兵制马鸣。如今青史上，已有灭胡名。单于骄爱猎，放火到军城。乘月调新马，防秋置远营。空山朱戟影，寒碛铁衣声。度水逢胡说，沙阴有伏兵。",
            "comment": ""
        }
    ]
}