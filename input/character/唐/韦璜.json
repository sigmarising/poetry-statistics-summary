{
    "dynasty": "唐",
    "author": "韦璜",
    "poems": [
        {
            "title": "赠嫂（序云阿嫂相疑留诗）",
            "content": "赤心用尽为相知，虑后防前只定疑。案牍可申生节目，桃符虽圣欲何为。",
            "comment": ""
        },
        {
            "title": "赠姊",
            "content": "修短各有分，浮华亦非真。断肠泉壤下，幽忧难具陈。凄凄白杨风，日暮堪愁人。",
            "comment": ""
        },
        {
            "title": "赠夫二首（题云泉台客韦璜）",
            "content": "不得长相守，青春夭蕣华。旧游今永已，泉路却为家。早知离别切人心，悔作从来恩爱深。黄泉冥寞虽长逝，白日屏帷还重寻。",
            "comment": ""
        }
    ]
}