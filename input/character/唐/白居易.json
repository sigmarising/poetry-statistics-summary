{
    "dynasty": "唐",
    "author": "白居易",
    "poems": [
        {
            "title": "重和元少尹",
            "content": "凤阁舍人京亚尹，白头俱未著绯衫。南宫起请无消息，朝散何时得入衔？",
            "comment": ""
        },
        {
            "title": "昭国闲居",
            "content": "贫闲日高起，门巷昼寂寂。时暑放朝参，天阴少人客。槐花满田地，仅绝人行迹。独在一床眠，清凉风雨夕。勿嫌坊曲远，近即多牵役。勿嫌禄俸薄，厚即多忧责。平生尚恬旷，老大宜安适。何以养吾真，官闲居处僻。",
            "comment": ""
        },
        {
            "title": "三年为刺史二首",
            "content": "三年为刺史，无政在人口。唯向郡城中，题诗十余首。惭非甘棠咏，岂有思人不？三年为刺史，饮冰复食蘖。唯向天竺山，取得两片石。此抵有千金，无乃伤清白。",
            "comment": ""
        },
        {
            "title": "感秋寄远",
            "content": "惆怅时节晚，两情千里同。离忧不散处，庭树正秋风。燕影动归翼，蕙香销故丛。佳期与芳岁，牢落两成空。",
            "comment": ""
        },
        {
            "title": "早春",
            "content": "雪散因和气，冰开得暖光。春销不得处，唯有鬓边霜。",
            "comment": ""
        },
        {
            "title": "村居二首",
            "content": "田园莽苍经春早，篱落萧条尽日风。若问经过谈笑者，不过田舍白头翁。门闭仍逢雪，厨寒未起烟。贫家重寥落，半为日高眠。",
            "comment": ""
        },
        {
            "title": "夜坐",
            "content": "斜月入前楹，迢迢夜坐情。梧桐上阶影，蟋蟀近床声。曙傍窗间至，秋从簟上生。感时因忆事，不寝到鸡鸣。",
            "comment": ""
        },
        {
            "title": "九日寄行简",
            "content": "摘得菊花携得酒，绕村骑马思悠悠。下邽田地平如掌，何处登高望梓州？",
            "comment": ""
        },
        {
            "title": "自江州至忠州",
            "content": "前在浔阳日，已叹宾朋寡。忽忽抱忧怀，出门无处写。今来转深僻，穷峡巅山下。五月断行舟，滟堆正如马。巴人类猿狖，矍铄满山野。敢望见交亲？喜逢似人者。",
            "comment": ""
        },
        {
            "title": "还李十一马",
            "content": "传语李君劳寄马，病来唯着杖扶身。纵拟强骑无出处，却将牵与趁朝人。",
            "comment": ""
        },
        {
            "title": "得钱舍人书问眼疾",
            "content": "春来眼暗少心情，点尽黄连尚未平。唯得君书胜得药，开缄未读眼先明。",
            "comment": ""
        },
        {
            "title": "赠内",
            "content": "漠漠暗苔新雨地，微微凉露欲秋天。莫对月明思往事，损君颜色减君年。",
            "comment": ""
        },
        {
            "title": "寒食夜有怀",
            "content": "寒食非长非短夜，春风不热不寒天。可怜时节堪相忆，何况无灯各早眠。",
            "comment": ""
        },
        {
            "title": "闻虫",
            "content": "暗虫唧唧夜绵绵，况是秋阴欲雨天。犹恐愁人暂得睡，声声移近卧床前。",
            "comment": ""
        },
        {
            "title": "答友问",
            "content": "似玉童颜尽，如霜病鬓新。莫惊身顿老，心更老于身。",
            "comment": ""
        },
        {
            "title": "暮立",
            "content": "黄昏独立佛堂前，满地槐花满树蝉。大抵四时心总苦，就中肠断是秋天。",
            "comment": " | 【注释】大抵四时心总苦①�ぞ椭谐Χ鲜乔锾飒おア倏啵悍鸾探桃澹�苦海无边。《暮立》是一首七言绝句。这两句是说，一年四时心总怀苦；秋风萧瑟，万木衰落的秋天，那是令人肠断的季节。时诗人服母丧居下渭村，年龄四十刚过，颇贫病，元稹分俸济其困乏。这两句诗就是反映了当时的心境，前句写心怀苦，后句写身怀苦。身心之苦，一遇萧瑟的秋日，就会更加令人愁肠满腹。　－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "村夜",
            "content": "霜草苍苍虫切切，村南村北行人绝。独出前门望野田，月明荞麦花如雪。",
            "comment": " | 【注释】这首诗没有惊人之笔，也不用艳词丽句，只以白描手法画出一个常见的乡村之夜。信手拈来，娓娓道出，却清新恬淡，诗意很浓。　　“霜草苍苍虫切切，村南村北行人绝”，苍苍霜草，点出秋色的浓重；切切虫吟，渲染了秋夜的凄清。行人绝迹，万籁无声，两句诗鲜明勾画出村夜的特征。这里虽是纯然写景，却如王国维《人间词话》所说：“一切景语皆情语”，萧萧凄凉的景物透露出诗人孤独寂寞的感情。这种寓情于景的手法比直接抒情更富有韵味。　　“独出门前望野田”一句，既是诗中的过渡，将描写对象由村庄转向田野；又是两联之间的转折，收束了对村夜萧疏暗淡气氛的描绘，展开了另外一幅使人耳目一新的画面：皎洁的月光朗照着一望无际的荞麦田，远远望去，灿烂耀眼，如同一片晶莹的白雪。“月明荞麦花如雪”，多么动人的景色，大自然的如画美景感染了诗人，使他暂时忘却了自己的孤寂，情不自禁地发出不胜惊喜的赞叹。这奇丽壮观的景象与前面两句的描写形成强烈鲜明的对比。诗人匠心独运地借自然景物的变换写出人物感情变化，写来是那么灵活自如，不着痕迹；而且写得朴实无华，浑然天成，读来亲切动人，余味无穷。无怪《唐宋诗醇》称赞它“一味真朴，不假妆点，自具苍老之致，七绝中之近古者”。　　（张明非）"
        },
        {
            "title": "夜坐",
            "content": "庭前尽日立到夜，灯下有时坐彻明。此情不语何人会，时复长吁一两声。",
            "comment": ""
        },
        {
            "title": "昼卧",
            "content": "抱枕无言语，空房独悄然。谁知尽日卧，非病亦非眠。",
            "comment": ""
        },
        {
            "title": "开元九诗书卷",
            "content": "红笺白纸两三束，半是君诗半是书。经年不展缘身病，今日开看生蠹鱼。",
            "comment": ""
        },
        {
            "title": "病中得樊大书",
            "content": "荒村破屋经年卧，寂绝无人问病身。唯有东都樊著作，至今书信尚殷勤。",
            "comment": ""
        },
        {
            "title": "村居寄张殷衡",
            "content": "金氏村中一病夫，生涯濩落性灵迂。唯看老子五千字，不蹋长安十二衢。药铫夜倾残酒暖，竹床寒取旧毡铺。闻君欲发江东去，能到茅庵访别无？",
            "comment": ""
        },
        {
            "title": "感化寺见元九刘三十二题名处",
            "content": "微之谪去千余里，太白无来十一年。今日见名如见面，尘埃壁上破窗前。",
            "comment": ""
        },
        {
            "title": "病中作",
            "content": "病来城里诸亲故，厚薄亲疏心总知。唯有蔚章于我分，深于同在翰林时。",
            "comment": ""
        },
        {
            "title": "得袁相书",
            "content": "谷苗深处一农夫，面黑头斑手把锄。何意使人犹识我，就田来送相公书。",
            "comment": ""
        },
        {
            "title": "眼暗",
            "content": "早年勤倦看书苦，晚岁悲伤出泪多。眼损不知都自取，病成方悟欲如何。夜昏乍似灯将灭，朝暗长疑镜未磨。千药万方治不得，唯应闭目学头陀。",
            "comment": ""
        },
        {
            "title": "叹元九",
            "content": "不入城门来五载，同时班列尽官高。何人牢落犹依旧，唯有江陵元士曹。",
            "comment": ""
        },
        {
            "title": "病气",
            "content": "自知气发每因情，情在何由气得平。若问病根深与浅，此身应与病齐生。",
            "comment": ""
        },
        {
            "title": "病中哭金銮子　小女子名。",
            "content": "岂料吾方病，翻悲汝不全。卧惊从枕上，扶哭就灯前。有女诚为累，无儿岂免怜。病来才十日，养得已三年。慈泪随声迸，悲肠遇物牵。故衣犹架上，残药尚头边。送出深村巷，看封小墓田。莫言三里地，此别是终天。",
            "comment": ""
        },
        {
            "title": "萧员外寄新蜀茶",
            "content": "蜀茶寄到但惊新，渭水煎来始觉珍。满瓯似浮堪持玩，况是春深酒渴人。",
            "comment": ""
        },
        {
            "title": "忆元九",
            "content": "渺渺江陵道，相思远不知。近来文卷里，半是忆君诗。",
            "comment": ""
        },
        {
            "title": "和元九与吕二同宿话旧感赠",
            "content": "见君新赠吕君诗，忆得同年行乐时。争入杏园齐马首，潜过柳曲斗蛾眉。八人云散俱游宦，七度花开尽别离。闻道秋娘犹且在，至今时复问微之。",
            "comment": ""
        },
        {
            "title": "答山驿梦",
            "content": "入君旅梦来千里，闭我幽魂欲二年。莫忘平生行坐处，后堂阶下竹丛前。",
            "comment": ""
        },
        {
            "title": "答骑马入空台",
            "content": "君入空台去，朝往暮还来。我入泉台去，泉门无复开。鳏夫仍系职，稚女未胜哀。寂寞咸阳道，家人覆墓回。",
            "comment": ""
        },
        {
            "title": "答谢家最小偏怜女",
            "content": "嫁得梁鸿六七年，耽书爱酒日高眠。雨荒春圃唯生草，雪压朝树未有烟。身病忧来缘女少，家贫忘却为夫贤。谁知厚俸今无分，枉向秋风吹纸钱。",
            "comment": ""
        },
        {
            "title": "江岸梨花",
            "content": "梨花有思缘和叶，一树江头恼杀君。最似孀闺少年妇，白妆素袖碧纱裙。",
            "comment": ""
        },
        {
            "title": "望驿台·三月三十日",
            "content": "靖安宅里当窗柳，望驿台前扑地花。两处春光同日尽，居人思客客思家。",
            "comment": "：　　靖安宅里，天天面对着窗前碧柳，凝眸念远；望驿台前，春意阑珊，花儿纷纷飘落地面。两处美好的春光，在同一天消尽；此时，家中人思念着宦游在外的人，宦游人同样也思念着家中的人。 | ：　　首句“靖安宅里当窗柳”，元稹宅在长安靖安里，他的夫人韦丛此时就住在那里，写其宅自见其人。“当窗柳”意即怀人。唐人风俗，爱折柳以赠行人，因柳而思游子。大概是取柳丝柔长不断，以寓彼此情愫不绝之意。我们从这诗句里，依稀看见韦丛天天守着窗前碧柳、凝眸念远的情景，她对丈夫怀念之情太深了！次句“望驿台前扑地花”，自然是写元稹。春意阑珊，落红满地。他一人独处驿邸，见落花而念彼如花之人。这一句巧用比喻，富于联想，也很饶诗情。三句“两处春光同日尽”，更是好。“尽”字如利刀割水，效果强烈，它含有春光尽矣、人在天涯的感伤情绪。“春光”不单指春天，而兼有\r\n　　美好的时光、美好的希望的意思。“春光同日尽”，也就是两人预期的欢聚落空了。这样，就自然导出了“居人思客客思家”。本来，思念决不限此一日，但这一日既是春尽日，这种思念之情便更加重了。一种相思，两处离愁，感情的暗线把千里之外的两颗心紧紧联系起来了。\r\n　　诗的中心是一个“思”字。全诗紧扣思字，含蓄地、层层深入地展开。首句“当窗柳”，传出闺中绮思，次用“扑地花”，写出驿旅苦思。这两句都通过形象以传情，不言思而思字灼然可见。三句推进一层，写出了三月三十日这个特定时日由希望转入失望的刻骨相思。但仍不直遂，只以“春光尽”三字出之，颇富含蓄之妙。四句更推进一层，含蓄变成了爆发，直点“思”字，而且迭用两个思字，将前三句都绾合起来，点明诗旨，收束得很有力量。此诗诗格与原作一样，采平起仄收式，但又于原诗不同，下笔便用对句，且对仗工稳。不仅具有形式整饬之美，且加强了表达力量。因为，在内容上，这两句是赅举双方，用了对句，则见双方感情同等深挚，相思同样缠绵，形式与内容和谐一致，相得益彰。又由于对起散收，章法于严谨中有变化，也就增加了诗的声情之美。 | 【注释】元和四年（809）三月，元稹以监察御史身份出使东川按狱，往来鞍马间，写下《使东川》一组绝句。稍后，白居易写了十二首和诗，《望驿台》便是其中一首。　　元稹《望驿台》云：“可怜三月三旬足，怅望江边望驿台。料得孟光今日语，不曾春尽不归来！”　　这是元稹在三月的最后一天，为思念妻子韦丛而作。结句“不曾春尽不归来”，乃诗人悬揣之辞。料想妻子以春尽为期，待他重聚，而现在竟无法实现，怅惘之情，宛然在目。　　白居易的和诗更为出色。首句“靖安宅里当窗柳”，元稹宅在长安靖安里，他的夫人韦丛此时就住在那里，写其宅自见其人。“当窗柳”意即怀人。唐人风俗，爱折柳以赠行人，因柳而思游子。大概是取柳丝柔长不断，以寓彼此情愫不绝之意。我们从这诗句里，依稀看见韦丛天天守着窗前碧柳、凝眸念远的情景，她对丈夫怀念之情太深了！次句“望驿台前扑地花”，自然是写元稹。春意阑珊，落红满地。他一人独处驿邸，见落花而念彼如花之人。这一句巧用比喻，富于联想，也很饶诗情。三句“两处春光同日尽”，更是好句。“尽”字如利刀割水，效果强烈，它含有春光尽矣、人在天涯的感伤情绪。“春光”不单指春天，而兼有美好的时光、美好的希望的意思。“春光同日尽”，也就是两人预期的欢聚落空了。这样，就自然导出了“居人思客客思家”。本来，思念决不限此一日，但这一日既是春尽日，这种思念之情便更加重了。一种相思，两处离愁，感情的暗线把千里之外的两颗心紧紧联系起来了。　　诗的中心是一个“思”字。全诗紧扣思字，含蓄地、层层深入地展开。首句“当窗柳”，传出闺中绮思，次用“扑地花”，写出驿旅苦思。这两句都通过形象以传情，不言思而思字灼然可见。三句推进一层，写出了三月三十日这个特定时日由希望转入失望的刻骨相思。但仍不直遂，只以“春光尽”三字出之，颇富含蓄之妙。四句更推进一层，含蓄变成了爆发，直点“思”字，而且迭用两个思字，将前三句都绾合起来，点明诗旨，收束得很有力量。此诗诗格与原作一样，采平起仄收式，但又于原诗不同，下笔便用对句，且对仗工稳。不仅具有形式整饬之美，且加强了表达力量。因为，在内容上，这两句是赅举双方，用了对句，则见双方感情同等深挚，相思同样缠绵，形式与内容和谐一致，相得益彰。又由于对起散收，章法于严谨中有变化，也就增加了诗的声情之美。　　（赖汉屏）"
        },
        {
            "title": "夜深行",
            "content": "百牢关外夜行客，三殿角头宵直人。莫道近臣胜远使，其如同是不闲身。",
            "comment": ""
        },
        {
            "title": "嘉陵夜有怀二首",
            "content": "露湿墙花春意深，西廊月上半床阴。怜君独卧无言语，惟我知君此夜心。不明不暗胧胧月，非暖非寒慢慢风。独卧空床好天气，平明闲事到心中。",
            "comment": " | 【注释】白居易·《酬和元九东川路诗十二首·嘉陵夜有怀二首》之二原诗是一首七言绝句。这两句是说，月光朦朦胧胧，似明似暗；春风慢慢吹来，不暖不寒，十分宜人。用写实手法，绘春日月夜之景，逼真传神，读来如临其境，如见其景。连用四个“不”字、两个重叠词，不觉其赘，反觉妙甚，对仗工整，技法称佳。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "江上笛",
            "content": "江上何人夜吹笛，声声似忆故园春。此时闻者堪头白，况是多愁少睡人。",
            "comment": ""
        },
        {
            "title": "有感",
            "content": "绝弦与断丝，犹有却续时。唯有衷肠断，应无续得期。",
            "comment": ""
        },
        {
            "title": "亚枝花",
            "content": "山邮花木似平阳，愁杀多情骢马郎。还似升平池畔坐，低头向水自看妆。",
            "comment": ""
        },
        {
            "title": "江楼月",
            "content": "嘉陵江曲曲江池，明月虽同人别离。一宵光景潜相忆，两地阴晴远不知。谁料江边怀我夜，正当池畔望君时。今朝共语方同悔，不解多情先寄诗。",
            "comment": "：　　这是白居易给元稹的一首赠答诗。元和四年（809）春，元稹以监察御史使东川，不得不离开京都，离别正在京任翰林的挚友白居易。他独自在嘉陵江岸驿楼中，见月圆明亮，波光荡漾，遂浮想联翩，作七律《江楼月》寄乐天，表达深切的思念之情。后来，乐天作《酬和元九东川路诗十二首》，在题下注云：“十二篇皆因新境追忆旧事，不能一一曲叙，但随而和之，唯予与元知之耳。”这首七律《江楼月》是其中第五首。\r\n　　诗的前半是“追忆旧事”，写离别后彼此深切思念的情景。“嘉陵江曲曲江池，明月虽同人别离。”明月之夜，清辉照人，最能逗引离人幽思：月儿这样圆满，人却相反，一个在嘉陵江岸，一个在曲江池畔；虽是一般明月，却不能聚在一起共同观赏，见月伤别，顷刻间往日欢聚步月的情景浮现眼前，涌上心头。“一宵光景潜相忆，两地阴晴远不知。”以“一宵”言“相忆”时间之长；以“潜”表深思的神态。由于夜不能寐，思绪万千，便从人的悲欢离合又想到月的阴晴圆缺，嘉陵江岸与曲江池畔相距甚远，能否都是“明月”之夜呢？离情别绪说得多么动人。“两地阴晴远不知”在诗的意境创造上堪称别具机杼。第一联里离人虽在两地还可以共赏一轮团?“明月”，而在第二联里却担心着连这点联系也难于存在，从而表现出更朴实真挚的情谊。\r\n　　诗的后半则是处于“新境”，叙述对“旧事”的看法。“谁料江边怀我夜，正当池畔望君时”，“正当”表现出元白推心置腹的情谊。以“谁料”冠全联，言懊恼之意，进一层表现出体贴入微的感情：若知如此，就该早寄诗抒怀，免得尝望月幽思之苦。“今朝共语方同悔，不解多情先寄诗。”以“今朝”、“方”表示悔寄诗之迟，暗写思念时间之长，“共语”和“同悔”又表示出双方思念的情思是一样的深沉。\r\n　　这首诗，虽是白居易写给元稹的，却通篇都道双方的思念之情，别具一格。诗在意境创造上有它独特成功之处，主要是情与景的高度融合，看起来全诗句句抒情，实际上景已寓于情中，每一句诗都会在读者脑海中浮现出动人的景色，而且产生联想。当你读了前四句，不禁眼前闪现江楼、圆月，诗人在凝视吟赏的情景，这较之实写景色更丰富、更动人。 | 【注释】　曲江池：一作曲江迟。这是白居易给元稹的一首赠答诗。元和四年（809）春，元稹以监察御史使东川，不得不离开京都，离别正在京任翰林的挚友白居易。他独自在嘉陵江岸驿楼中，见月圆明亮，波光荡漾，遂浮想联翩，作七律《江楼月》寄乐天，表达深切的思念之情。后来，乐天作《酬和元九东川路诗十二首》，在题下注云：“十二篇皆因新境追忆旧事，不能一一曲叙，但随而和之，唯予与元知之耳。”这首七律《江楼月》是其中第五首。　　诗的前半是“追忆旧事”，写离别后彼此深切思念的情景。“嘉陵江曲曲江池，明月虽同人别离。”明月之夜，清辉照人，最能逗引离人幽思：月儿这样圆满，人却相反，一个在嘉陵江岸，一个在曲江池畔；虽是一般明月，却不能聚在一起共同观赏，见月伤别，顷刻间往日欢聚步月的情景浮现眼前，涌上心头。“一宵光景潜相忆，两地阴晴远不知。”以“一宵”言“相忆”时间之长；以“潜”表深思的神态。由于夜不能寐，思绪万千，便从人的悲欢离合又想到月的阴晴圆缺，嘉陵江岸与曲江池畔相距甚远，能否都是“明月”之夜呢？离情别绪说得多么动人。“两地阴晴远不知”在诗的意境创造上堪称别具机杼。第一联里离人虽在两地还可以共赏一轮团�狻懊髟隆保�而在第二联里却担心着连这点联系也难于存在，从而表现出更朴实真挚的情谊。　　诗的后半则是处于“新境”，叙述对“旧事”的看法。“谁料江边怀我夜，正当池畔望君时”，“正当”表现出元白推心置腹的情谊。以“谁料”冠全联，言懊恼之意，进一层表现出体贴入微的感情：若知如此，就该早寄诗抒怀，免得尝望月幽思之苦。“今朝共语方同悔，不解多情先寄诗。”以“今朝”、“方”表示悔寄诗之迟，暗写思念时间之长，“共语”和“同悔”又表示出双方思念的情思是一样的深沉。　　这首诗，虽是白居易写给元稹的，却通篇都道双方的思念之情，别具一格。诗在意境创造上有它独特成功之处，主要是情与景的高度融合，看起来全诗句句抒情，实际上景已寓于情中，每一句诗都会在读者脑海中浮现出动人的景色，而且产生联想。当你读了前四句，不禁眼前闪现江楼、圆月，诗人在凝视吟赏的情景，这较之实写景色更丰富、更动人。　　（宛新彬）"
        },
        {
            "title": "山枇杷花二首",
            "content": "万重青嶂蜀门口，一树红花山顶头。春尽忆家归未得，低红如解替君愁。叶如裙色碧绡浅，花似芙蓉红粉轻。若使此花兼解语，推囚御史定违程。",
            "comment": ""
        },
        {
            "title": "南秦雪",
            "content": "往岁曾为西邑吏，惯从骆口到南秦。三时云冷多飞雪，二月山寒少有春。我思旧事犹惆怅，君作初行定苦辛。任赖愁猿寒不叫，若闻猿叫更愁人。",
            "comment": ""
        },
        {
            "title": "骆口驿旧题诗",
            "content": "拙诗在壁无人爱，鸟污苔侵文字残。唯有多情元侍御，绣衣不惜拂尘看。",
            "comment": ""
        },
        {
            "title": "酬和元九东川路诗十二首",
            "content": "十二篇皆因新境追忆旧事，不能一一曲叙，但随而和之，唯予与元知之耳",
            "comment": ""
        },
        {
            "title": "春夜喜雪有怀王二十二",
            "content": "夜雪有佳趣，幽人出书帷。微寒生枕席，轻素封阶墀。坐罢楚弦曲，起吟班扇诗。明宜灭烛后，净爱褰帘时。窗引曙色早，庭销春气迟。山阴应有兴，不卧待徽之。",
            "comment": ""
        },
        {
            "title": "赠别宣上人",
            "content": "上人处世界，清净何所似？似彼白莲花，在水不着水。性真悟泡幻，行洁离尘滓。修道来几时？身心俱到此。嗟予牵世网，不得长依止。离念与碧云，秋来朝夕起。",
            "comment": ""
        },
        {
            "title": "秋虫",
            "content": "切切暗窗下，喓喓深草里。秋天思妇心，雨夜愁人耳。",
            "comment": ""
        },
        {
            "title": "禁中闻蛩",
            "content": "悄悄禁门闭，夜深无月明。西窗独暗坐，满耳新蛩声。",
            "comment": ""
        },
        {
            "title": "秋思",
            "content": "病眠夜少梦，闲立秋多思。寂寞余雨晴，萧条早寒至。鸟栖红叶树，月照青苔地。何况镜中年，又过三十二。",
            "comment": ""
        },
        {
            "title": "凉夜有怀",
            "content": "念别感时节，早蛩闻一声。风帘夜凉入，露簟秋意生。灯尽梦初罢，月斜天未明。暗凝无限思，起傍药阑行。",
            "comment": ""
        },
        {
            "title": "答刘戒之早秋别墅见寄",
            "content": "凉风木槿篱，暮雨槐花枝。并起新秋思，为得故人诗。避地鸟择木，升朝鱼在池。城中与山下，喧静暗相思。",
            "comment": ""
        },
        {
            "title": "和钱员外早冬玩禁中新菊",
            "content": "禁署寒气迟，孟冬菊初坼。新黄间繁绿，烂若金照碧。仙郎小隐日，心似陶彭泽。秋怜潭上看，日惯篱边摘。今来此地赏，野意潜自适。金马门内花，玉山峰下客。寒芳引清句，吟玩烟景夕。赐酒色偏宜，握兰香不敌。凄凄百卉死，岁晚冰霜积。唯有此花开，殷勤助君惜。",
            "comment": ""
        },
        {
            "title": "夜惜禁中桃花因怀钱员外",
            "content": "前日归时花正红，今夜宿时枝半空。坐惜残芳君不见，风吹狼籍月明中。",
            "comment": ""
        },
        {
            "title": "上巳日恩赐曲江宴会即事",
            "content": "赐欢仍许醉，此会兴如何？翰苑主恩重，曲江春意多。花低羞艳妓，莺散让清歌。共道升平乐，元和胜永和。",
            "comment": ""
        },
        {
            "title": "答马侍御见赠",
            "content": "谬入金门侍玉除，烦君问我意何如？蟠木讵堪明主用，笼禽徒与故人疏。苑花似雪同随辇，宫月如眉伴直庐。浅薄求贤思自代，嵇康莫寄绝交书。",
            "comment": ""
        },
        {
            "title": "答元奉礼同宿见赠",
            "content": "相逢俱叹不闲身，直日常多斋日频。晓鼓一声分散去，明朝风景属何人？",
            "comment": ""
        },
        {
            "title": "晚秋夜",
            "content": "碧空溶溶月华静，月里愁人吊孤影。花开残菊傍疏篱，叶下衰桐落寒井。塞鸿飞急觉秋尽，邻鸡鸣迟知夜永。凝情不语空所思，风吹白露衣裳冷。",
            "comment": ""
        },
        {
            "title": "宴周皓大夫光福宅　座上作。",
            "content": "何处风光最可怜？妓堂阶下砌台前。轩车拥路光照地，丝管入门声沸天。绿蕙不香饶桂酒，红樱无色让花钿。野人不敢求他事，唯借泉声伴醉眠。",
            "comment": " | 【注释】　泉声：一作流泉。"
        },
        {
            "title": "和钱员外青龙寺上方望旧山",
            "content": "旧峰松雪旧溪云，怅望今朝遥属君。共道使臣非俗吏，南山莫动北山文。",
            "comment": ""
        },
        {
            "title": "酬王十八见寄",
            "content": "秋思太白峰头雪，晴忆仙游洞口云。未报皇恩归未得，惭君为寄北山文。",
            "comment": ""
        },
        {
            "title": "八月十五日夜闻崔大员外翰林独直对酒玩月因",
            "content": "清景偶题是诗秋月高悬空碧外，仙郎静玩禁闱间。岁中唯有今宵好，海内无如此地闲。皓色分明双阙榜，清光深到九门关。遥闻独醉还惆怅，不见金波照玉山。",
            "comment": ""
        },
        {
            "title": "感发落",
            "content": "昔日愁头白，谁知未白衰。眼看应落尽，无可变成丝。",
            "comment": ""
        },
        {
            "title": "立春日酬钱员外曲江同行见赠",
            "content": "下直遇春日，垂鞭出禁闱。两人携手语，十里看山归。柳色早黄浅，水文新绿微。风光向晚好，车马近南稀。机尽笑相顾，不惊鸥鹭飞。",
            "comment": ""
        },
        {
            "title": "新磨镜",
            "content": "衰容常晚栉，秋镜偶新磨。一与清光对，方知白发多。鬓毛从幻化，心地付头陀。任意浑成雪，其如似梦何？",
            "comment": ""
        },
        {
            "title": "微之宅残牡丹",
            "content": "残红零落无人赏，雨打风摧花不全。诸处见时犹怅望，况当元九小亭前。",
            "comment": ""
        },
        {
            "title": "独酌忆微之　时对所赠盏。",
            "content": "独酌花前醉忆君，与君春别又逢春。惆怅银杯来处重，不曾盛酒劝闲人。",
            "comment": ""
        },
        {
            "title": "重酬钱员外",
            "content": "雪中重寄雪山偈，问答殷勤四句中。本立空名缘破妄，若能无妄亦无空。",
            "comment": ""
        },
        {
            "title": "酬钱员外雪中见寄",
            "content": "松雪无尘小院寒，闭门不似住长安。烦君想我看心坐，报道心空无可看。",
            "comment": ""
        },
        {
            "title": "雨雪放朝因怀微之",
            "content": "归骑纷纷满九衢，放朝三日为泥涂。不知雨雪江陵府，今日排衙得免无？",
            "comment": ""
        },
        {
            "title": "送元八归凤翔",
            "content": "莫道岐州三日程，其如风雪一身行。与君况是经年别，暂到城来又出城。",
            "comment": ""
        },
        {
            "title": "庾顺之以紫霞绮远赠以诗答之",
            "content": "千里故人心郑重，一端香绮紫氛氲。开缄日映晚霞色，满幅风生秋水纹。为褥欲裁怜叶破，制裘将翦惜花分。不如缝作合欢被，寤寐相思如对君。",
            "comment": ""
        },
        {
            "title": "寄陈式五兄",
            "content": "年来白发两三茎，忆别君时髭未生。惆怅料君应满鬓，当初是我十年兄。",
            "comment": ""
        },
        {
            "title": "八月十五日夜禁中独直，对月忆元九",
            "content": "银台金阙夕沉沉，独宿相思在翰林。三五夜中新月色，二千里外故人心。渚宫东面烟波冷，浴殿西头钟漏深。犹恐清光不同见，江陵卑湿足秋阴。",
            "comment": " | 【注释】三五夜①中新月色�ざ�千里外故人心�おア偃�五夜：即十五夜。原诗是一首七律，作于唐宪宗元和五年（公元810年），白居易任翰林学士，元稹贬江陵士曹参军。这两句是说，今夜月色分外明朗，我独值禁中，寂寞难耐，对着月色在想念你；你远在二千里之外，想必也在赏月，也在想念着我。以己之心，推友之心，友情之重，千里同思，形诸笔端，有感人之力。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "禁中夜作书与元九",
            "content": "心绪万端书两纸，欲封重读意迟迟。五声宫漏初鸣后，一点窗灯欲灭时。",
            "comment": " | 【注释】代宫中的报时器。五声宫漏，表示天快亮了。②禁中：宫中。《禁中夜作书与元九》是一首七绝，写于唐宪宗元和五年(公元810年)，白居易任翰林学士时。这两句是说，我在宫中值夜与你修书，直写到五声宫漏响过，窗前灯盏已呈半明欲灭之状，天快亮了。通宵修书，见友情之深，思念之殷，仅此两句诗足使友人动容。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "重题西明寺牡丹　时元九在江陵。",
            "content": "往年君向东都去，曾叹花时君未回。今年况作江陵别，惆怅花前又独来。只愁离别长如此，不道明年花不开。",
            "comment": ""
        },
        {
            "title": "杏园花落时招钱员外同醉",
            "content": "花园欲去去应迟，正是风吹狼籍时。近西数树犹堪醉，半落春风半在枝。",
            "comment": ""
        },
        {
            "title": "寒食夜",
            "content": "无月无灯寒食夜，夜深独立暗花前。忽因时节惊年几，四十如今欠一年。",
            "comment": ""
        },
        {
            "title": "见元九悼亡诗因以此寄",
            "content": "夜泪暗销明月幌，春肠遥断牡丹庭。人间此病治无药，唯有楞伽四卷经。",
            "comment": ""
        },
        {
            "title": "曲江早春",
            "content": "曲江柳条渐无力，杏园伯劳初有声。可怜春浅游人少，好傍池边下马行。",
            "comment": ""
        },
        {
            "title": "答张籍因以代书",
            "content": "怜君马瘦衣裘薄，许到江东访鄙夫。今日正闲天又暖，可能扶病暂来无？",
            "comment": ""
        },
        {
            "title": "同钱员外禁中夜直",
            "content": "宫漏三声知半夜，好风凉月满松筠。此时闲坐寂无语，药树影中唯两人。",
            "comment": ""
        },
        {
            "title": "送王十八归山寄题仙游寺",
            "content": "曾于太白峰前住，数到仙游寺里来。黑水澄时潭底出，白云破处洞门开。林间暖酒烧红叶，石上题诗扫绿苔。惆怅旧游无复到，菊花时节羡君回。",
            "comment": " | 【注释】　羡君回：一作待君回。"
        },
        {
            "title": "晚秋有怀郑中旧隐",
            "content": "天高风袅袅，乡思绕关河。寥落归山梦，殷勤采蕨歌。病添心寂寞，愁人鬓蹉跎。晚树蝉鸣少，秋阶日上多。长闲羡云鹤，久别愧烟萝。其奈丹墀上，君恩未报何？菊，此花开尽更无花。”赐酒盈杯谁共持？宫花满把独相思。相思只傍花边立，尽日吟君咏菊诗。",
            "comment": " | 【注释】　　禁中九日对菊花酒忆元九　元九云：“不是花中唯爱"
        },
        {
            "title": "绝句代书赠钱员外",
            "content": "欲寻秋景闲行去，君病多慵我兴孤。可惜今朝山最好，强能骑马出来无？",
            "comment": ""
        },
        {
            "title": "同钱员外题绝粮僧巨川",
            "content": "三十年来坐对山，唯将无事化人间。斋时往往闻钟笑，一食何如不食闲？",
            "comment": " | 【注释】　凉州：一作梁州。"
        },
        {
            "title": "曲江独行　自此后在翰林时作。",
            "content": "独来独去何人识？厩马朝衣野客心。闲爱无风水边坐，杨花不动树阴阴。",
            "comment": ""
        },
        {
            "title": "重寻杏园",
            "content": "忽忆芳时频酩酊，却寻醉处重徘徊。杏花结子春深后，谁解多情又独来。",
            "comment": ""
        },
        {
            "title": "咏怀",
            "content": "岁去年来尘土中，眼看变作白头翁。如何办得归山计，两顷村田一亩宫。",
            "comment": ""
        },
        {
            "title": "翰林中送独孤二十七起居罢职出院",
            "content": "碧落留云住，青冥放鹤还。银台向南路，从此到人间。",
            "comment": ""
        },
        {
            "title": "题施山人野居",
            "content": "得道应无著，谋生亦不妨。春泥秧稻暖，夜火焙茶香。水巷风尘少，松斋日月长。高闲真是贵，何处觅侯王？",
            "comment": ""
        },
        {
            "title": "题李次云窗竹",
            "content": "不用裁为鸣凤管，不须截作钓鱼竿。千花百草凋零后，留向纷纷雪里看。",
            "comment": " | 【注释】《题李次云窗竹》是一首七绝。这两句是说，冬日严寒，千花百草均已凋零，唯有窗前的竹子，仍然青翠碧绿；在大雪纷飞的时候去看，白中见绿，别具一番凌雪傲寒的情调。见诗人对竹子的喜爱及对竹子品格的赞誉。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "及第后忆旧山",
            "content": "偶献子虚登上第，却吟招隐忆中林。春萝秋桂莫惆怅，纵有浮名不系心。",
            "comment": ""
        },
        {
            "title": "宿樟亭驿",
            "content": "夜半樟亭驿，愁人起望乡。月明何所见？潮水白茫茫。",
            "comment": ""
        },
        {
            "title": "问淮水",
            "content": "自嗟名利客，扰扰在人间。何事长淮水，东流亦不闲？",
            "comment": ""
        },
        {
            "title": "冬夜示敏巢　时在东都宅。",
            "content": "炉火欲销灯欲尽，夜长相对百忧生。他时诸处重相见，莫忘今宵灯下情。",
            "comment": ""
        },
        {
            "title": "临江送夏瞻　瞻年七十余。",
            "content": "悲君老别我沾巾，七十无家万里身。愁见舟行风又起，白头浪里白头人。",
            "comment": ""
        },
        {
            "title": "冬至宿杨梅馆",
            "content": "十一月中长至夜，三千里外远行人。若为独宿杨梅馆？冷枕单床一病身。",
            "comment": ""
        },
        {
            "title": "寄湘灵",
            "content": "泪眼凌寒冻不流，每经高处即回头。遥知别后西楼上，应凭栏干独自愁。",
            "comment": ""
        },
        {
            "title": "长安早春旅怀",
            "content": "轩车歌吹喧都邑，中有一人向隅立。夜深明月卷帘愁，日暮青山望乡泣。风吹新绿草牙坼，雨洒轻黄柳条湿。此生知负少年春，不展愁眉欲三十。",
            "comment": ""
        },
        {
            "title": "代邻叟言怀",
            "content": "人生何事心无定？宿昔如今意不同。宿昔愁身不得老，如今恨作白头翁。",
            "comment": ""
        },
        {
            "title": "感月悲逝者",
            "content": "存亡感月一潸然，月色今宵似往年。何处曾经同望月？樱桃树下后堂前。",
            "comment": ""
        },
        {
            "title": "题流沟寺古松",
            "content": "烟叶葱茏苍麈尾，霜皮驳落紫龙鳞。欲知松老看尘壁，死却题诗几许人。",
            "comment": ""
        },
        {
            "title": "为薛台悼亡",
            "content": "半死梧桐老病身，重泉一念一伤神。手携稚子夜归院，月冷空房不见人。",
            "comment": ""
        },
        {
            "title": "秋暮郊居书怀",
            "content": "郊居人事少，昼卧对林峦。穷巷厌多雨，贫家愁早寒。葛衣秋未换，书卷病仍看。若问生涯计，前溪一钓竿。",
            "comment": ""
        },
        {
            "title": "晚秋闲居",
            "content": "地僻门深少送迎，披衣闲坐养幽情。秋庭不扫携藤杖，闲踏梧桐黄叶行。",
            "comment": ""
        },
        {
            "title": "春村",
            "content": "二月村园暖，桑间戴胜飞。农夫舂旧谷，蚕妾祷新衣。牛马因风远，鸡豚过社稀。黄昏林下路，鼓笛赛神归。",
            "comment": ""
        },
        {
            "title": "感芍药花寄正一上人",
            "content": "今日阶前红芍药，几花欲老几花新。开时不解比色相，落后始知如幻身。空门此去几多地？欲把残花问上人。",
            "comment": ""
        },
        {
            "title": "除夜寄弟妹",
            "content": "感时思弟妹，不寐百忧生。万里经年别，孤灯此夜情。病容非旧日，归思逼新正。早晚重欢会，羁离各长成。",
            "comment": " | 【注释】①经年：经年累月，喻时间很久。②除夜：古人讲之除夜，一指“除夕”，即十二月最后一日之夜晚；一指冬至前一日，亦称“除夜”。诗中有“归思逼新正”，逼是临近，新正即新年。冬至一过，即近新年，故此“除夜”指冬至前一日之“除夜”。《除夜寄弟妹》是一首五律。白居易与其弟妹同胞情深，关系融洽。这两句是说，与弟妹流离东西，各在万里这外，一别很久，在此除夜，一人对着孤灯，思念之情不能自禁。这两句俨然一幅孤灯夜坐图，十分传神。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "江楼望归　时避难在越中。",
            "content": "满眼云水色，月明楼上人。旅愁春入越，乡梦夜归秦。道路通荒服，田园隔虏尘。悠悠沧海畔，十载避黄巾。",
            "comment": ""
        },
        {
            "title": "宿桐庐馆同崔存度醉后作",
            "content": "江海漂漂共旅游，一樽相劝散穷愁。夜深醒后愁还在，雨滴梧桐山馆秋。",
            "comment": ""
        },
        {
            "title": "寒食月夜",
            "content": "风香露重梨花湿，草舍无灯愁未入。南邻北里歌吹时，独倚柴门月中立。",
            "comment": " | 【注释】　无灯：一作无烟。"
        },
        {
            "title": "寒食卧病",
            "content": "病逢佳节长叹息，春雨蒙蒙榆柳色。羸坐全非旧日容，扶行半是他人力。喧喧里巷踏青归，笑闭柴门度寒食。",
            "comment": ""
        },
        {
            "title": "过高将军墓",
            "content": "原上新坟委一身，城中旧宅有何人？妓堂宾阁无归日，野草山花又欲春。门客空将感恩泪，白杨风里一沾巾。",
            "comment": ""
        },
        {
            "title": "长安正月十五日",
            "content": "喧喧车骑帝王州，羁病无心逐胜游。明月春风三五夜，万人行乐一人愁。",
            "comment": ""
        },
        {
            "title": "花下自劝酒",
            "content": "酒盏酌来须满满，花枝看即落纷纷。莫言三十是年少，百岁三分已一分。",
            "comment": ""
        },
        {
            "title": "旅次景空寺宿幽上人院",
            "content": "不与人境接，寺门开向山。暮钟寒鸟聚，秋雨病僧闲。月隐云树外，萤飞廊宇间。幸投花界宿，暂得静心颜。",
            "comment": ""
        },
        {
            "title": "题李十一东亭",
            "content": "相思夕上松台立，蛩思蝉声满耳秋。惆怅东亭风月好，主人今夜在鄜州。",
            "comment": ""
        },
        {
            "title": "秋江晚泊",
            "content": "扁舟泊云岛，倚棹念乡国。四望不见人，烟江澹秋色。客心贫易动，日入愁未息。",
            "comment": ""
        },
        {
            "title": "病中作　年十八。",
            "content": "久为劳生事，不学摄生道。年少已多病，此身岂堪老？",
            "comment": ""
        },
        {
            "title": "夜哭李夷道",
            "content": "逝者绝影响，空庭朝复昏。家人哀临毕，夜锁寿堂门。无妻无子何人葬？空见铭旌向月翻。",
            "comment": ""
        },
        {
            "title": "江南送北客因凭寄徐州兄弟书　时年十五。",
            "content": "故园望断欲何如，楚水吴山万里余。今日因君访兄弟，数行乡泪一封书。",
            "comment": ""
        },
        {
            "title": "凉夜有怀　自此后诗并为应举时作。",
            "content": "清风吹枕席，白露湿衣裳。好是相亲夜，漏迟天气凉。",
            "comment": ""
        },
        {
            "title": "秘书省中忆旧山",
            "content": "厌从薄宦校青简，悔别故山思白云。犹喜兰台非傲吏，归时应免动移文。",
            "comment": ""
        },
        {
            "title": "早春独游曲江　时为校书郎。",
            "content": "散职无羁束，羸骖少送迎。朝从直城出，春傍曲江行。风起池东暖，云开山北晴。冰销泉脉动，雪尽草芽生。露杏红初坼，烟杨绿未成。影迟新度雁，声涩欲啼莺。闲地心俱静，韶光眼共明。酒狂怜性逸，药效喜身轻。慵慢疏人事，幽栖遂野情。回看芸阁笑，不似有浮名。",
            "comment": ""
        },
        {
            "title": "长安闲居",
            "content": "风竹松烟昼掩关，意中长似在深山。无人不怪长安住，何独朝朝暮暮闲？",
            "comment": ""
        },
        {
            "title": "游仙游山",
            "content": "暗将心地出人间，五六年来人怪闲。自嫌恋着未全尽，犹爱云泉多在山。",
            "comment": ""
        },
        {
            "title": "冬至夜怀湘灵",
            "content": "艳质无由见，寒衾不可亲。何堪最长夜，俱作独眠人。",
            "comment": ""
        },
        {
            "title": "除夜宿洺州",
            "content": "家寄关西住，身为河北游。萧条岁除夜，旅泊在洺州。",
            "comment": ""
        },
        {
            "title": "留别吴七正字",
            "content": "成名共记甲科上，署吏同登芸阁间。唯是尘心殊道性，秋蓬常转水长闲。",
            "comment": ""
        },
        {
            "title": "乱后过流沟寺",
            "content": "九月徐州新战后，悲风杀气满山河。唯有流沟山下寺，门前依旧白云多。",
            "comment": ""
        },
        {
            "title": "重到毓材宅有感",
            "content": "欲入中门泪满巾，庭花无主两回春。轩窗帘幕皆依旧，只是堂前欠一人。",
            "comment": ""
        },
        {
            "title": "叹发落",
            "content": "多病多愁心自知，行年未老发先衰。随梳落去何须惜，不落终须变作丝。",
            "comment": ""
        },
        {
            "title": "社日关路作",
            "content": "晚景函关路，凉风社日天。青岩新有燕，红树欲无蝉。愁立驿楼上，厌行官堠前。萧条秋兴苦，渐近二毛年。",
            "comment": ""
        },
        {
            "title": "送文畅上人东游",
            "content": "得道即无著，随缘西复东。貌依年腊老，心到夜禅空。山宿驯溪虎，江行滤水虫。悠悠尘客思，春满碧云中。",
            "comment": ""
        },
        {
            "title": "长安送柳大东归",
            "content": "白社羁游伴，青门远别离。浮名相引住，归路不同归。",
            "comment": ""
        },
        {
            "title": "春送卢秀才下第游太原谒严尚书",
            "content": "未将时会合，且与俗浮沉。鸿养青冥翮，蛟潜云雨心。烟郊春别远，风碛暮程深。墨客投何处？并州旧翰林。",
            "comment": ""
        },
        {
            "title": "过天门街",
            "content": "雪尽终南又欲春，遥怜翠色对红尘。千车万马九衢上，回首看山无一人。",
            "comment": " | 【注释】①九衢：四通八达的大道。此指长安街道。②天门街：指通向帝王皇宫门的大街。此当指长安外郭城中央的朱雀门大街。《过天门街》是一首七绝，约元和二年（公元806年）作于长安。这两句是说，在四通八达的大道上，车水马龙，熙熙攘攘；回首看那翠色如画的终南山上，却空无一人。讽刺京城之中的人，皆忙于奔名利，无人去欣赏自然之美。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "酬赵秀才赠新登科诸先辈",
            "content": "莫羡蓬莱鸾鹤侣，道成羽翼自生身。君看名在丹台者，尽是人间修道人。",
            "comment": ""
        },
        {
            "title": "惜玉蕊花有怀集贤王校书起",
            "content": "芳意将阑风又吹，白云离叶雪辞枝。集贤雠校无闲日，落尽瑶花君不知。",
            "comment": ""
        },
        {
            "title": "期李二十文略王十八质夫不至独宿仙游寺",
            "content": "文略也从牵吏役，质夫何故恋嚣尘？始知解爱山中宿，千万人中无一人。",
            "comment": ""
        },
        {
            "title": "和王十八蔷薇涧花时有怀萧侍御兼见赠",
            "content": "霄汉风尘俱是系，蔷薇花委故山深。怜君独向涧中立，一把红芳三处心。",
            "comment": ""
        },
        {
            "title": "游云居寺赠穆三十六地主",
            "content": "乱峰深处云居路，共踏花行独惜春。胜地本来无定主，大都山属爱山人。",
            "comment": ""
        },
        {
            "title": "在因公事到骆口驿",
            "content": "今年到时夏云白，去年来时秋树红。两度见山心有愧，皆因王事到山中。",
            "comment": ""
        },
        {
            "title": "醉中留别杨六兄弟　三月二十日别。",
            "content": "春初携手春深散，无日花间不醉狂。别后何人堪共醉，犹残十日好风光。",
            "comment": ""
        },
        {
            "title": "送武士曹归蜀　士曹即武中丞兄。",
            "content": "花落鸟嘤嘤，南归称野情。月宜秦岭宿，春好蜀江行。乡路通云栈，郊扉近锦城。乌台陟冈送，人羡别时荣。",
            "comment": " | 【注释】　秦岭宿：一作秦岭过。"
        },
        {
            "title": "宿杨家",
            "content": "杨氏弟兄俱醉卧，披衣独起下高斋。夜深不语中庭立，月照藤花影上阶。",
            "comment": " | 【注释】　上阶：一作下阶。"
        },
        {
            "title": "县南花下醉中留刘五",
            "content": "百岁几回同酩酊，一年今日最芳菲。愿将花赠天台女，留取刘郎到夜归。",
            "comment": ""
        },
        {
            "title": "酬王十八李大见招游山",
            "content": "自怜幽会心期阻，复愧嘉招书信频。王事牵身去不得，满山松雪属他人。",
            "comment": ""
        },
        {
            "title": "感故张仆射诸妓",
            "content": "黄金不惜买蛾眉，拣得如花三四枝。歌舞教成心力尽，一朝身去不相随。",
            "comment": ""
        },
        {
            "title": "戏题新栽蔷薇　时尉周至。",
            "content": "移根易地莫憔悴，野外庭前一种春。少府无妻春寂寞，花开将尔当夫人。",
            "comment": ""
        },
        {
            "title": "县西郊秋寄赠马造",
            "content": "紫阁峰西清渭东，野烟深处夕阳中。风荷老叶萧条绿，水蓼残花寂寞红。我厌宦游君失意，可怜秋思两心同。",
            "comment": " | 【注释】风荷①老叶萧条绿�に�蓼②残花寂寞红①风荷：风中的荷叶。 ②水蓼：亦称辣蓼。蓼科，一年生草本，茎直立或倾斜，多分枝，红褐色。这两句是说，你看那风中荷叶已老，虽有余绿，但很萧条；水蓼尚有残花未谢，红润的枝干，在秋风中，显得十分寂寞。借萧条、寂寞的景物，喻自己怀才不遇的心境。委婉含蓄，耐人寻味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "周至县北楼望山　自此后诗为畿尉时作。",
            "content": "一为趋走吏，尘土不开颜。辜负平生眼，今朝始见山。",
            "comment": ""
        },
        {
            "title": "别韦苏州",
            "content": "百年愁里过，万感醉中来。惆怅城西别，愁眉两不开。",
            "comment": ""
        },
        {
            "title": "自城东至以诗代书戏招李六拾遗崔二十六先辈",
            "content": "青门走马趁心期，惆怅归来已校迟。应过唐昌玉蕊后，犹当崇敬牡丹时。暂游还忆崔先辈，欲醉先邀李拾遗。尚残半月芸香俸，不作归粮作酒资。",
            "comment": ""
        },
        {
            "title": "春中与卢四周谅华阳观同居",
            "content": "性情懒慢好相亲，门巷萧条称作邻。背烛共怜深夜月，踏花同惜少年春。杏坛住僻虽宜病，芸阁官微不救贫。文行如君尚憔悴，不知霄汉待何人？",
            "comment": ""
        },
        {
            "title": "看恽家牡丹花戏赠李二十",
            "content": "香胜烧兰红胜霞，城中最数令公家。人人散后君须看，归到江南无此花。",
            "comment": ""
        },
        {
            "title": "三月三十日题慈恩寺",
            "content": "慈恩春色今朝尽，尽日徘徊倚寺门。惆怅春归留不得，紫藤花下渐黄昏。",
            "comment": ""
        },
        {
            "title": "过刘三十二故宅",
            "content": "不见刘君来近远，门前两度满枝花。朝来惆怅宣平过，柳巷当头第一家。",
            "comment": ""
        },
        {
            "title": "曲江忆元九",
            "content": "春来无伴闲游少，行乐三分减二分。何况今朝杏园里，闲人逢尽不逢君。",
            "comment": ""
        },
        {
            "title": "华阳观中八月十五日夜招友玩月",
            "content": "人道秋中明月好，欲邀同赏意如何？华阳洞里秋坛上，今夜清光此处多。",
            "comment": " | 【注释】　秋中：一作中秋。"
        },
        {
            "title": "寄陆补阙　前年同等科。",
            "content": "忽忆前年科第后，此时鸡鹤暂同群。秋风惆怅须吹散，鸡在中庭鹤在云。",
            "comment": " | 【注释】　中庭：一作庭前。"
        },
        {
            "title": "送张南简入蜀",
            "content": "昨日诏书下，求贤凡陆沈。无论能与否，皆起徇名心。君独南游去，云山蜀路深。",
            "comment": ""
        },
        {
            "title": "和友人洛中春感",
            "content": "莫悲金谷园中月，莫叹天津桥上春。若学多情寻往事，人间何处不伤神？",
            "comment": ""
        },
        {
            "title": "华阳观桃花时招李六拾遗饮",
            "content": "华阳观里仙桃发，把酒看花心自知。争忍开时不同醉，明朝后日即空枝。",
            "comment": ""
        },
        {
            "title": "答韦八",
            "content": "丽句劳相赠，佳期恨有违。早知留酒待，悔不趁此归。春尽绿醅老，雨多红萼稀。今朝如一醉，犹得及芳菲。",
            "comment": ""
        },
        {
            "title": "城东闲游",
            "content": "宠辱忧欢不到情，任他朝市自营营。独寻秋景城东去，白鹿原头信马行。",
            "comment": ""
        },
        {
            "title": "秋雨中赠元九",
            "content": "不堪红叶青苔地，又是凉风暮雨天。莫怪独吟秋思苦，比君校近二毛年。",
            "comment": " | 【注释】①元九：元稹行九。《秋雨中赠元九》是一首七言绝句。这两句是说，青苔地上落满红叶，秋天的悲凉气氛，实令人不堪忍受，何况又是凉风劲吹，晚间落雨的天候。后两句为：“莫怪独吟秋思苦，比君校近二毛年。”可见因秋而思友，因秋而悲叹年华易逝，白发（二毛）将生，不觉距老年临近了（白居易长元稹七岁）。以景寓情，委婉含蓄，虽语调沉郁，却韵味有致。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "醉中归周至",
            "content": "金光门外昆明路，半醉腾腾信马回。数日非关王事系，牡丹花尽始归来。",
            "comment": ""
        },
        {
            "title": "春题华阳观　观即华阳公主故宅，有旧内人存",
            "content": "帝子吹箫逐凤凰，空留仙洞号华阳。落花何处堪惆怅，头白宫人扫影堂。",
            "comment": ""
        },
        {
            "title": "和谈校书秋夜感怀呈朝中亲友",
            "content": "遥夜凉风楚客悲，清砧繁漏月高时。秋霜似鬓年空长，春草如袍位尚卑。词赋擅名来已久，烟霄得路去何迟。汉庭卿相皆知己，不荐扬雄欲荐谁？",
            "comment": " | 【注释】　何处去：一作何处好。"
        },
        {
            "title": "东都冬日会诸同年宴郑家林亭　得先字。",
            "content": "盛时陪上第，暇日会群贤。桂折应同树，莺迁各异年。宾阶纷组佩，妓席俨花钿。促膝齐荣贱，差肩次后先。助歌林下水，销酒雪中天。他日升沉者，无忘共此筵。",
            "comment": ""
        },
        {
            "title": "和郑方及第后秋归洛下闲居　同高侍郎下，隔",
            "content": "勤苦成名后，优游得意间。玉怜同匠琢，桂恨隔年攀。山静豹难隐，谷幽莺暂还。微吟诗引步，浅酌酒开颜。门回暮临水，窗深朝对山。云衢日相待，莫误许身闲。",
            "comment": ""
        },
        {
            "title": "代书诗一百韵寄微之",
            "content": "忆在贞元岁，初登典校司。身名同日授，心事一言知。肺腑都无隔，形骸两不羁。疏狂属年少，闲散为官卑。分定金兰契，言通药石规。交贤方汲汲，友直每偲偲。有月多同赏，无杯不共持。秋风拂琴匣，夜雪卷书帷。高上慈恩塔，幽寻皇子陂。唐昌玉蕊会，崇敬牡丹期。笑劝迂辛酒，闲吟短李诗。儒风爱敦质，佛理尚玄师。度日曾无闷，通宵靡不为。双声联律句，八面对宫棋。往往游三省，腾腾出九逵。寒销直城路，春到曲江池。树暖枝条弱，山晴彩翠奇。峰攒石绿点，柳宛曲尘丝。岸草烟铺地，园花雪压枝。早光红照耀，新溜碧逶迤。幄幕侵堤布，盘筵占地施。征伶皆绝艺，选伎悉名姬。铅粉凝春态，金钿耀水嬉。风流夸堕髻，时世斗啼眉。密坐随欢促，华樽逐胜移。香飘歌袂动，翠落衫钗遗。筹插红螺碗，觥飞白玉卮。打嫌调笑易，饮讶卷波迟。残席喧哗散，归鞍酩酊骑。酡颜乌帽侧，醉袖玉鞭垂。紫陌传钟鼓，红尘塞路歧。几时曾暂别？何处不相随？茌苒星霜换，回还节候催。两衙多请假，三考欲成资。运启千年圣，天成万物宜。皆当少壮日，同惜盛明时。光景嗟虚掷，云霄窃暗窥。攻文朝矻矻，讲学夜孜孜。策目穿如札，毫锋锐若锥。繁张获鸟网，坚守钓鱼坻。并受夔龙荐，齐陈晁董词。万言经济略，三策太平基。中第争无敌，专场战不疲。辅车排胜阵，掎角搴降旗。双阙纷容卫，千僚俨等衰。恩随紫泥降，名向白麻披。既在高科选，还从好爵縻。东垣君谏诤，西邑我驱驰。在喜登乌府，多惭侍赤墀。官班分内外，游处遂参差。每列鹓鸾序，偏瞻獬豸姿。简威霜凛冽，衣彩绣葳蕤。正色摧强御，刚肠嫉喔咿。常憎持禄位，不拟保妻儿。养勇期除恶，输忠在灭私。下鞲惊燕雀，当道慑狐狸。南国人无怨，东台吏不欺。理冤多定国，切谏甚辛毗。造次行于是，平生志在兹。道将心共直，言与行兼危。水暗波翻覆，山藏路险巇。未为明主识，已被幸臣疑。木秀遭风折，兰芳遇霰萎。千钧势易压，一柱力难支。腾口因成痏，吹毛遂得疵。忧来吟贝锦，谪去咏江蓠。邂逅尘中遇，殷勤马上辞。贾生离魏阙，王粲向荆夷。水过清源寺，山经绮季祠。心摇汉皋佩，泪堕岘山碑。驿路缘云际，城楼枕水湄。思乡多绕泽，望阙独登陴。林晚青萧索，江平绿渺弥。野秋鸣蟋蟀，沙冷聚鸬鹚。官舍黄茅屋，人家苦竹篱。白醪充夜酌，红粟备晨炊。寡鹤摧风翮，鳏鱼失水鳍。暗雏啼渴旦，凉叶堕相思。一点寒灯灭，三声晓角吹。蓝衫经雨故，骢马卧霜羸。念涸谁濡沫？嫌醒自啜醴。耳垂无伯乐，舌在有张仪。负气冲星剑，倾心向日葵。金言自销铄，玉性肯磷缁？伸屈须看蠖，穷通莫问龟。定知身是患，当用道为医。想子今如彼，嗟予独在斯。无憀当岁杪，有梦到天涯。坐阻连襟带，行乖接履綦。润销衣上雾，香散室中芝。念远缘迁贬，惊时为别离。素书三往复，明月七盈亏。旧里非难到，余欢不可追。树依兴善老，草傍静安衰。前事思如昨，中怀写向谁？北村寻古柏，南宅访辛夷。此日空搔首，何人共解颐？病多知夜永，年长觉秋悲。不饮长如醉，加餐亦似饥。狂吟一千字，因使寄微之。",
            "comment": " | 【注释】原诗是一首五言排律，写于元和五年（公元810年）白居易任翰林学士时。这两句是写对元稹（字微之）的思念，以致心神不安，不饮酒似醉，纵加餐仍饥。比喻奇特，运笔巧妙，足见友情之深厚，想念之殷切。千钧①势易压�ひ恢�力难搘②①钧：古代的重量单位，合三十斤。②搘(zhī)：支撑。这两句是说，千钧之势很容易把人压垮，一根木柱实难支撑强大的压力。以“千钧势”喻朝中权贵，以“一柱”喻元稹。含蓄地指出权贵们以千钧压顶之势迫害元稹，元稹独力难支。极力为元稹鸣不平。木秀①遭风折 兰芳遇霰②萎①木秀：喻才能出众。②霰：白色中透明球形或圆锥形的固体降水物。常于落雪前下降。唐宪宗元和四年（公元809年）二月，元稹任监察御史，三月奉命赴东川按狱，劾节度使严砺违法加税，为八十八家冤事平反，为执政者所忌，还京后贬为分司东都。次年春，任左拾遗、翰林学士的白居易上疏论元稹不当贬，未被采纳。白居易写这首五言长篇讽喻诗，为元稹鸣不平。这两句是说，秀木优于、高于众木，易遭风折，兰芳遇霰打则枯萎。这是把元稹蒙冤遭贬，喻之为风折秀木，霰打兰芳，愤慨之意，溢于言表，语意明晰，比喻贴切。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "醉歌　示妓人商玲珑。",
            "content": "罢胡琴，掩秦瑟，玲珑再拜歌初毕。谁道使君不解歌？听唱黄鸡与白日。黄鸡催晓丑时鸣，白日催年酉前没。腰间红绶系未稳，镜里朱颜看已失。玲珑玲珑奈老何？使君歌了汝更歌。",
            "comment": ""
        },
        {
            "title": "醉后狂言酬赠萧、殷二协律",
            "content": "余杭邑客多羁贫，其间甚者萧与殷：天寒身上犹衣葛，日高甑中未拂尘。江城山寺十一月，北风吹沙雪纷纷。宾客不见绨袍惠，黎庶未沾襦裤恩。此时太守自惭愧，重衣复衾有余温。因命染人与针女，先制两裘赠二君。吴绵细软桂布密，柔如狐腋白似云。劳将诗书投赠我，如此小惠何足论。我有大裘君未见，宽广和暖如阳春。此裘非缯亦非纩，裁以法度絮以仁。刀尺钝拙制未毕，出亦不独裹一身。若令在郡得五考，与君展覆杭州人。",
            "comment": ""
        },
        {
            "title": "简简吟",
            "content": "苏家小女名简简，芙蓉花腮柳叶眼。十一把镜学点妆，十二抽针能绣裳。十三行坐事调品，不肯迷头白地藏。玲珑云髻生菜样，飘摇风袖蔷薇香。殊姿异态不可状，忽忽转动如有光。二月繁霜杀桃李，明年欲嫁今年死。丈人阿母勿悲啼，此女不是凡夫妻。恐是天仙谪人世，只合人间十三岁。大都好物不坚牢，彩云易散琉璃脆。",
            "comment": " | 【注释】　水泉冷涩弦凝绝：一作冰泉冷涩弦凝绝。"
        },
        {
            "title": "寒食野望吟",
            "content": "丘墟郭门外，寒食谁家哭？风吹旷野纸钱飞，古墓累累春草绿。棠梨花映白杨树，尽是死生离别处。冥寞重泉哭不闻，萧萧暮雨人归去。",
            "comment": ""
        },
        {
            "title": "长安道",
            "content": "花枝缺处青楼开，艳歌一曲酒一杯。美人劝我急行乐，自古朱颜不再来。君不见外州客，长安道，一回来，一回老。",
            "comment": ""
        },
        {
            "title": "妇人苦",
            "content": "蝉鬓加意梳，蛾眉用心扫。几度晓妆成，君看不言好。妾身重同穴，君意轻偕老。惆怅去年来，心知未能道。今朝一开口，语少意何深。愿引他时事，移君此日心。人言夫妇亲，义合如一身。及至死生际，何曾苦乐均？妇人一丧夫，终身守孤孑。有如林中竹，忽被风吹折。一折不重生，枯死犹抱节。男儿若丧妇，能不暂伤情？应似门前柳，逢春易发容。风吹一枝折，还有一枝生。为君委曲言，愿君再三听：须知妇人苦，从此莫相轻。",
            "comment": " | 【注释】　西宫南内多秋草：一作西宫南苑多秋草。"
        },
        {
            "title": "真娘墓　墓在虎丘寺。",
            "content": "真娘墓，虎丘道。不识真娘镜中面，唯见真娘墓头草。霜摧桃李风折莲，真娘死时犹少年。脂肤荑手不牢固，世间尤物难留连。难留连，易销歇，塞北花，江南雪。",
            "comment": ""
        },
        {
            "title": "山石榴，寄元九",
            "content": "山石榴，一名山踯躅，一名杜鹃花。杜鹃啼时花扑扑。九江三月杜鹃来，一声催得一枝开。江城上佐闲无事，山下斫得厅前栽。烂熳一栏十八树，根株有数花无数。千房万叶一时新，嫩紫殷红鲜麴尘。泪痕浥损燕支脸，剪刀裁破红绡巾。谪仙初堕愁在世，姹女新嫁娇泥春。日射血珠将滴地，风翻火焰欲烧人。闲折两枝持在手，细看不似人间有。花中此物似西施，芙蓉芍药皆嫫母。奇芳绝艳别者谁？通州迁客元拾遗。拾遗初贬江陵去，去时正值青春暮。商山秦岭愁杀君，山石榴花红夹路。题诗报我何所云？苦云色似石榴裙。当时丛畔唯思我，今日栏前只忆君。忆君不见坐销落，日西风起红纷纷。",
            "comment": ""
        },
        {
            "title": "送春归　元和十一年三月三十日作。",
            "content": "送春归，三月尽日日暮时。去年杏园花飞御沟绿，何处送春曲江曲。今年杜鹃花落子规啼，送春何处西江西。帝城送春犹怏怏，天涯送春能不加惆怅？莫惆怅，送春人。冗员无替五年罢，应须准拟再送浔阳春。五年炎凉凡十变，又知此身健不健？好去今年江上春，明年未死还相见。",
            "comment": ""
        },
        {
            "title": "放旅雁　元和十年冬作。",
            "content": "九江十年冬大雪，江水生冰树枝折。百鸟无食东西飞，中有旅雁声最饥。雪中啄草冰上宿，翅冷腾空飞动迟。江童持网捕将去，手携入市生卖之。我本北人今谴谪，人鸟虽殊同是客。见此客鸟伤客人，赎汝放汝飞入云。雁雁汝飞向何处？第一莫飞西北去。淮西有贼讨未平，百万甲兵九屯聚。官军贼军相守老，食尽兵穷将及汝。健儿饥饿射汝吃，拔汝翅翎为箭羽。",
            "comment": ""
        },
        {
            "title": "山鹧鸪",
            "content": "山鹧鸪，朝朝暮暮啼复啼，啼时露白风凄凄。黄茅冈头秋日晚，苦竹岭下寒月低。畬田有粟何不啄，石楠有枝何不栖。迢迢不缓复不急，楼上舟中声暗入。梦乡迁客展转卧，抱儿寡妇彷徨立。山鹧鸪，尔本此乡鸟。生不辞巢不别群，何苦声声啼到晓。啼到晓，唯能愁北人，南人惯闻如不闻。",
            "comment": ""
        },
        {
            "title": "和渭北刘大夫借便秋遮虏寄朝中亲友",
            "content": "巨镇为邦屏，全材作国祯。韬钤汉上将，文墨鲁诸生。豹虎关西卒，金汤渭北城。宠深初受棨，威重正扬兵。阵占山河布，军谙水草行。夏苗侵虎落，宵遁失蕃营。云队攒戈戟，风行卷旆旌。堠空烽火灭，气胜鼓鼙鸣。胡马辞南牧，周师罢北征。回头问天下，何处有搀枪？",
            "comment": ""
        },
        {
            "title": "长相思",
            "content": "九月西风兴，月冷霜华凝。思君秋夜长，一夜魂九升。二月东风来，草坼花心开。思君春日迟，一日肠九回。妾住洛桥北，君住洛桥南。十五即相识，今年二十三。有如女萝草，生在松之侧。蔓短枝苦高，萦回上不得。人言人有愿，愿至天必成。愿作远方兽，步步比肩行。愿作深山木，枝枝连理生。",
            "comment": ""
        },
        {
            "title": "相和歌辞·挽歌",
            "content": "丹旐何飞扬，素骖亦悲鸣。晨光照闾巷，轜车俨欲行。萧条九月天，哀挽出重城。借问送者谁？妻子与弟兄。苍苍上古原，峨峨开新茔。含酸一恸哭，异口同哀声。旧垅转芜绝，新坟日罗列。春风草绿北邙山，此地年年生死别。",
            "comment": ""
        },
        {
            "title": "客中月",
            "content": "客从江南来，来时月上弦。悠悠行旅中，三见清光圆。晓随残月行，夕与新月宿。谁谓月无情，千里远相逐。朝发渭水桥，暮入长安陌。不知今夜月，又作谁家客？",
            "comment": ""
        },
        {
            "title": "东墟晚歇　时退居渭村。",
            "content": "凉风冷露萧索天，黄蒿紫菊荒凉田。绕冢秋花少颜色，细虫小蝶飞翻翻。中有腾腾独行者，手拄渔竿不骑马。晚从南涧钓鱼回，歇此墟中白杨下。褐衣半故白发新，人逢知我是何人？谁言渭浦栖迟客，曾作甘泉侍从臣。",
            "comment": ""
        },
        {
            "title": "题故曹王宅　宅在檀溪。",
            "content": "甲第何年置，朱门此地开。山当宾阁出，溪绕妓堂回。覆井桐新长，荫窗竹旧栽。池荒红菡萏，砌老绿莓苔。捐馆梁王去，思人楚客来。西园非盖处，依旧月徘徊。",
            "comment": ""
        },
        {
            "title": "和钱员外答卢员外《早春独游曲江见寄长句》",
            "content": "春来有色暗融融，先到诗情酒思中。柳岸霏微浥尘雨，杏园澹荡开花风。闻君独游心郁郁，薄晚新晴骑马出。醉思诗侣有同年，春叹翰林无暇日。云夫首唱寒玉音，蔚章继和春搜吟。此时我亦闭门坐，一日风光三处心。[云夫、蔚章同年及第。时余与蔚章同在翰林。］",
            "comment": ""
        },
        {
            "title": "送张山人归嵩阳",
            "content": "黄昏惨惨天微雪，修行坊西鼓声绝。张生马瘦衣且单，夜扣柴门与我别。愧君冒寒来别我，为君沽酒张灯火。酒酣火暖与君言，何事入关又出关？答云前年偶下山，四十余月客长安。长安古来名利地，空手无金行路难。朝游九城陌，肥马轻车欺杀客。暮宿五侯门，残茶冷酒愁杀人。春明门，门前便是嵩山路。幸有云泉容此身，明日辞君且归去。",
            "comment": ""
        },
        {
            "title": "江南遇天宝乐叟",
            "content": "白头病叟泣且言，禄山未乱入梨园。能弹琵琶和法曲，多在华清随至尊。是时天下太平久，年年十月坐朝元。千官起居环佩合，万国会同车马奔。金钿照耀石瓮寺，兰麝薰煮温汤源。贵妃宛转侍君侧，体弱不胜珠翠繁。冬雪飘摇锦袍暖，春风荡漾霓裳翻。欢娱未足燕寇至，弓劲马肥胡语喧。幽土人迁避夷狄，鼎湖龙去哭轩辕。从此漂沦到南土，万人死尽一身存。秋风江上浪无限，暮雨舟中酒一樽。涸鱼久失风波势，枯草曾沾雨露恩。我自秦来君莫问，骊山渭水如荒村。新丰树老笼明月，长生殿暗锁黄昏。红叶纷纷盖欹瓦，绿苔重重封坏垣。唯有中官作宫使，每年寒食一开门。",
            "comment": " | 【注释】　锁黄昏：一作锁春云。"
        },
        {
            "title": "王夫子",
            "content": "王夫子，送君为一尉，东南三千五百里。道途虽远位虽卑，月俸犹堪活妻子。男儿口读古人书，束带敛手来从事。尽将徇禄给一家，远则行道佐时理。行道佐时须待命，委身下位无为耻。命苟未来且求食，官无高卑及远迩。男儿上既未能济天下，下又不至饥寒死。吾观九品至一品，其间气味都相似。紫绶朱绂青布衫，颜色不同而已矣。王夫子，别有一事欲劝君，遇酒逢春且欢喜。",
            "comment": ""
        },
        {
            "title": "生离别",
            "content": "食蘖不易食梅难，蘖能苦兮梅能酸。未如生别之为难，苦在心兮酸在肝。晨鸡再鸣残月没，征马连嘶行人出。回看骨肉哭一声，梅酸蘖苦甘如蜜。黄河水白黄云秋，行人河边相对愁。天寒野旷何处宿，棠梨叶战风飕飕。生离别，生离别，忧从中来无断绝。忧极心劳血气衰，未年三十生白发。",
            "comment": ""
        },
        {
            "title": "寄通州元侍御、果州崔员外、澧州李舍人、凤",
            "content": "昨日闻甲死，今朝闻乙死。知识三分中，二分化为鬼。逝者不复见，悲哉长已矣。存者今如何？去我皆万里。平生知心者，屈指能有几？通果澧凤州，眇然四君子。相思俱老大，浮世如流水。应叹旧交游，凋零日如此。何当一杯酒，开眼笑相视？",
            "comment": ""
        },
        {
            "title": "秋江送客",
            "content": "秋鸿次第过，哀猿朝夕闻。是日孤舟客，此地亦离群。蒙蒙润衣雨，漠漠冒帆云。不醉浔阳酒，烟波愁杀人。",
            "comment": ""
        },
        {
            "title": "夜雨",
            "content": "早蛩啼复歇，残灯灭又明。隔窗知夜雨，芭蕉先有声。",
            "comment": ""
        },
        {
            "title": "新秋",
            "content": "西风飘一叶，庭前飒已凉。风池明月水，衰莲白露房。其奈江南夜，绵绵自此长。",
            "comment": ""
        },
        {
            "title": "照镜",
            "content": "皎皎青铜镜，斑斑白丝鬓。岂复更藏年，实年君不信。",
            "comment": ""
        },
        {
            "title": "浩歌行",
            "content": "天长地久无终毕，昨夜今朝又明日。鬓发苍浪牙齿疏，不觉身年四十七。前去五十有几年？把镜照面心茫然。既无长绳系白日，又无大药驻朱颜。朱颜日渐不如故，青史功名在何处？欲留年少待富贵，富贵不来年少去。去复去兮如长何，东流赴海无回波。贤愚贵贱同归尽，北邙冢墓高嵯峨。古来如此非独我，未死有酒且高歌。颜回短命伯夷饿，我今所得亦已多。功名富贵须待命，命若不来知奈何。",
            "comment": ""
        },
        {
            "title": "北园",
            "content": "北园东风起，杂花次第开。心知须臾落，一日三四来。花下岂无酒，欲酌复迟回。所思眇千里，谁劝我一杯？",
            "comment": ""
        },
        {
            "title": "潜别离",
            "content": "不得哭，潜别离；不得语，暗相思；两心之外无人知。深笼夜锁独栖鸟，利剑春断连理枝。河水虽浊有清日，乌头虽黑有白时。唯有潜离与暗别，彼此甘心无后期。",
            "comment": ""
        },
        {
            "title": "晓别",
            "content": "晓鼓声已半，离筵坐难久。请君断肠歌，送我和泪酒。月落欲明前，马嘶初别后。浩浩暗尘中，何由见回首？",
            "comment": ""
        },
        {
            "title": "留别",
            "content": "秋凉卷朝簟，春暖撤夜衾。虽是无情物，欲别尚沉吟。况与有情别，别随情浅深。二年欢笑意，一旦东西心。独留诚可念，同行力不任。前事讵能料，后期谅难寻。唯有潺湲泪，不惜共沾襟。",
            "comment": ""
        },
        {
            "title": "酬李少府曹长官舍见赠",
            "content": "低腰复敛手，心体不遑安。一落风尘下，方知为吏难。公事与日长，宦情随岁阑。惆怅青袍袖，芸香无半残。赖有李夫子，此怀聊自宽。两心如止水，彼此无波澜。往往簿书暇，相劝强为欢。白马晓踏雪，渌觞春暖寒。恋月夜同宿，爱山晴共看。野性自相近，不是为同官。",
            "comment": ""
        },
        {
            "title": "祇役骆口驿，喜萧侍御书至，兼睹新诗，吟讽",
            "content": "日暮心无憀，吏役正营营。忽惊芳信至，复与新诗并。是时天无云，山馆有月明。月下读数偏，风前吟一声。一吟三四叹，声尽有余清。雅哉君子文，咏性不咏情。使我灵府中，鄙吝不得生。始知听韶获，可使心和平。",
            "comment": ""
        },
        {
            "title": "题赠定光上人",
            "content": "二十身出家，四十心离尘。得径入大道，乘此不退轮。一坐十五年，林下秋复春。春花与秋气，不感无情人。我来如有悟，潜以心照身。误落闻见中，忧喜伤形神。安得遗耳目，冥然反天真？",
            "comment": ""
        },
        {
            "title": "别杨颖士、卢克柔、殷尧藩",
            "content": "倦鸟暮归林，浮云晴归山。独有行路子，悠悠不知还。人生苦营营，终日群动间。所务虽不同，同归于不闲。扁舟来楚乡，匹马往秦关。离忧绕心曲，宛转如循环。且持一杯酒，聊以开愁颜。",
            "comment": ""
        },
        {
            "title": "秋怀",
            "content": "月出照北堂，光华满阶墀。凉风从西至，草木日夜衰。桐柳减绿阴，蕙兰消碧滋。感物私自念，我心亦如之。安得长少壮，盛衰迫天时。人生如石火，为乐常苦迟。",
            "comment": ""
        },
        {
            "title": "秋暮西归途中书情",
            "content": "耿耿旅灯下，愁多常少眠。思乡贵早发，发在鸡鸣前。九月草木落，平芜连远山。秋阴和曙色，万木苍苍然。去秋偶东游，今秋始西旋。马瘦衣裳破，别家来二年。忆归复愁归，归无一囊钱。心虽非兰膏，安得不自然。",
            "comment": ""
        },
        {
            "title": "游襄阳怀孟浩然",
            "content": "楚山碧岩岩，汉水碧汤汤。秀气结成象，孟氏之文章。今我讽遗文，思人至其乡。清风无人继，日暮空襄阳。南望鹿门山，蔼若有余芳。旧隐不知处，云深树苍苍。",
            "comment": ""
        },
        {
            "title": "客路感秋寄明准上人",
            "content": "日暮天地冷，雨霁山河清。长风从西来，草木凝秋声。已感岁倏忽，复伤物凋零。孰能不惨凄，天时牵人情。借问空门子，何法易修行？使我忘得心，不教烦恼生。",
            "comment": ""
        },
        {
            "title": "冀城北原作",
            "content": "野色何莽苍，秋声亦萧疏。风吹黄埃起，落日驱征车。何代此开国，封疆百里余？古今不相待，朝市无常居。昔人城邑中，今变为丘墟。昔人墓田中，今化为里闾。废兴相催迫，日月互居诸。世变无遗风，焉能知其初？行人千载后，怀古空踌躇。",
            "comment": ""
        },
        {
            "title": "思归  时初为校书郎。",
            "content": "养无晨昏膳，隐无伏腊资。遂求及亲禄，僶俛来京师。薄俸未及亲，别家已经时。冬积温席恋，春违采兰期。夏至一阴生，稍稍夕漏迟。块然抱愁者，夜长独先知。悠悠乡关路，梦去身不随。坐惜时节变，蝉鸣槐花枝。",
            "comment": ""
        },
        {
            "title": "将之饶州，江浦夜泊",
            "content": "明月满深浦，愁人卧孤舟。烦冤寝不得，夏夜长于秋。苦乏衣食资，远为江海游。光阴坐迟暮，乡国行阻修。身病向鄱阳，家贫寄徐州。前事与后事，岂堪心并忧。忧来起长望，但见江水流。云树霭苍苍，烟波淡悠悠。故园迷处所，一念堪白头。",
            "comment": ""
        },
        {
            "title": "秋日",
            "content": "池残寥落水，窗下悠扬日。袅袅秋风多，槐花半成实。下有独立人，年来四十一。",
            "comment": ""
        },
        {
            "title": "白发",
            "content": "白发知时节，暗与我有期。今朝日阳里，梳落数茎丝。家人不惯见，悯默为我悲。我云何足怪，此意尔不知。凡人年三十，外壮中已衰。但思寝食味，已减二十时。况我今四十，本来形貌羸。书魔昏两眼，酒病沉四肢。亲爱日零落，在者仍别离。身心久如此，白发生已迟。由来生老死，三病长相随。除却念无生，人间无药治。",
            "comment": ""
        },
        {
            "title": "重到渭上旧居",
            "content": "旧居清渭曲，开门当蔡渡。十年方一还，几欲迷归路。追思昔日行，感伤故游处。插柳作高林，种桃成老树。因惊成人者，尽是旧童孺。试问旧老人，半为绕村墓。浮生同过客，前后递来去。白日如弄珠，出没光不住。人物日改变，举目悲所遇。回念念我身，安得不衰暮。朱颜销不歇，白发生无数。唯有山门外，三峰色如故。",
            "comment": ""
        },
        {
            "title": "和元九悼往  感旧蚊帱作。",
            "content": "美人别君去，自去无处寻。旧物零落尽，此情安可任？唯有缬纱幌，尘埃日夜侵。馨香与颜色，不似旧时深。透影灯耿耿，笼光月沉沉。中有孤眠客，秋凉生夜衾。旧宅牡丹院，新坟松柏林。梦中咸阳泪，觉后江陵心。含此隔年恨，发为中夜吟。无论君自感，闻者欲沾襟。",
            "comment": ""
        },
        {
            "title": "初与元九别后忽梦见之。及寤而书适至，兼寄",
            "content": "永寿寺中语，新昌坊北分。归来数行泪，悲事不悲君。悠悠蓝田路，自去无消息。计君食宿程，已过商山北。昨夜云四散，千里同月色。晓来梦见君，应是君相忆。梦中握君手，问君意何如？君言苦相忆，无人可寄书。觉来未及说，叩门声冬冬。言是商州使，送君书一封。枕上忽惊起，颠倒著衣裳。开缄见手札，一纸十三行。上论迁谪心，下说离别肠。心肠都未尽，不暇叙炎凉。云作此书夜，夜宿商州东。独对孤灯坐，阳城山馆中。夜深作书毕，山月向西斜。月下何所有，一树紫桐花。桐花半落时，复道正相思。殷勤书背后，兼寄桐花诗。桐花诗八韵，思绪一何深。以我今朝意，忆君此夜心。一章三遍读，一句十回吟。珍重八十字，字字化为金。",
            "comment": " | 【注释】忆君：一作想君。"
        },
        {
            "title": "早朝贺雪寄陈山人",
            "content": "长安盈尺雪，早朝贺君喜。将赴银台门，始出新昌里。上堤马蹄滑，中路蜡烛死。十里向北行，寒风吹破耳。待漏五门外，候对三殿里。须鬓冻生冰，衣裳冷如水。忽思仙游谷，暗谢陈居士。暖覆褐裘眠，日高应未起。",
            "comment": ""
        },
        {
            "title": "立秋日曲江忆元九",
            "content": "下马柳阴下，独上堤上行。故人千万里，新蝉三两声。城中曲江水，江上江陵城。两地新秋思，应同此日情。",
            "comment": ""
        },
        {
            "title": "酬张太祝晚秋卧病见寄",
            "content": "高才淹礼寺，短羽翔禁林。西街居处远，北阙官曹深。君病不来访，我忙难往寻。差池终日别，寥落经年心。露湿绿芜地，月寒红树阴。况兹独愁夕，闻彼相思吟。上叹言笑阻，下嗟时岁侵。容衰晓窗镜，思苦秋弦琴。一章锦绣段，八韵琼瑶音。何以报珍重？惭无双南金。",
            "comment": ""
        },
        {
            "title": "曲江感秋  五年作。",
            "content": "沙草新雨地，岸柳凉风枝。三年感秋意，并在曲江池。早蝉已嘹唳，晚荷复离披。前秋去秋思，一一生此时。昔人三十二，秋兴已云悲。我今欲四十，秋怀亦可知。岁月不虚设，此身随日衰。暗老不自觉，直到鬓成丝。",
            "comment": ""
        },
        {
            "title": "劝酒寄元九",
            "content": "薤叶有朝露，槿枝无宿花。君今亦如此，促促生有涯。既不逐禅僧，林下学楞伽。又不随道士，山中炼丹砂。百年夜分半，一岁春无多。何不饮美酒，胡然自悲嗟。俗号销愁药，神速无以加。一杯驱世虑，两杯反天和。三杯即酩酊，或笑任狂歌。陶陶复兀兀，吾孰知其他？况在名利途，平生有风波。深心藏陷阱，巧言织网罗。举目非不见，不醉欲如何？",
            "comment": " | 【注释】销愁药：一作销忧药。"
        },
        {
            "title": "秋题牡丹丛",
            "content": "晚丛白露夕，衰叶凉风朝。红艳久已歇，碧芳今亦销。幽人坐相对，心事共萧条。",
            "comment": ""
        },
        {
            "title": "清龙寺早夏",
            "content": "尘埃经小雨，地高倚长坡。日西寺门外，景气含清和。闲有老僧立，静无凡客过。残茑意思尽，新叶阴凉多。春去来几日，夏云忽嵯峨。朝朝感时节，年鬓暗蹉跎。胡为恋朝市，不去归烟萝？青山寸步地，自问心如何？",
            "comment": " | 【注释】来几日：一作未几日。"
        },
        {
            "title": "新丰路逢故人",
            "content": "尘土长路晚，风烟废宫秋。相逢立马语，尽日此桥头。知君不得意，郁郁来西游。惆怅新丰店，何人识马周？",
            "comment": ""
        },
        {
            "title": "别舍弟后月夜",
            "content": "悄悄初别夜，去住两盘桓。行子孤灯店，居人明月轩。平生共贫苦，未必日成欢。及此暂为别，怀抱已忧烦。况是庭叶尽，复思山路寒。如何为不念？马瘦衣裳单。",
            "comment": ""
        },
        {
            "title": "出关路",
            "content": "山川函谷路，尘土游子颜。萧条去国意，秋风生故关。",
            "comment": ""
        },
        {
            "title": "早梳头",
            "content": "夜沐早梳头，窗明秋镜晓。飒然握中发，一沐知一少。年事渐磋跎，世缘方缴绕。不学空门法，老病何由了？未得无生心，白头亦为夭。",
            "comment": ""
        },
        {
            "title": "春暮寄元九",
            "content": "梨花结成实，燕卵花为雏。时物又若此，道情复何如？但觉日月促，不嗟年岁徂。浮生都是梦，老小亦何殊？唯与故人别，江陵初谪居。时时一相见，此意未全除。",
            "comment": ""
        },
        {
            "title": "早秋曲江感怀",
            "content": "离离暑云散，袅袅凉风起。池上秋又来，荷花半成子。朱颜易销歇，白日无穷已。人寿不如山，年光急于水。青芜与红蓼，岁岁秋相似。去岁此悲秋，今秋复来此。",
            "comment": " | 【注释】易销歇：一作自销歇。"
        },
        {
            "title": "禁中秋宿",
            "content": "风翻朱里幕，雨冷通中枕。耿耿背斜灯，秋床一人寝。",
            "comment": ""
        },
        {
            "title": "别元九后咏所怀",
            "content": "零落桐叶雨，萧条槿花风。悠悠早秋意，生此幽闲中。况与故人别，中怀正无悰。勿云不相送，心到青门东。相知岂在多，但问同不同。同心一人去，坐觉长安空。",
            "comment": ""
        },
        {
            "title": "初见白发",
            "content": "白发生一茎，朝来明镜里。勿言一茎少，满头从此始。青山方远别，黄绶初从仕。未料容鬓间，蹉跎忽如此。",
            "comment": ""
        },
        {
            "title": "赠卖松者",
            "content": "一束苍苍色，知从涧底来。斫掘经几日，枝叶满尘埃。不买非他意，城中无地栽。",
            "comment": ""
        },
        {
            "title": "翰林院中感秋怀王质夫  王居仙游山。",
            "content": "何处感时节，新蝉禁中闻。宫槐有秋意，风夕花纷纷。寄迹鸳鹭行，归心鸥鹤群。唯有王居士，知予忆白云。何日仙游寺，潭前秋见君？",
            "comment": ""
        },
        {
            "title": "寄题周至厅前双松  两松自仙游山移植县厅。",
            "content": "忆昨为吏日，折腰多苦辛。归家不自适，无计慰心神。手栽两树松，聊以当嘉宾。乘春日一溉，生意渐欣欣。清韵度秋在，绿茸随日新。始怜涧底色，不忆城中春。有时昼掩关，双影对一身。尽日不寂寞，意中如三人。忽奉宣室诏，征为文苑臣。闲来一惆怅，恰似别交亲。早知烟翠前，攀玩不逡巡。悔从白云里，移尔落嚣尘。",
            "comment": " | 【注释】乘春日一溉：一作春来日一往。"
        },
        {
            "title": "曲江早秋  二年作。",
            "content": "秋波红蓼水，夕照青芜岸。独信马蹄行，曲江池四畔。早凉晴后至，残暑暝来散。方喜炎燠销，复嗟时节换。我年三十六，冉冉昏复旦。人寿七十稀，七十新过半。且当对酒笑，勿起临风叹。",
            "comment": ""
        },
        {
            "title": "寄江南兄弟",
            "content": "分散骨肉恋，趋驰名利牵。一奔尘埃马，一泛风波船。忽忆分手时，悯默秋风前。别来朝复夕，积日成七年。花落城中地，春深江上天。登楼东南望，鸟灭烟苍然。相去复几许？道里近三千。平地犹难见，况乃隔山川。",
            "comment": ""
        },
        {
            "title": "秋霖中过尹纵之仙游山居",
            "content": "惨惨八月暮，连连三日霖。邑居尚愁寂，况乃在山林。林下有志士，苦学惜光阴。岁晚千万虑，并入方寸心。岩鸟共旅宿，草虫伴愁吟。秋天床席冷，夜雨灯火深。怜君寂寞意，携酒一相寻。",
            "comment": ""
        },
        {
            "title": "新栽竹",
            "content": "佐邑意不适，闭门秋草生。何以娱野性？种竹百余茎。见此溪上色，忆得山中情。有时公事暇，尽日绕栏行。勿言根未固，勿言阴未成。已觉庭宇内，稍稍有余清。最爱近窗卧，秋风枝有声。",
            "comment": ""
        },
        {
            "title": "权摄昭应，早秋书事，寄元拾遗兼呈李司录",
            "content": "夏闰秋候早，七月风骚骚。渭川烟景晚，骊山宫殿高。丹殿子司谏，赤县我徒劳。相去半日程，不得同游遨。到官来十日，览镜生二毛。可怜趋走吏，尘土满青袍。邮传拥两驿，簿书堆六曹。为问纲纪掾，何必使铅刀？",
            "comment": ""
        },
        {
            "title": "伤杨弘贞",
            "content": "颜子昔短命，仲尼惜其贤。杨生亦好学，不幸复徒然。谁识天地意，独与龟鹤年。",
            "comment": " | 【注释】龟鹤年：一作龟蛇年。"
        },
        {
            "title": "西明寺牡丹花时忆元九",
            "content": "前年题名处，今日看花来。一作芸香吏，三见牡丹开。岂独花堪惜，方知老暗催。何况寻花伴，东都去未回。讵知红芳侧，春尽思悠哉。",
            "comment": ""
        },
        {
            "title": "春葺新居",
            "content": "江州司马日，忠州刺史时。栽松满后院，种柳荫前墀。彼皆非吾土，栽种尚忘疲。况兹是我宅，葺艺固其宜。平旦领仆使，乘春亲指挥。移花夹暖室，徙竹覆寒池。池水变绿色，池芳动清辉。寻芳弄水坐，尽日心熙熙。一物苟可适，万缘都若遗。设如宅门外，有事吾不知。",
            "comment": ""
        },
        {
            "title": "池畔二首",
            "content": "结构池西廊，疏理池东树。此意人不知，欲为待月处。持刀间密竹，竹少风来多。此意人不会，欲令池有波。",
            "comment": ""
        },
        {
            "title": "晏起",
            "content": "鸟鸣庭树上，日照屋檐时。老去慵转极，寒来起尤迟。厚薄被适性，高低枕得宜。神安体稳暖，此味何人知？睡足仰头坐，兀然无所思。如未凿七窍，若都遗四肢。缅想长安客，早朝霜满衣。彼此各自适，不知谁是非。",
            "comment": ""
        },
        {
            "title": "林下闲步，寄皇甫庶子",
            "content": "扶杖起病初，策马力未任。既懒出门去，亦无客来寻。以此遂成闲，闲步绕园林。天晓烟景淡，树寒鸟雀深。一酌池上酒，数声竹间吟。寄言东曹长，当知幽独心。",
            "comment": " | 【注释】天晓烟景淡 树寒鸟雀深 五言古诗《林下闲步寄皇甫庶子》作于洛阳。这两句写深秋时节早晨树林中的景色——太阳出来了，雾霭已经淡薄；由于天已寒冷，鸟儿藏在深树之中，一时不肯露面。观察入微，落笔细腻，写景如画，意境恬淡。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "自咏",
            "content": "夜镜隐白发，朝酒发红颜。可怜假年少，自笑须臾间。朱砂贱如土，不解烧为丹。玄鬓化为雪，未闻休得官。咄哉个丈夫，心性何堕顽。但遇诗与酒，便忘寝与餐。高声发一吟，似得诗中仙。引满饮一盏，尽忘身外缘。昔有醉先生，席地而幕天。于今居处在，许我当中眠。眠罢又一酌，酌罢又一篇。回面顾妻子，生计方落然。诚知此事非，又过知非年。岂不欲自改，改即心不安。且向安处去，其余皆老闲。",
            "comment": ""
        },
        {
            "title": "鹤",
            "content": "人各有所好，物固无常宜。谁谓尔能舞，不如闲立时。",
            "comment": ""
        },
        {
            "title": "琴",
            "content": "置琴曲几上，慵坐但含情。何烦故挥弄，风弦自有声。",
            "comment": ""
        },
        {
            "title": "移家入新宅",
            "content": "移家入新宅，罢郡有余资。既可避燥湿，复免忧寒饥。疾平未还假，官闲得分司。幸有禄俸在，而无职役羁。清旦盥漱毕，开轩卷帘帏。家人及鸡犬，随我亦熙熙。取兴或寄酒，放情不过诗。何必苦修道，此即是无为。外累信已遣，中怀时有思。有思一何远，默坐低双眉。十载囚窜客，万里征戍儿。春朝锁笼鸟，冬夜支床龟。驿马走四蹄，痛酸无歇期。碨牛封两目，阍闭何人知。谁能脱放去，四散任所之。各得适其性，如吾今日时。",
            "comment": ""
        },
        {
            "title": "洛中偶作  自此后诗在东都作。",
            "content": "五年职翰林，四年莅浔阳。一年巴郡守，半年南宫郎。二年直纶阁，三年刺史堂。凡此十五载，有诗千余章。境兴周万象，土风备四方。独无洛中作，能不心悢悢。今为春宫长，始来游此乡。徘徊伊涧上，睥睨嵩少傍。遇物辄一咏，一咏倾一觞。笔下成释憾，卷中同补亡。往往顾自哂，眼昏须鬓苍。不知老将至，犹自放诗狂。",
            "comment": ""
        },
        {
            "title": "洛下卜居",
            "content": "三年典郡归，所得非金帛。天竺石两片，华亭鹤一只。饮啄供稻粱，包裹用茵席。诚知是劳费，其奈心爱惜。远从余杭郭，同到洛阳陌。下担拂云根，开笼展霜翮。贞姿不可杂，高性宜其适。遂就无尘坊，仍求有水宅。东南得幽境，树老寒泉碧。池畔多竹阴，门前少人迹。未请中庶禄，且脱双骖易。岂独为身谋？安吾鹤与石。",
            "comment": ""
        },
        {
            "title": "寄元九",
            "content": "身为近密拘，心为名检缚。月夜与花时，少逢杯酒乐。唯有元夫子，闲来同一酌。把手或酣歌，展眉时笑谑。今春除御史，前月之东洛。别来未开颜，尘埃满樽杓。蕙风晚香尽，槐雨余花落。秋意一萧条，离容两寂寞。况随白日老，共负青山约。谁识相念心，鞲鹰与笼鹤。",
            "comment": ""
        },
        {
            "title": "舟中李山人访宿",
            "content": "日暮舟悄悄，烟生水沉沉。何以延宿客？夜酒与秋琴。来客道门子，来自嵩高岑。轩轩举云貌，豁豁开清襟。得意言语断，入玄滋味深。默然相顾哂，心适而忘心。",
            "comment": ""
        },
        {
            "title": "自余杭归，宿淮口作",
            "content": "为郡已多暇，犹少勤吏职。罢郡更安闲，无所劳心力。舟行明月下，夜泊清淮北。岂止吾一身，举家同燕息。三年请禄俸，颇有余衣食。乃至僮仆间，皆无冻馁色。行行弄云水，步步近乡国。妻子在我前，琴书在我侧。此外吾不知，于焉心自得。",
            "comment": ""
        },
        {
            "title": "别萱桂",
            "content": "使君竟不住，萱桂徒栽种。桂有留人名，萱无忘忧用。不如江畔月，步步来相送。",
            "comment": ""
        },
        {
            "title": "赠苏少府",
            "content": "籍甚二十年，今日方款颜。相送嵩洛下，论心杯酒间。河亚懒出入，府寮多闭关。苍发彼此老，白日寻常闲。朝欲携手出，暮思联骑还。何当挈一榼？同宿龙门山。",
            "comment": ""
        },
        {
            "title": "除官去未间",
            "content": "除官去未间，半月恣游讨。朝寻霞外寺，暮宿波上岛。新树少于松，平湖半连草。跻攀有次第，赏玩无昏早。有时骑马醉，兀兀冥天造。穷通与生死，其奈吾怀抱？江山信为美，齿发行将老。在郡诚未厌，归乡去亦好。",
            "comment": ""
        },
        {
            "title": "仲夏斋戒月",
            "content": "仲夏斋戒月，三旬断腥膻。自觉心骨爽，行起身翩翩。始知绝粒人，四体更轻便。初能脱病患，久必成神仙。御寇驭泠风，赤松游紫烟。常疑此说谬，今乃知其然。我年过半百，气衰神不全。已垂两鬓丝，难补三丹田。但减荤血味，稍结清净缘。脱巾且修养，聊以终天年。",
            "comment": ""
        },
        {
            "title": "南停对酒送春",
            "content": "含桃实已落，红薇花尚熏。冉冉三月尽，晚莺城上闻。独持一杯酒，南亭送残春。半酣忽长歌，歌中何所云？云我五十余，未是苦老人。刺史二千石，亦不为贱贫。天下三品官，多老于我身。同年登第者，零落无一分。亲故半为鬼，僮朴多见孙。念此聊自解，逢酒且欢欣。",
            "comment": ""
        },
        {
            "title": "食饱",
            "content": "食饱拂枕卧，睡足起闲吟。浅酌一杯酒，缓弹数弄琴。既可畅情性，亦足傲光阴。谁知利名尽，无复长安心。",
            "comment": ""
        },
        {
            "title": "病中逢秋，招客夜酌",
            "content": "不见诗酒客，卧来半月余。合和新药草，寻检旧方书。晚霁烟景度，早凉窗户虚。雪生衰鬓久，秋入病心初。卧簟蕲竹冷，风襟邛葛疏。夜来身校健，小饮复何如？",
            "comment": ""
        },
        {
            "title": "吾雏",
            "content": "吾雏字阿罗，阿罗才七龄。嗟吾不才子，怜汝无弟兄。抚养虽骄呆，性识颇聪明。学母画眉样，效吾咏诗声。我齿今欲堕，汝齿昨始生。我头发尽落，汝顶髻初成。老幼不相待，父衰汝孩婴。缅想古人心，慈爱亦不轻。蔡邕念文姬，于公叹缇萦。敢求得汝力？但未忘父情。",
            "comment": ""
        },
        {
            "title": "官舍",
            "content": "高树换新叶，阴阴覆地隅。何言太守宅，有似幽人居。太守卧其下，闲慵两有余。起尝一瓯茗，行读一卷书。早梅结青实，残樱落红珠。稚女弄庭果，嬉戏牵人裾。是日晚弥静，巢禽下相呼。啧啧护儿鹊，哑哑母子乌。岂唯云鸟尔，吾亦引吾雏。",
            "comment": ""
        },
        {
            "title": "郡斋暇日，辱常州陈郎中使君《早春晚坐水西",
            "content": "新年多暇日，晏起褰帘坐。睡足心更慵，日高头未裹。徐倾下药酒，稍爇煎茶火。谁伴寂寥身？无弦琴在左。遥思毗陵馆，春深物袅娜。波拂黄柳梢，风摇白梅朵。衙门排晓戟，铃阁开朝锁。太守水西来，朱衣垂素舸。良晨不易得，佳会无由果。五马正相望，双鱼忽前堕。鱼中获瑰宝，持玩何磊砢。一百六十言，字字灵珠颗。上申心款曲，下叙时坎坷。才富不如君，道孤还似我。敢辞官远慢，且贵身安妥。勿复问荣枯，冥心无不可。",
            "comment": " | 【注释】原题：郡齋暇日辱常州陳郎中使君早春晚坐水西館書事詩十六韻見寄亦以十六韻酬之坎坷：原作(车感)轲。"
        },
        {
            "title": "郡中即事",
            "content": "漫漫潮初平，熙熙春日至。空阔远江山，晴明好天气。外有适意物，中无系心事。数篇对竹吟，一杯望云醉。行携杖扶力，卧读书取睡。久养病形骸，深谙闲气味。遥思九城陌，扰扰趋名利。今朝是双日，朝谒多轩骑。宠者防悔尤，权者怀忧畏。为报高车盖，恐非真富贵。",
            "comment": " | 【注释】双日：一作只日。"
        },
        {
            "title": "立春后五日",
            "content": "立春后五日，春态纷婀娜。白日斜渐长，碧云低欲堕。残冰坼玉片，新萼排红颗。遇物尽欣欣，爱春非独我。迎芳后园立，就暖前檐坐。还有惆怅心，欲别红炉火。",
            "comment": ""
        },
        {
            "title": "咏怀",
            "content": "昔为凤阁郎，今为二千石。自觉不如今，人言不如昔。昔虽居近密，终日多忧惕。有诗不敢吟，有酒不敢吃。今虽在疏远，竟岁无牵役。饱食坐终朝，长歌醉通夕。人生百年内，疾速如过隙。先务身安闲，次要心欢适。事有得而失，物有损而益。所以见道人，观心不观迹。",
            "comment": ""
        },
        {
            "title": "郡亭",
            "content": "平旦起视事，亭午卧掩关。除亲簿领外，多在琴书前。况有虚白亭，坐见海门山。潮来一凭槛，宾至一开筵。终朝对云水，有时听管弦。持此聊过日，非忙亦非闲。山林太寂寞，朝阙空喧烦。唯兹郡阁内，嚣静得中间。",
            "comment": ""
        },
        {
            "title": "狂歌词",
            "content": "明月照君席，白露沾我衣。劝君酒杯满，听我狂歌词。五十已后衰，二十已前痴。昼夜又分半，其间几何时？生前不欢乐，死后有余赀。焉用黄墟下，珠衾玉匣为？",
            "comment": ""
        },
        {
            "title": "清调吟",
            "content": "索索风戒寒，沉沉日藏耀。劝君饮浊醪，听我吟清调。芳节变穷阴，朝光成夕照。与君生此世，不合长年少。今晨从此过，明日安能料？若不结跏禅，即须开口笑。",
            "comment": ""
        },
        {
            "title": "初领郡政衙退登东楼作",
            "content": "鳏茕心所念，简牍手自操。何言符竹贵，未免州县劳。赖是余杭郡，台榭绕官曹。凌晨亲政事，向晚恣游遨。山冷微有雪，波平未生涛。水心如镜面，千里无纤毫。直下江最阔，近东楼更高。烦襟与滞念，一望皆遁逃。",
            "comment": " | 【注释】水心①如镜面�でЮ铫谖尴撕立邰偾Ю铮盒稳菀Ｔ丁� ②水心：水中央。 ③纤毫：极其细微。原诗是一首五言古诗，作于初任杭州刺史时。这两句是说，登楼能看到很远的地方，那里水中央平静如镜，纤毫之波纹都没有。晚秋时节天高气爽，江南水上景象如画。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "自蜀江至洞庭湖口，有感而作",
            "content": "江从西南来，浩浩无旦夕。长波逐若泻，连山凿如劈。千年不壅溃，万姓无垫溺。不尔民为鱼，大哉禹之绩。导岷既艰远，距海无咫尺。胡为不讫功，余水斯委积？洞庭与青草，大小两相敌。混合万丈深，淼茫千里白。每岁秋夏时，浩大吞七泽。水族窟穴多，农人土地窄。我今尚嗟叹，禹岂不爱惜？邈未究其由，想古观遗迹。疑此苗人顽，恃险不终役。帝亦无奈何，留患与今昔。水流天地内，如身有血脉。滞则为疽疣，治之在针石。安得禹复生，为唐水官伯？手提倚天剑，重来亲指画。疏流似剪纸，决壅同裂帛。渗作膏腴田，踏平鱼鳖宅。龙宫变闾里，水府生禾麦。坐添百万户，书我司徒籍。",
            "comment": ""
        },
        {
            "title": "初下汉江，舟中作，寄两省给舍",
            "content": "秋水淅红粒，朝烟烹白鳞。一食饱至夜，一卧安达晨。晨无朝谒劳，夜无直宿勤。不知两掖客，何似扁舟人？尚想到郡日，且称守土臣。犹须副忧寄，恤隐安疲民。期年庶报政，三年当退身。终使沧浪水，濯吾缨上尘。",
            "comment": ""
        },
        {
            "title": "山雉",
            "content": "五步一啄草，十步一饮水。适性遂其生，时哉山梁雉。梁上无罾缴，梁下无鹰鹯。雌雄与群雏，皆得终天年。嗟嗟笼下鸡，及彼池中雁。既有稻粱恩，必有牺牲患。",
            "comment": ""
        },
        {
            "title": "山路偶兴",
            "content": "筋力未全衰，仆马不至弱。又多山水趣，心赏非寂寞。扪萝上烟岭，蹋石穿云壑。谷鸟晚仍啼，洞花秋不落。提笼复携榼，遇胜时停泊。泉憩茶数瓯，岚行酒一酌。独吟还独啸，此兴殊未恶。假使在城时，终年有何乐。",
            "comment": ""
        },
        {
            "title": "枯桑",
            "content": "道傍老枯树，枯来非一朝。皮黄外尚活，心黑中先焦。有似多忧者，非因外火烧。",
            "comment": ""
        },
        {
            "title": "登商山最高顶",
            "content": "高高此山顶，四望唯烟云。下有一条路，通达楚与秦。或名诱其心，或利牵其身。乘者及负者，来去何云云。我亦斯人徒，未能出嚣尘。七年三往复，何得笑他人。",
            "comment": " | 【注释】云云：一作纷纷。"
        },
        {
            "title": "秋蝶",
            "content": "秋花紫蒙蒙，秋蝶黄茸茸。花低蝶新小，飞戏丛西东。日暮凉风来，纷纷花落丛。夜深白露冷，蝶已死丛中。朝生夕俱死，气类各相从。不见千年鹤，多栖百丈松？",
            "comment": ""
        },
        {
            "title": "马上作",
            "content": "处世非不遇，荣身颇有余。勋为上柱国，爵乃朝大夫。自问有何才？两入承明庐。又问有何政？再驾朱轮车。矧予东山人，自惟朴且疏。弹琴复有酒，且慕嵇阮徒。暗被乡里荐，误上贤能书。一列朝士籍，遂为世网拘。高有罾缴忧，下有陷阱虞。每觉宇宙窄，未尝心体舒。磋跎二十年，颔下生白须。何言左迁去？尚获专城居。杭州五千里，往若投渊鱼。虽未脱簪组，且来泛江湖。吴中多诗人，亦不少酒酤。高声咏篇什，大笑飞杯盂。五十未全老，尚可且欢娱。用兹送日月，君以为何如？秋风起江上，白日落路隅。回首语五马，去矣勿踟蹰。",
            "comment": ""
        },
        {
            "title": "思竹窗",
            "content": "不忆西省松，不忆南宫菊。唯忆新昌堂，萧萧北窗竹。窗间枕簟在，来后何人宿？",
            "comment": ""
        },
        {
            "title": "感旧纱帽  帽即故李侍郎所赠。",
            "content": "昔君乌纱帽，赠我白头翁。帽今在顶上，君已归泉中。物故犹堪用，人亡不可逢。岐山今夜月，坟树正秋风。",
            "comment": ""
        },
        {
            "title": "过紫霞兰若",
            "content": "我爱此山头，及此三登历。紫霞旧精舍，寥落空泉石。朝市日喧隘，云林长悄寂。犹存住寺僧，肯有归山客？",
            "comment": ""
        },
        {
            "title": "桐树馆重题",
            "content": "阶前下马时，梁上题诗处。惨澹病使君，萧疏老松树。自嗟还自哂，又向杭州去。",
            "comment": ""
        },
        {
            "title": "自望秦赴五松驿，马上偶睡，睡觉成吟",
            "content": "长途发已久，前馆行未至。体倦目已昏，瞌然遂成睡。右袂尚垂鞭，左手暂委辔。忽觉问仆夫，才行百步地。形神分处所，迟速相乖异。马上几多时，梦中无限事。诚哉达人语，百龄同一寐。",
            "comment": ""
        },
        {
            "title": "宿蓝桥对月",
            "content": "昨夜凤池头，今夜蓝溪口。明月本无心，行人自回首。新秋松影下，半夜钟声后。清影不宜昏，聊将茶代酒。",
            "comment": ""
        },
        {
            "title": "宿清源寺",
            "content": "往谪浔阳去，夜憩辋溪曲。今为钱塘行，重经兹寺宿。尔来几何岁？溪草二八绿。不见旧房僧，苍然新树木。虚空走日月，世界迁陵谷。我生寄期间，孰能逃倚伏？随缘又南去，好住东廊竹。",
            "comment": ""
        },
        {
            "title": "骆生弃官居此二十余年。",
            "content": "茅覆环堵亭，泉添方丈沼。红芳照水荷，白颈观鱼鸟。拳石苔苍翠，尺波烟杳渺。但问有意无，勿论池大小。门前车马路，奔走无昏晓。名利驱人心，贤愚同扰扰。善哉骆处士，安置身心了。何乃独多君？丘园居者少。",
            "comment": ""
        },
        {
            "title": "初出城留别",
            "content": "朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。",
            "comment": ""
        },
        {
            "title": "长庆二年七月自中书舍人出守杭州，路次蓝溪",
            "content": "太原一男子，自顾庸且鄙。老逢不次恩，洗拔出泥滓。既居可言地，愿助朝廷理。伏阁三上章，戆愚不称旨。圣人存大体，优贷容不死。凤诏停舍人，鱼书除刺史。置怀齐宠辱，委顺随行止。我自得此心，于兹十年矣。余杭乃名郡，郡郭临江汜。已想海门山，潮声来入耳。昔予贞元初，羁旅曾游此。甚觉太守尊，亦谙鱼酒美。因生江海兴，每羡沧浪水。尚拟拂衣行，况今兼禄仕。青山峰峦接，白日烟尘起。东道既不通，改辕遂南指。自秦穷楚越，浩荡五千里。闻有贤主人，而多好山水。是行颇为惬，所历良可纪。策马度蓝溪，胜游从此始。",
            "comment": ""
        },
        {
            "title": "郭虚舟相访",
            "content": "朝暖就南轩，暮寒归后屋。晚酌一两杯，夜棋三四局。寒灰埋暗火，晓焰凝残烛。不嫌贫冷人，时来同一宿。",
            "comment": ""
        },
        {
            "title": "达理二首",
            "content": "何物壮不老，何时穷不通。如彼音与律，宛转旋为宫。我命独何薄，多悴而少丰。当壮已先衰，暂泰还长穷。我无奈命何，委顺以待终。命无奈我何，方寸如虚空。瞢然与化俱，混然与俗同。谁能坐自苦，龃龉于其中。舒姑化为泉，牛哀病作虎。或柳生肘间，或男变为女。鸟兽及水木，本不与民伍。胡然生变迁，不待死归土。百骸是己物，尚不能为主。况彼时命间，倚伏何足数。时来不可遏，命去焉能取。唯当养浩然，吾闻达人语。",
            "comment": ""
        },
        {
            "title": "山中独吟",
            "content": "人各有一癖，我癖在章句。万缘皆已消，此病独未去。每逢美风景，或对好亲故。高声咏一篇，恍若与神遇。自为江上客，半在山中住。有时新诗成，独上东岩路。身倚白石崖，手攀青桂树。狂吟惊林壑，猿鸟皆窥觑。恐为世所嗤，故就无人处。",
            "comment": ""
        },
        {
            "title": "夜琴",
            "content": "蜀桐木性实，楚丝音韵清。调慢弹且缓，夜深十数声。入耳淡无味，惬心潜有情。自弄还自罢，亦不要人听。",
            "comment": ""
        },
        {
            "title": "题旧写真图",
            "content": "我昔三十六，写貌在丹青。我今四十六，衰悴卧江城。岂止十年老，曾与众苦并。一照旧图画，无复昔仪形。形影默相顾，如弟对老兄。况使他人见，能不昧平生？羲和鞭日走，不为我少停。形骸属日月，老去何足惊。所恨凌烟阁，不得画功名。",
            "comment": ""
        },
        {
            "title": "山下宿",
            "content": "独到山下宿，静向月中行。何处水边碓，夜舂云母声。",
            "comment": ""
        },
        {
            "title": "齐物二首",
            "content": "青松高百尺，绿蕙低数寸。同生大块间，长短各有分。长者不可退，短者不可进。若用此理推，穷通两无闷。椿寿八千春，槿花不经宿。中间复何有，冉冉孤生竹。竹身三年老，竹色四时绿。虽谢椿有余，犹胜槿不足。",
            "comment": ""
        },
        {
            "title": "食后",
            "content": "食罢一觉睡，起来两瓯茶。举头望日影，已复西南斜。乐人惜日促，忧人厌年赊。无忧无乐者，长短任生涯。",
            "comment": ""
        },
        {
            "title": "秋日怀杓直  时杓直出牧澧州。",
            "content": "晚来天色好，独出江边步。忆与李舍人，曲江相近住。常云遇清景，必约同幽趣。若不访我来，还须觅君去。开眉笑相见，把手期何处。西寺老胡僧，南园乱松树。携持小酒榼，吟咏新诗句。同出复同归，从早直至暮。风雨忽消散，江山眇回互。浔阳与涔阳，相望空云雾。心期自乖旷，时景还如故。今日郡斋中，秋光谁共度。",
            "comment": ""
        },
        {
            "title": "赎鸡",
            "content": "清晨临江望，水禽正喧繁。凫雁与鸥鹭，游扬戏朝暾。适有鬻鸡者，挈之来远村。飞鸣彼何乐，窘束此何冤。喔喔十四雏，罩缚同一樊。足伤金距缩，头抢花冠翻。经宿废饮啄，日高诣屠门。迟回未死间，饥渴欲相吞。常慕古人道，仁信及鱼豚。见兹生恻隐，赎放双林园。开笼解索时，鸡鸡听我言。与尔镪三百，小惠何足论。莫学衔环雀，崎岖谩报恩。",
            "comment": ""
        },
        {
            "title": "晚燕",
            "content": "百鸟乳雏毕，秋燕独蹉跎。去社日已近，衔泥意如何。不悟时节晚，徒施工用多。人间事亦尔，不独燕营巢。",
            "comment": ""
        },
        {
            "title": "闲居",
            "content": "肺病不饮酒，眼昏不读书。端然无所作，身意闲有余。鸡栖篱落晚，雪映林木疏。幽独已云极，何必山中居。",
            "comment": ""
        },
        {
            "title": "垂钓",
            "content": "临水一长啸，忽思十年初。三登甲乙第，一入承明庐。浮生多变化，外事有盈虚。今来伴江叟，沙头坐钓鱼。",
            "comment": " | 【注释】　　白居易的故乡下邽滨临渭水，姜太公钓鱼的古老传说就发生在这里。白居易早年便爱钓鱼，并写过很好的钓鱼诗，如《渭上偶钓》就是脍炙人口的名篇。《垂钓》则是他被贬为江州司马时所作，其中所表达的思想感情与《渭上偶钓》所表现的闲适情怀迥异。　　起句“临水一长啸”采用情感迸发式的写法领起全篇，把临水垂钓与发泄悲愤情绪融合起来，痛定思痛、长歌当哭的诗人形象跃然纸上，给人以震撼灵魂的感染力。紧接着便回首往事，概述人生旅途的变化，宦海沉浮、仕途得失、人间冷暖、世事盈虚，尽在一声长啸之中。“十年初”指宪宗元和十年（815）初。这一年，宰相武元衡被平卢节度使李师道派人刺死，白居易首先上书“急请捕贼，以雪国耻”，却被腐败官僚集团所恶，终被贬为江州司马。江州治所浔阳（今江西九江），诗中“临水”之“水”和“江叟”之“江”均指浔阳江，即长江在九江市的一段。江州之贬在诗人心灵所造成的阴影时刻折磨着他，即使临水垂钓时也挥之不去。“忽思”一语正这种心理状态的真切表现。　　白居易的人生道路和诗歌创作道路，以江州之贬为界，可划分为前后两期，前期为“志在兼济”时期，后期为“独善其身”时期。此诗颔联“三登甲乙第，一入承明庐”，是诗人对前期一帆风顺、春风得意情景的追溯，也是对贬谪所受精神创伤的反衬。“甲乙第”指科举考试录取时所评定的等第，第一等为甲第，次等为乙等，应考中式称为“登第”。白居易于德宗贞元十六年（799）中进士，贞元十八年应拔萃科考试入甲等，宪宗元和元年（806）又参加“才识兼茂明于体用科”考试入第四等，故自称“三登甲乙第”，“承明庐”原为汉代承明殿旁屋，侍官值宿所居之屋为庐，后因以入承明庐为入朝或在朝为官的典故。白居易登进士第后，授秘书省校书郎，元和初授翰林学士、任左拾遗，故自称“一入承明庐”。那时，他既利用诗歌“补察时政”、“导泄人情”，往往使权贵们闻声变色。这自然给诗人留下了美好的回忆。可惜好景不长，逝者如流，这种回忆也带有浓浓的苦涩味了。 　　后两联则表现了诗人后期的思想变化。颈联中的“浮生”即人生。“外事”指世事；“盈虚”意即圆满与空虚。这一联写的是诗人身遭贬谪、饱经风霜之后对世事人生的重新审视，也是他寻求心理平衡的一种自慰。可以看出，白居易头脑中的儒家入世思想逐渐让位于释、道出世思想。全诗以“今来伴江叟，沙头坐钓鱼”作结，轻快潇洒中隐含着深沉的苦闷，自我排遣中透露也几分达观。大诗人果真要陶醉于“卧房阶下插渔竿”（家园三绝）的渔隐境界了。－－李旦初http://gentwu.diy.163.com/doc/shi/cd.htm"
        },
        {
            "title": "昔与微之在朝日，同蓄休退之心。迨今十年，",
            "content": "往子为御史，伊余忝拾遗。皆逢盛明代，俱登清近司。予系玉为佩，子曳绣为衣。从容香烟下，同侍白玉墀。朝见宠者辱，暮见安者危。纷纷无退者，相顾令人悲。宦情君早厌，世事我深知。常于荣显日，已约林泉期。况今各流落，身病齿发衰。不作卧云计，携手欲何之。待君女嫁后，及我官满时。稍无骨肉累，粗有渔樵资。岁晚青山路，白首期同归。",
            "comment": ""
        },
        {
            "title": "题座隅",
            "content": "手不任执殳，肩不能荷锄。量力揆所用，曾不敌一夫。幸因笔砚功，得升仕进途。历官凡五六，禄俸及妻孥。左右有兼仆，出入有单车。自奉虽不厚，亦不至饥劬。若有人及此，旁观为何如？虽贤亦为幸，况我鄙且愚。伯夷古贤人，鲁山亦其徒。时哉无奈何，俱化为饿殍。念彼益自愧，不敢忘斯须。平生荣利心，破灭无遗余。犹恐尘妄起，题此于座隅。",
            "comment": ""
        },
        {
            "title": "望江楼上作",
            "content": "江畔百尺楼，楼前千里道。凭高望平远，亦足舒怀抱。驿路使憧憧，关防兵草草。及兹多事日，尤觉闲人好。我年过不惑，休退诚非早。从此拂尘衣，归山未为老。",
            "comment": ""
        },
        {
            "title": "截树",
            "content": "种树当前轩，树高柯叶繁。惜哉远山色，隐此蒙笼间。一朝持斧斤，手自截其端。万叶落头上，千峰来面前。忽似决云雾，豁达睹青天。又如所念人，久别一款颜。始有清风至，稍见飞鸟还。开怀东南望，目远心辽然。人各有偏好，物莫能两全。岂不爱柔条，不如见青山。",
            "comment": " | 【注释】①物：事物。②两全：顾全双方或两方面，于两方面均无损害。五言古诗《截树》作于江州。这两句是说，人各有偏于一方的爱好，在这种情况下，任何事物要照顾到两方面是很难的。譬如园中的树木，人要按其所好，截取自己要求的形状，树木既要照顾人的要求，又要自己随意生长，那是难得办到的。物难两全，语含哲理，隐喻诗人遭贬的教训。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "弄龟、罗",
            "content": "有侄始六岁，字之为阿龟。有女生三年，其名曰罗儿。一始学笑语，一能诵歌诗。朝戏抱我足，夜眠枕我衣。汝生何其晚，我年行已衰。物情小可念，人意老多慈。酒美竟须坏，月圆终有亏。亦如恩爱缘，乃是忧恼资。举世同此累，吾安能去之。",
            "comment": ""
        },
        {
            "title": "闭关",
            "content": "我心忘世久，世亦不我干。遂成一无事，因得长掩关。掩关来几时？仿佛二三年。著书已盈帙，生子欲能言。始悟身向老，复悲世多艰。回顾趋时者，役役尘壤间。岁暮竟何得？不如且安闲。",
            "comment": ""
        },
        {
            "title": "小池二首",
            "content": "昼倦前斋热，晚爱小池清。映林余景没，近水微凉生。坐把蒲葵扇，闲吟三两声。有意不在大，湛湛方丈余。荷侧泻清露，萍开见游鱼。每一临此坐，忆归青溪居。",
            "comment": ""
        },
        {
            "title": "烹葵",
            "content": "昨卧不夕食，今起乃朝饥。贫厨何所有，炊稻烹秋葵。红粒香复软，绿英滑且肥。饥来止于饱，饱后复何思。忆昔荣遇日，迨今穷退时。今亦不冻馁，昔亦无余资。口既不减食，身又不减衣。抚心私自问，何者是容衰。勿学常人意，其间分是非。",
            "comment": " | 【注释】忆昔：一作思忆。"
        },
        {
            "title": "登香炉峰顶",
            "content": "迢迢香炉峰，心存耳目想。终年牵物役，今日方一往。攀萝踏危石，手足劳俯仰。同游三四人，两人不敢上。上到峰之顶，目眩神恍恍。高低有万寻，阔狭无数丈。不穷视听界，焉识宇宙广。江水细如绳，湓城小于掌。纷吾何屑屑，未能脱尘鞅。归去思自嗟，低头入蚁壤。",
            "comment": ""
        },
        {
            "title": "答崔侍郎、钱舍人书问，因继以诗",
            "content": "旦暮两蔬食，日中一闲眠。便是了一日，如此已三年。心不择时适，足不拣地安。穷通与远近，一贯无两端。常见今之人，其心或不然。在劳则念息，处静已思喧。如是用身心，无乃自伤残？坐输忧恼便，安得形神全？吾有二道友，蔼蔼崔与钱。同飞青云路，独堕黄泥泉。岁暮物万变，故情何不迁？应为平生心，与我同一源。帝乡远于日，美人高在天。谁谓万里别，常若在目前。泥泉乐者鱼，云路游者鸾。勿言云泥异，同在逍遥间。因君问心地，书后偶成篇。慎勿说向人，人多笑此言。",
            "comment": ""
        },
        {
            "title": "白云期  黄石岩下作。",
            "content": "三十气太壮，胸中多是非。六十身太老，四体不支持。四十至五十，正是退闲时。年长识命分，心慵少营为。见酒兴犹在，登山力未衰。吾年幸当此，且与白云期。",
            "comment": ""
        },
        {
            "title": "草堂前新开一池，养鱼种荷，日有幽趣",
            "content": "淙淙三峡水，浩浩万顷陂。未如新塘上，微风动涟漪。小萍加泛泛，初蒲正离离。红鲤二三寸，白莲八九枝。绕水欲成径，护堤方插篱。已被山中客，呼作白家池。",
            "comment": ""
        },
        {
            "title": "香炉峰下新置草堂，即事咏怀，题于石上",
            "content": "香炉峰北面，遗爱寺西偏。白石何凿凿，清流亦潺潺。有松数十株，有竹千余竿。松张翠伞盖，竹倚青琅玕。其下无人居，惜哉多岁年。有时聚猿鸟，终日空风烟。时有沉冥子，姓白字乐天。平生无所好，见此心依然。如获终老地，忽乎不知远。架岩结茅宇，斫壑开茶园。何以洗我耳，屋头落飞泉。何以净我眼，砌下生白莲。左手携一壶，右手挈五弦。傲然意自足，箕踞于其间。兴酣仰天歌，歌中聊寄言。言我本野夫，误为世网牵。时来昔捧日，老去今归山。倦鸟得茂树，涸鱼返清源。舍此欲焉往，人间多险艰。",
            "comment": ""
        },
        {
            "title": "题元十八溪亭  亭在庐山东南五老峰下。",
            "content": "怪君不喜仕，又不游州里。今日到幽居，了然知所以。宿君石溪亭，潺湲声满耳。饮君螺杯酒，醉卧不能起。见君五老峰，益悔居城市。爱君三男儿，始叹身无子。余方炉峰下，结室为居士。山北与山东，往来从此始。",
            "comment": ""
        },
        {
            "title": "游石门涧",
            "content": "石门无旧径，披榛访遗迹。时逢山水秋，清辉如古昔。常闻慧远辈，题诗此岩壁。云覆莓苔封，苍然无处觅。萧疏野生竹，崩剥多年石。自从东晋后，无复人游历。独有秋涧声，潺湲空旦夕。",
            "comment": ""
        },
        {
            "title": "食笋",
            "content": "此州乃竹乡，春笋满山谷。山夫折盈抱，抱来早市鬻。物以多为贱，双钱易一束。置之炊甑中，与饭同时熟。紫箨坼故锦，素肌掰新玉。每日遂加餐，经时不思肉。久为京洛客，此味常不足。且食勿踟蹰，南风吹作竹。",
            "comment": " | 【注释】紫箨：一作斑壳。经时：一作经旬。"
        },
        {
            "title": "咏意",
            "content": "常闻南华经，巧劳智忧愁。不如无能者，饱食但遨游。平生爱慕道，今日近此流。自来浔阳郡，四序忽已周。不分物黑白，但与时沉浮。朝餐夕安寝，用是为身谋。此外即闲放，时寻山水幽。春游慧远寺，秋上庾公楼。或吟诗一章，或饮茶一瓯。身心一无系，浩浩如虚舟。富贵亦有苦，苦在心危忧。贫贱亦有乐，乐在身自由。",
            "comment": ""
        },
        {
            "title": "栽杉",
            "content": "劲叶森利剑，孤茎挺端标。才高四五尺，势若干青霄。移栽东窗前，爱尔寒不凋。病夫卧相对，日夕闲萧萧。昨为山中树，今为檐下条。虽然遇赏玩，无乃近尘嚣。犹胜涧谷底，埋没随众樵。不见郁郁松，委质山上苗？",
            "comment": ""
        },
        {
            "title": "闻早莺",
            "content": "日出眠未起，屋头闻早莺。忽如上林晓，万年枝上鸣。忆为近臣时，秉笔直承明。春深视草暇，旦暮闻此声。今闻在何处，寂寞浔阳城。鸟声信如一，分别在人情。不作天涯意，岂殊禁中听。",
            "comment": ""
        },
        {
            "title": "岁暮",
            "content": "已任时命去，亦从岁月除。中心一调伏，外累尽空虚。名宦意已矣，林泉计何如。拟近东林寺，溪边结一庐。",
            "comment": ""
        },
        {
            "title": "出山吟",
            "content": "朝咏游仙诗，暮歌采薇曲。卧云坐白石，山中十五宿。行随出洞水，回别缘岩竹。早晚重来游，心期瑶草绿。",
            "comment": " | 【注释】下马二林寺：一作下马西林寺。"
        },
        {
            "title": "春游二林寺",
            "content": "下马二林寺，翛然进轻策。朝为公府吏，暮是灵山客。二月匡庐北，冰雪始消释。阳丛抽茗牙，阴窦泄泉脉。熙熙风土暖，蔼蔼云岚积。散作万壑春，凝为一气碧。身闲易澹泊，官散无牵迫。缅彼十八人，古今同此适。是年淮寇起，处处兴兵革。智士劳思谋，戎臣苦征役。独有不才者，山中弄泉石。",
            "comment": ""
        },
        {
            "title": "咏怀",
            "content": "尽日松下坐，有时池畔行。行立与坐卧，中怀澹无营。不觉流年过，亦任白发生。不为世所薄，安得遂闲情。",
            "comment": " | 【注释】五言古诗《咏怀》作于江州司马任内。这两句是说，我因为被权贵们鄙薄，才到这里任这个闲官；要不，怎能听任我有松下闲坐，池畔漫行这样的闲情逸致。看似清闲，实乃苦闷，一个“薄”字道出了诗人内心的无限哀痛，意在言外，耐人咏叹。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "睡起晏坐",
            "content": "后亭昼眠足，起坐春景暮。新觉眼犹昏，无思心正住。淡寂归一性，虚闲遗万虑。了然此时心，无物可譬喻。本是无有乡，亦名不用处。行禅与坐忘，同归无异路。",
            "comment": " | 【注释】[道书云：“无何有之乡。”禅经云：“不用处。”"
        },
        {
            "title": "春寝",
            "content": "何处春暄来，微和生血气。气薰肌骨畅，东窗一昏睡。是时正月晦，假日无公事。烂熳不能休，自午将及未。缅思少健日，甘寝常自恣。一从衰疾来，枕上无此味。",
            "comment": ""
        },
        {
            "title": "早春",
            "content": "雪消冰又释，景和风复暄。满庭田地湿，荠叶生墙根。官舍悄无事，日西斜掩门。不开庄老卷，欲与何人言。",
            "comment": ""
        },
        {
            "title": "晚望",
            "content": "江城寒角动，沙洲夕鸟还。独在高亭上，西南望远山。",
            "comment": ""
        },
        {
            "title": "约心",
            "content": "黑鬓丝雪侵，青袍尘土涴。兀兀复腾腾，江城一上佐。朝就高斋上，薰然负暄卧。晚下小池前，澹然临水坐。已约终身心，长如今日过。",
            "comment": ""
        },
        {
            "title": "读谢灵运诗",
            "content": "吾闻达士道，穷通顺冥数。通乃朝廷来，穷即江湖去。谢公才廓落，与世不相遇。壮志郁不用，须有所泄处。泄为山水诗，逸韵谐奇趣。大必笼天海，细不遗草树。岂唯玩景物，亦欲摅心素。往往即事中，未能忘兴谕。因知康乐作，不独在章句。",
            "comment": ""
        },
        {
            "title": "宿简寂观",
            "content": "岩白云尚屯，林红叶初陨。秋光引闲步，不知身远近。夕投灵洞宿，卧觉尘机泯。名利心既忘，市朝梦亦尽。暂来尚如此，况乃终身隐。何以疗夜饥，一匙云母粉。",
            "comment": ""
        },
        {
            "title": "官舍内新凿小池",
            "content": "帘下开小池，盈盈水方积。中底铺白沙，四隅甃青石。勿言不深广，但取幽人适。泛滟微雨朝，泓澄明月夕。岂无大江水，波浪连天白。未如床席前，方丈深盈尺。清浅可狎弄，昏烦聊漱涤。最爱晓暝时，一片秋天碧。",
            "comment": ""
        },
        {
            "title": "答故人",
            "content": "故人对酒叹，叹我在天涯。见我昔荣遇，念我今磋跎。问我为司马，官意复如何？答云且勿叹，听我为君歌。我本蓬荜人，鄙贱剧泥沙。读书未百卷，信口嘲风花。自从筮仕来，六命三登科。顾惭虚劣姿，所得亦已多。散员足庇身，薄俸可资家。省分辄自愧，岂为不遇耶？烦君对杯酒，为我一咨嗟。",
            "comment": ""
        },
        {
            "title": "泛湓水",
            "content": "四月未全热，麦凉江气秋。湖山处处好，最爱湓水头。湓水从东来，一派入江流。可怜似萦带，中有随风舟。命酒一临泛，舍鞍扬棹讴。放回岸傍马，去逐波间鸥。烟浪始渺渺，风襟亦悠悠。初疑上河汉，中若寻瀛州。汀树绿拂地，沙草芳未休。青萝与紫葛，枝蔓垂相樛。系缆步平岸，回头望江州。城雉映水见，隐隐如蜃楼。日入意未尽，将归复少留。到官行半岁，今日方一游。此地来何暮？可以写吾忧。",
            "comment": ""
        },
        {
            "title": "北亭",
            "content": "庐宫山下州，湓浦沙边宅。宅北倚高岗，迢迢数千尺。上有青青竹，竹间多白石。茅亭居上头，豁达门四辟。前楹卷帘箔，北牖施床席。江风万里来，吹我凉淅淅。日高公府归，巾笏随手掷。脱衣恣搔首，坐卧任所适。时倾一杯酒，旷望湖天夕。口咏独酌谣，目送归飞翮。惭无出尘操，未免折腰役。偶获此闲居，谬似高人迹。",
            "comment": ""
        },
        {
            "title": "访陶公旧宅",
            "content": "垢尘不污玉，灵凤不啄膻。呜呼陶靖节，生彼晋宋间。心实有所守，口终不能言。永惟孤竹子，拂衣首阳山。夷齐各一身，穷饿未为难。先生有五男，与之同饥寒。肠中食不充，身上衣不完。连征竟不起，斯可谓真贤。我生君之后，相去五百年。每读五柳传，目想心拳拳。昔常咏遗风，著为十六篇。今来访故宅，森若君在前。不慕樽有酒，不慕琴无弦。慕君遗容利，老死此丘园。柴桑古村落，栗里旧山川。不见篱下菊，但余墟中烟。子孙虽无闻，族氏犹未迁。每逢姓陶人，使我心依然。",
            "comment": ""
        },
        {
            "title": "题浔阳楼  自此后诗，江州司马时作。",
            "content": "常爱陶彭泽，文思何高玄。又怪韦江州，诗情亦清闲。今朝登此楼，有以知其然。大江寒见底，匡山青倚天。深夜湓浦月，平旦炉峰烟。清辉与灵气，日夕供文篇。我无二人才，孰为来其间？因高偶成句，俯仰愧江山。",
            "comment": " | 【注释】①大江：指长江。②寒见底：冬日江水清可见底。③匡山：庐山。④青倚天：形容庐山山峰高耸入云。五言古诗《题浔阳楼》，是诗人任江州司马时所作。这两句是说，站在浔阳楼上，看见的是近处的长江水清见底，远处青翠的庐山高耸入云。俨然一幅宽广寥阔、山青水秀、色彩鲜明、景象逼真的山水画。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "江州雪",
            "content": "新雪满前山，初晴好天气。日西骑马出，忽有京都意。城柳方缀花，檐冰才结穗。须臾风日暖，处处皆飘坠。行吟赏未足，坐叹销何易。犹胜岭南看，雰雰不到地。",
            "comment": ""
        },
        {
            "title": "北亭独宿",
            "content": "悄悄壁下床，纱笼耿残烛。夜半独眠觉，疑在僧房宿。",
            "comment": ""
        },
        {
            "title": "湓浦早冬",
            "content": "浔阳孟冬月，草木未全衰。只抵长安陌，凉风八月时。日西湓水曲，独行吟旧诗。蓼花始零落，蒲叶稍离披。但作城中想，何异曲江池。",
            "comment": ""
        },
        {
            "title": "舟行  江州路上作。",
            "content": "帆影日渐高，闲眠犹未起。起问鼓枻人，已行三十里。船头有行灶，炊稻烹红鲤。饱食起婆娑，盥漱秋江水。平生沧浪意，一旦来游此。何况不失家，舟中载妻子。",
            "comment": ""
        },
        {
            "title": "朝回游城南",
            "content": "朝退马未困，秋初日犹长。回辔城南去，郊野正清凉。水竹夹小径，萦回绕川岗。仰看晚山色，俯弄秋泉光。青松系我马，白石为我床。常时簪组累，此日和身忘。旦随鸳鹭末，暮游鸥鹤旁。机心一以尽，两处不乱行。谁辨心与迹，非行亦非藏。",
            "comment": ""
        },
        {
            "title": "题玉泉寺",
            "content": "湛湛玉泉色，悠悠浮云身。闲心对定水，清净两无尘。手把青筇杖，头戴白纶巾。兴尽下山去，知我是谁人。",
            "comment": ""
        },
        {
            "title": "赠杓直",
            "content": "世路重禄位，孔栖栖者孔宣。人情爱年寿，夭死者颜渊。二人如何人，不奈命与天。我今信多幸，抚己愧前贤。已年四十四，又为五品官。况兹知足外，别有所安焉。早年以身代，直赴逍遥篇。近岁将心地，回向南宗禅。外顺世间法，内脱区中缘。进不厌朝市，退不恋人寰。自吾得此心，投足无不安。体非道引适，意无江湖闲。有兴或饮酒，无事多掩关。寂静夜深坐，安稳日高眠。秋不苦长夜，春不惜流年。委形老小外，忘怀生死间。昨日共君语，与余心膂然。此道不可道，因君聊强言。",
            "comment": ""
        },
        {
            "title": "喜陈兄至",
            "content": "黄鸟啼欲歇，青梅结半成。坐怜春物尽，起入东园行。携觞懒独酌，忽闻叩门声。闲人犹喜至，何况是陈兄。从容尽日语，稠叠长年情。勿轻一盏酒，可以话平生。",
            "comment": ""
        },
        {
            "title": "酬吴七见寄",
            "content": "曲江有病客，寻常多掩关。又闻马死来，不出身更闲。闻有送书者，自起出门看。素缄署丹字，中有琼瑶篇。口吟耳自听，当暑忽翛然。似漱寒玉水，如闻商风弦。首章叹时节，末句思笑言。懒慢不相访，隔街如隔山。尝闻陶潜语，心远地自偏。君住安邑里，左右车徒喧。竹药闭深院，琴樽开小轩。谁知市南地，转作壶中天。君本上清人，名在石堂间。不知有何过，谪作人间仙。常恐岁月满，飘然归紫烟。莫忘蜉蝣内，进士有同年。",
            "comment": ""
        },
        {
            "title": "朝归书寄元八",
            "content": "进入阁前拜，退就廊下餐。归来昭国里，人卧马歇鞍。却睡至日午，起坐心浩然。况当好时节，雨后清和天。柿树绿阴合，王家庭院宽。瓶中户县酒，墙上终南山。独眠仍独坐，开衿当风前。禅僧与诗客，次第来相看。要语连夜语，须眠终日眠。除非奉朝谒，此外无别牵。年长身且健，官贫心甚安。幸无急病痛，不至苦饥寒。自此聊以适，外缘不能干。唯应静者信，难为动者言。台中元侍御，早晚作郎官。未作郎官际，无人相伴闲。",
            "comment": ""
        },
        {
            "title": "游悟真寺诗一百三十韵",
            "content": "元和九年秋，八月月上弦。我游悟真寺，寺在王顺山。去山四五里，先闻水潺湲。自兹舍车马，始涉蓝溪湾。手拄青竹杖，足蹋白石滩。渐怪耳目旷，不闻人世喧。山下望山上，初疑不可攀。谁知中有路，盘折通岩巅。一息幡竿下，再休石龛边。龛间长丈余，门户无扃关。俯窥不见人，石发垂若鬟。惊出白蝙蝠，双飞如雪翻。回首寺门望，青崖夹朱轩。如擘山腹开，置寺于其间。入门无平地，地窄虚空宽。房廊与台殿，高下随峰峦。岩崿无撮土，树木多瘦坚。根株抱石长，屈曲虫蛇蟠。松桂乱无行，四时郁芊芊。枝梢袅清吹，韵若风中弦。日月光不透，绿阴相交延。幽鸟时一声，闻之似寒蝉。首憩宾位亭，就坐未及安。须臾开北户，万里明豁然。拂檐虹霏微，绕栋云回旋。赤日间白雨，阴晴同一川。野绿簇草树，眼界吞秦原。渭水细不见，汉陵小于拳。却顾来时路，萦纡映朱栏。历历上山人，一一遥可观。前对多宝塔，风铎鸣四端。栾栌与户牖，恰恰金碧繁。云昔迦叶佛，此地坐涅槃。至今铁钵在，当底手迹穿。西开玉像殿，白佛森比肩。抖擞尘埃衣，礼拜冰雪颜。叠霜为袈裟，贯雹为华鬘。逼观疑鬼功，其迹非雕镌。次登观音堂，未到闻栴檀。上阶脱双履，敛足升净筵。六楹排玉镜，四座敷金钿。黑夜自光明，不待灯烛燃。众宝互低昂，碧佩珊瑚幡。风来似天乐，相触声珊珊。白珠垂露凝，赤珠滴血殷。点缀佛髻上，合为七宝冠。双瓶白琉璃，色若秋水寒。隔瓶见舍利，圆转如金丹。玉笛何代物？天人施祗园。吹如秋鹤声，可以降灵仙。是时秋方中，三五月正圆。宝堂豁三门，金魄当其前。月与宝相射，晶光争鲜妍。照人心骨冷，竟夕不欲眠。晓寻南塔路，乱竹低婵娟。林幽不逢人，寒蝶飞翾翾。山果不识名，离离夹道蕃。足以疗饥乏，摘尝味甘酸。道南蓝谷神，紫伞白纸钱。若岁有水旱，诏使修苹蘩。以地清净故，献奠无荤膻。危石叠四五，磊嵬欹且刓。造物者何意，堆在岩东偏。冷滑无人迹，苔点如花笺。我来登上头，下临不测渊。目眩手足掉，不敢低头看。风从石下生，薄人而上抟。衣服似羽翮，开张欲飞骞。岌岌三面峰，峰尖刀剑攒。往往白云过，决开露青天。西北日落时，夕晖红团团。千里翠屏外，走下丹砂丸。东南月上时，夜气青漫漫。百丈碧潭底，写出黄金盘。蓝水色似蓝，日夜长潺潺。周回绕山转，下视如青环。或铺为慢流，或激为奔湍。泓澄最深处，浮出蛟龙涎。侧身入其中，悬磴尤险难。扪萝踏樛木，下逐饮涧猿。雪迸起白鹭，锦跳惊红鳣。歇定方盥漱，濯去支体烦。浅深皆洞彻，可照脑与肝。但爱清见底，欲寻不知源。东崖饶怪石，积甃苍琅玕。温润发于外，其间韫玙璠。卞和死已久，良玉多弃捐。或时泄光彩，夜与星月连。中顶最高峰，拄天青玉竿。上不得，岂我能攀援。上有白莲池，素葩覆清澜。闻名不可到，处所非人寰。又有一片石，大如方尺砖。插在半壁上，其下万仞悬。云有过去师，坐得无生禅。号为定心石，长老世相传。却上谒仙祠，蔓草生绵绵。昔闻王氏子，羽化升上玄。其西晒药台，犹对芝术田。时复明月夜，上闻黄鹤言。回寻画龙堂，二叟鬓发斑。想见听法时，欢喜礼印坛。复归泉窟下，化作龙蜿蜒。阶前石孔在，欲雨生白烟。往有写经僧，身静心精专。感彼云外鸽，群飞千翩翩。来添砚中水，去吸岩底泉。一日三往复，时节长不愆。经成号圣僧，弟子名杨难。诵此莲花偈，数满百亿千。身坏口不坏，舌根如红莲。颅骨今不见，石函尚存焉。粉壁有吴画，笔彩依旧鲜。素屏有褚书，墨色如新干。灵境与异迹，周览无不殚。一游五昼夜，欲返仍盘桓。我本山中人，误为时网牵。牵率使读书，推挽令效官。既登文字科，又忝谏诤员。拙直不合时，无益同素餐。以此自惭惕，戚戚常寡欢。无成心力尽，未老形骸残。今来脱簪组，始觉离忧患。及为山水游，弥得纵疏顽。野糜断羁绊，行走无拘挛。池鱼放入海，一往何时还。身著居士衣，手把南华篇。终来此山住，永谢区中缘。我今四十余，从此终身闲。若以七十期，犹得三十年。",
            "comment": ""
        },
        {
            "title": "酬张十八访宿见赠  自此后诗为赞善大夫时所",
            "content": "昔我为近臣，君常稀到门。今我官职冷，君君来往频。我受狷介性，立为顽拙身。平生虽寡合，合即无缁磷。况君秉高义，富贵视如云。五侯三相家，眼冷不见君。问其所与游，独言韩舍人。其次即及我，我愧非其伦。胡为谬相爱，岁晚逾勤勤？落然颓檐下，一话夜达晨。床单食味薄，亦不嫌我贫。日高上马去，相顾犹逡巡。长安久无雨，日赤风昏昏。怜君将病眼，为我犯埃尘。远从延康里，来访曲江滨。所重君子道，不独愧相亲。",
            "comment": ""
        },
        {
            "title": "友人夜访",
            "content": "檐间清风簟，松下明月杯。幽意正如此，况乃故人来。",
            "comment": ""
        },
        {
            "title": "村中留李三固言宿",
            "content": "平生早游宦，不道无亲故。如我与君心，相知应有数。春明门前别，金氏陂中遇。村酒两三杯，相留寒日暮。勿嫌村酒薄，聊酌论心素。请君少踟蹰，系马门前树。明年身若健，便拟江湖去。他日纵相思，知君无觅处。后会既茫茫，今宵君且住。",
            "comment": ""
        },
        {
            "title": "咏慵",
            "content": "有官慵不选，有田慵不农。屋穿慵不葺，衣裂慵不缝。有酒慵不酌，无异樽常空。有琴慵不弹，亦与无弦同。家人告饭尽，欲炊慵不舂。亲朋寄书至，欲读慵开封。尝闻嵇叔夜，一生在慵中。弹琴复锻铁，比我未为慵。",
            "comment": ""
        },
        {
            "title": "咏拙",
            "content": "所禀有巧拙，不可改者性。所赋有厚薄，不可移者命。我性拙且蠢，我命薄且屯。问我何以知，所知良有因。亦曾举两足，学人踏红尘。从兹知性拙，不解转如轮。亦曾奋六翮，高飞到青云。从兹知命薄，摧落不逡巡。慕贵而厌贱，乐富而恶贫。同出天地间，我岂异于人。性命苟如此，反则成苦辛。以此自安分，虽穷每欣欣。葺茅为我庐，编蓬为我门。缝布作袍被，种谷充盘飧。静读古人书，闲钓清渭滨。优哉复游哉，聊以终吾身。",
            "comment": ""
        },
        {
            "title": "闲居",
            "content": "深闭竹间扉，静扫松下地。独啸晚风前，何人知此意。看山尽日坐，枕帙移时睡。谁能从我游，使君心无事。",
            "comment": ""
        },
        {
            "title": "自吟拙什，因有所怀",
            "content": "懒病每多暇，暇来何所为？未能抛笔砚，时作一篇诗。诗成淡无味，多被众人嗤。上怪落声韵，下嫌拙言词。时时自吟咏，吟罢有所思。苏州及彭泽，与我不同时。此外复谁爱，唯有元微之。谪向江陵府，三年作判司。相去二千里，诗成远不知。",
            "comment": " | 【注释】谪向：一作趁向。"
        },
        {
            "title": "新构亭台，示诸弟侄",
            "content": "平台高数尺，台上结茅茨。东西疏二牖，南北开两扉。芦帘前后卷，竹簟当中施。清冷白石枕，疏凉黄葛衣。开衿向风坐，夏日如秋时。啸傲颇有趣，窥临不知疲。东窗对华山，三峰碧参差。南檐当渭水，卧见云帆飞。仰摘枝上果，俯折畦中葵。足以充饥渴，何必慕甘肥。况有好群从，旦夕相追随。",
            "comment": ""
        },
        {
            "title": "闻哭者",
            "content": "昨日南邻哭，哭声一何苦。云是妻哭夫，夫年二十五。今朝北里哭，哭声又何切。云是母哭儿，儿年十七八。四邻尚如此，天下多夭折。乃知浮世人，少得垂白发。余今过四十，念彼聊自悦。从此明镜中，不嫌头似雪。",
            "comment": ""
        },
        {
            "title": "观稼",
            "content": "世役不我牵，身心常自若。晚出看田亩，闲行旁村落。累累绕场稼，啧啧群飞雀。年丰岂独人，禽鸟声亦乐。田翁逢我喜，默起具樽杓。敛手笑相延，社酒有残酌。愧兹勤且敬，藜杖为淹泊。言动任天真，未觉农人恶。停杯问生事，夫种妻儿获。筋力苦疲劳，衣食长单薄。自惭禄仕者，曾不营农作。饱食无所劳，何殊卫人鹤？",
            "comment": ""
        },
        {
            "title": "东园玩菊",
            "content": "少年昨已去，芳岁今又阑。如何寂寞意，复此荒凉园。园中独立久，日淡风露寒。秋蔬尽芜没，好树亦凋残。唯有数丛菊，新开篱落间。携觞聊就酌，为尔一留连。忆我少小日，易为兴所牵。见酒无时节，未饮已欣然。近从年长来，渐觉取乐难。常恐更衰老，强饮亦无欢。顾谓尔菊花，后时何独鲜？诚知不为我，借尔暂开颜。",
            "comment": ""
        },
        {
            "title": "东陂秋意寄元八",
            "content": "寥落野陂畔，独行思有余。秋荷病叶上，白露大如珠。忽忆同赏地，曲江东北隅。秋池少游客，唯我与君俱。啼蛩隐红蓼，瘦马蹋青芜。当时与今日，俱是暮秋初。节物苦相似，时景亦无余。唯有人分散，经年不得书。",
            "comment": ""
        },
        {
            "title": "冬夜",
            "content": "家贫亲爱散，身病交游罢。眼前无一人，独掩村斋卧。冷落灯火暗，离披帘幕破。策策窗户前，又闻新雪下。长年渐省睡，夜半起端坐。不学坐忘心，寂莫安可过。兀然身寄世，浩然心委化。如此来四年，一千三百夜。",
            "comment": ""
        },
        {
            "title": "村雪夜坐",
            "content": "南窗背灯坐，风霰暗纷纷。寂寞深村夜，残雁雪中闻。",
            "comment": ""
        },
        {
            "title": "游蓝田山卜居",
            "content": "脱置腰下组，摆落心中尘。行歌望山去，意似归乡人。朝蹋玉峰下，暮寻蓝水滨。拟求幽僻地，安置疏慵身。本性便山寺，应须旁悟真。",
            "comment": ""
        },
        {
            "title": "寄同病者",
            "content": "三十生二毛，早衰为沉疴。四十官七品，拙宦非由他。年颜日枯槁，时命日蹉跎。岂独我如此，圣贤无奈何。回观亲旧中，举目尤可嗟。或有终老者，沉贱如泥沙。或有始壮者，飘忽如风花。穷饿与夭促，不如我者多。以此反自慰，常得心平和。寄言同病者，回叹且为歌。",
            "comment": ""
        },
        {
            "title": "九日登西原宴望  同诸兄弟作。",
            "content": "病爱枕席凉，日高眠未辍。兄弟呼我起，今日重阳节。起登西原望，怀抱同一豁。移座就菊丛，糕酒前罗列。虽无丝与管，歌笑随情发。白日未及倾，颜酡耳已热。酒酣四向望，六合何空阔。天地自久长，斯人几时活。请看原下村，村人死不歇。一村四十家，哭葬无虚月。指此各相勉，良辰且欢悦。",
            "comment": ""
        },
        {
            "title": "秋游原上",
            "content": "七月行已半，早凉天气清。清晨起巾栉，徐步出柴荆。露杖筇竹冷，风襟越蕉轻。闲携弟侄辈，同上秋原行。新枣未全赤，晚瓜有余馨。依依田家叟，设此相逢迎。自我到此村，往来白发生。村中相识久，老幼皆有情。留连向暮归，树树风蝉声。是时新雨足，禾黍夹道青。见此令人饱，何必待西成。",
            "comment": ""
        },
        {
            "title": "归田三首",
            "content": "人生何所欲，所欲唯两端：中人爱富贵，高士慕神仙。神仙须有籍，富贵亦在天。莫恋长安道，莫寻方丈山。西京尘浩浩，东海浪漫漫。金门不可入，琪树何由攀？不如归山下，如法种春田。种田计已决，决意复何如？卖马买犊使，徒步归田庐。迎春治耒耜，候雨辟菑畬。策杖田头立，躬亲课仆夫。吾闻老农言，为稼慎在初。所施不卤莽，其报必有余。上求奉王税，下望备家储。安得放慵惰，拱手而曳裾？学农未为鄙，亲友勿笑余。更待明年后，自拟执犁锄。三十为近臣，腰间鸣佩玉。四十为野夫，田中学锄谷。何言十年内，变化如此速？此理固是常，穷通相倚伏。为鱼有深水，为鸟有高木。何必守一方，窘然自牵束。化吾足为马，吾因以行陆。化吾手为弹，吾因以求肉。形骸为异物，委顺心犹足。幸得且归农，安知不为福？况吾行欲老，瞥若风前烛。孰能俄顷间，将心系荣辱？",
            "comment": ""
        },
        {
            "title": "答卜者",
            "content": "病眼昏似夜，衰鬓飒如秋。除却须衣食，平生百事休。知君善易者，问我决疑不。不卜非他故，人间无所求。",
            "comment": ""
        },
        {
            "title": "闻庾七左降因咏所怀",
            "content": "我病卧渭北，君老谪巴东。相悲一长叹，薄命与君同。既叹还自哂，哂叹两未终。后心诮前意，所见何迷蒙。人生大块间，如鸿毛在风。或飘青云上，或落泥涂中。衮服相天下，傥来非我通。布衣委草莽，偶去非吾穷。外物不可必，中怀须自空。无令怏怏气，留滞在心胸。",
            "comment": ""
        },
        {
            "title": "麴生访宿",
            "content": "西斋寂已暮，叩门声嘀嘀。知是君宿来，自拂尘埃席。村家何所有？茶果迎来客。贫静似僧居，竹林依四壁。厨灯斜影出，檐雨余声滴。不是爱闲人，肯来同此夕？",
            "comment": ""
        },
        {
            "title": "兰若寓居",
            "content": "名宦老慵求，退身安草野。家园病懒归，寄居在兰若。薜衣换簪组，藜杖代车马。行止辄自由，甚觉身潇洒。晨游南坞上，夜息东庵下。人间千万事，无有关心者。",
            "comment": ""
        },
        {
            "title": "晚春沽酒",
            "content": "百花落如雪，两鬓垂作丝。春去有来日，我老无少时。人生待富贵，为乐常苦迟。不如贫贱日，随分开愁眉。卖我所乘马，典我旧朝衣。尽将沽酒饮，酩酊步行归。名姓日隐晦，形骸日变衰。醉卧黄公肆，人知我是谁？",
            "comment": ""
        },
        {
            "title": "首夏病间",
            "content": "我生来几时？万有四千日。自省于其间，非忧即有疾。老去虑渐息，年来病初愈。忽喜身与心，泰然两无苦。况兹孟夏月，清和好时节。微风吹夹衣，不寒复不热。移榻树阴下，竟日何所为。或饮一瓯茗，或吟两句诗。内无忧患迫，外无职役羁。此日不自适，何时是适时？",
            "comment": ""
        },
        {
            "title": "适意两首",
            "content": "十年为旅客，常有饥寒愁。三年作谏官，复多尸素羞。有酒不暇饮，有山不得游。岂无平生志，拘牵不自由。一朝归渭上，泛如不系舟。置心世事外，无喜亦无忧。终日一蔬食，终年一布裘。寒来弥懒放，数日一梳头。朝睡足始起，夜酌醉即休。人心不过适，适外复何求？早岁从旅游，颇谙时俗意。中年忝班列，备见朝廷事。作客诚已难，为臣尤不易。况予方且介，举动多忤累。直道速我尤，诡遇非吾志。胸中十年内，消尽浩然气。自从返田亩，顿觉无忧愧。蟠木用难施，浮云心易遂。悠悠身与世，从此两相弃。",
            "comment": ""
        },
        {
            "title": "夏日",
            "content": "东窗晚无热，北户凉有风。尽日坐复卧，不离一室中。中心本无系，亦与出门同。",
            "comment": ""
        },
        {
            "title": "闲居",
            "content": "空腹一盏粥，饥食有余味。南檐半床日，暖卧因成睡。绵袍拥两膝，竹几支双臂。从旦直至昏，身心一无事。心足即为富，身闲乃当贵。富贵在此中，何必居高位。君看裴相国，金紫光照地。心苦头尽白，才年四十四。乃知高盖车，乘者多忧畏。",
            "comment": ""
        },
        {
            "title": "春眠",
            "content": "新浴肢体畅，独寝神魂安。况因夜深坐，遂成日高眠。春被薄亦暖，朝窗深更闲。却忘人间事，似得枕上仙。至适无梦想，大和难名言。全胜彭泽醉，欲敌曹溪禅。何物呼我觉，伯劳声关关。起来妻子笑，生计春茫然。",
            "comment": ""
        },
        {
            "title": "隐几",
            "content": "身适忘四支，心适忘是非。既适又忘适，不知吾是谁。百体如槁木，兀然无所知。方寸如死灰，寂然无所思。今日复明日，身心忽两遗。行年三十九，岁暮日斜时。四十心不动，吾今其庶几？",
            "comment": ""
        },
        {
            "title": "渭上偶钓",
            "content": "渭水如镜色，中有鲤与鲂。偶持一竿竹，悬钓至其傍。微风吹钓丝，袅袅十尺长。谁知对鱼坐，心在无何乡。昔有白头人，亦钓此渭阳。钓人不钓鱼，七十得文王。况我垂钓意，人鱼又兼忘。无机两不得，但弄秋水光。兴尽钓亦罢，归来饮我觞。",
            "comment": ""
        },
        {
            "title": "遣怀  自此后诗，在渭村作。",
            "content": "寓心身体中，寓性方寸内。此身是外物，何足苦忧爱。况有假饰者，华簪及高盖。此又疏于身，复在外物外。操之多惴栗，失之又悲悔。乃知名与器，得丧俱为害。颓然环堵客，萝蕙为巾带。自得此道来，身穷心甚泰。",
            "comment": " | 【注释】名与器：一作名与利。"
        },
        {
            "title": "效陶潜体诗十六首",
            "content": "不动者厚地，不息者高天。无穷者日月，长在者山川。松柏与龟鹤，其寿皆千年。嗟嗟群物中，而人独不然。早出向朝市，暮已归下泉。形质及寿命，危脆若浮烟。尧舜与周孔，古来称圣贤。借问今何在，一去亦不还。我无不死药，兀兀随化迁。所未定知者，修短迟速间。幸及身健日，当歌一樽前。何必待人劝，持此自为欢。翳翳窬月阴，沉沉连日雨。开帘望天色，黄云暗如土。行潦毁我墉，疾风坏我宇。蓬莠生庭院，泥涂失场圃。村深绝宾客，窗晦无俦侣。尽日不下床，跳蛙时入户。出门无所往，入室还独处。不以酒自娱，块然与谁语。朝饮一杯酒，冥心合元化。兀然无所思，日高尚闲卧。暮读一卷书，会意如嘉话。欣然有所遇，夜深犹独坐。又得琴上趣，安弦有余暇。复多诗中狂，下笔不能罢。唯兹三四事，持用度昼夜。所以阴雨中，经旬不出舍。始悟独往人，心安时亦过。东家采桑妇，雨来苦愁悲。蔟蚕北堂前，雨冷不成丝。西家荷锄叟，雨来亦怨咨。种豆南山下，雨多落为萁。而我独何幸，酝酒本无期。及此多雨日，正遇新熟时。开瓶泻樽中，玉液黄金脂。持玩已可悦，欢尝有余滋。一酌发好容，再酌开愁眉。连延四五酌，酣畅入四肢。忽然遗我物，谁复分是非。是时连夕雨，酩酊无所知。人心苦颠倒，反为忧者嗤。朝亦独醉歌，暮亦独醉睡。未尽一壶酒，已成三独醉。勿嫌饮太少，且喜欢易致。一杯复两杯，多不过三四。便得心中适，尽忘身外事。更复强一杯，陶然遗万累。一饮一石者，徒以多为贵。及其酩酊时，与我亦无异。笑谢多饮者，酒钱徒自费。天秋无片云，地静无纤尘。团团新晴月，林外生白轮。忆昨阴霖天，连连三四旬。赖逢家酝熟，不觉过朝昏。私言雨霁后，可以罢余樽。及对新月色，不醉亦愁人。床头残酒榼，欲尽味弥淳。携置南檐下，举酌自殷勤。清光入杯杓，白露生衣巾。乃知阴与晴，安可无此君。我有乐府诗，成来人未闻。今宵醉有兴，狂咏惊四邻。独赏犹复尔，何况有交亲。中秋三五夜，明月在前轩。临觞忽不饮，忆我平生欢。我有同心人，邈邈崔与钱。我有忘形友，迢迢李与元。或飞青云上，或落江湖间。与我不相见，于今四五年。我无缩地术，君非驭风仙。安得明月下，四人来晤言。良夜信难得，佳期杳无缘。明月又不驻，渐下西南天。岂无他时会，惜此清景前。家酝饮已尽，村中无酒贳。坐愁今夜醒，其奈秋怀何。有客忽叩门，言语一何佳。云是南村叟，挈榼来相过。且喜樽不燥，安问少与多。重阳虽已过，篱菊有残花。欢来苦昼短，不觉夕阳斜。老人勿遽起，且待新月华。客去有余趣，竟夕独酣歌。原生衣百结，颜子食一箪。欢然乐其志，有以忘饥寒。今我何人哉，德不及先贤。衣食幸相属，胡为不自安。况兹清渭曲，居处安且闲。榆柳百余树，茅茨十数间。寒负檐下日，热濯涧底泉。日出犹未起，日入已复眠。西风满村巷，清凉八月天。但有鸡犬声，不闻车马喧。时倾一樽酒，坐望东南山。稚侄初学步，牵衣戏我前。即此自可乐，庶几颜与原。湛湛樽中酒，有功不自伐。不伐人不知，我今代其说。良将临大敌，前驱千万卒。一箪投河饮，赴死心如一。壮士磨匕首，勇愤气咆。一酣忘报雠，四体如无骨。东海杀孝妇，天旱窬年月。一酌酹其魂，通宵雨不歇。咸阳秦狱气，冤痛结为物。千岁不肯散，一沃亦销失。况兹儿女恨，及彼幽忧疾。快饮无不消，如霜得春日。方知曲糵灵，万物无与匹。烟霞隔悬圃，风波限瀛州。我岂不欲往，大海路阻修。神仙但闻说，灵药不可求。长生无得者，举世如蜉蝣。逝者不重回，存者难久留。踟蹰未死间，何苦怀百忧。念此忽内热，坐看成白头。举杯还独饮，顾影自献酬。心与口相约，未醉勿言休。今朝不尽醉，知有明朝不？不见郭门外，累累坟与丘。月明愁杀人，黄蒿风飕飕。死者若有知，悔不秉烛游。吾闻浔阳郡，昔有陶徵君。爱酒布爱名，忧醒不忧贫。尝为彭泽令，在官才八旬。啾然忽不乐，挂印著公门。口吟归去来，头戴漉酒巾。人吏留不得，直入故山云。归来五柳下，还以酒养真。人间荣与利，摆落如泥尘。先生去已久，纸墨有遗文。篇篇劝我饮，此外无所云。我从老大来，窃慕其为人。其他不可及，且效醉昏昏。楚王疑忠臣，江南放屈平。晋朝轻高士，林下弃刘伶。一人常独醉，一人常独醒。醒者多苦志，醉者多欢情。欢情信独善，苦志竟何成。兀傲瓮间卧，憔悴泽畔行。彼忧而此乐，道理甚分明。愿君且饮酒，勿思身后名。有一燕赵士，言貌甚奇瑰。日日酒家去，脱衣典数杯。问君何落拓，云仆生草莱。地寒命且薄，徒抱王佐才。岂无济时策，君门乏良媒。三献寝不报，迟迟空手回。亦有同门生，先升青云梯。贵贱交道绝，朱门叩不开。及归种禾黍，三岁旱为灾。入山烧黄白，一旦化为灰。磋跎五十余，生世苦不谐。处处去不得，却归酒中来。南巷有贵人，高盖驷马车。我问何所苦，四十垂白须。答云君不知，位重多忧虞。北里有寒士，瓮牖绳为枢。出扶桑枣杖，入卧蜗牛庐。散贱无忧患，心安体亦舒。东邻有富翁，藏货遍五都。东京收粟帛，西市鬻金珠。朝营暮计算，昼夜不安居。西舍有贫者，匹妇配匹夫。布裙行赁舂，短褐坐佣书。以此求口食，一饱欣有余。贵贱与贫富，高下虽有殊。忧乐与利害，彼此不相窬。是以达人观，万化同一途。但未知生死，胜负两何如。迟疑未知间，且以酒为娱。济水澄而洁，河水浑而黄。交流列四渎，清浊不相伤。太公战牧野，伯夷饿首阳。同时号贤圣，进退不相妨。谓天不爱民，胡为生稻粱。谓天果爱民，胡为生豺狼。谓神福善人，孔圣竟栖遑。谓神祸淫人，暴秦终霸王。颜回与黄宪，何辜早夭亡。蝮蛇与鸩鸟，何得寿延长。物理不可测，神道亦难量。举头仰问天，天色但苍苍。唯当多种黍，日醉手中觞。",
            "comment": " | 【注释】烟霞：一作烟云。"
        },
        {
            "title": "清夜琴兴",
            "content": "月出鸟栖尽，寂然坐空林。是时心境闲，可以弹素琴。清泠由木性，恬澹随人心。心积和平气，木应正始音。响余群动息，曲罢秋夜深。正声感元化，天地清沉沉。",
            "comment": ""
        },
        {
            "title": "及第后归觐，留别诸同年",
            "content": "十年常苦学，一上谬成名。擢第未为贵，贺亲方始荣。时辈六七人，送我出帝城。轩车动行色，丝管举离声。得意减别恨，半酣轻远程。翩翩马蹄疾，春日归乡情。",
            "comment": ""
        },
        {
            "title": "自题写真  时为翰林学士",
            "content": "我貌不自识，李放写我真。静观神与骨，合是山中人。蒲柳质易朽，麋鹿心难驯。何事赤墀上，五年为侍臣？况多刚狷性，难与世同尘。不惟非贵相，但恐生祸因。宜当早罢去，收取云泉身。",
            "comment": ""
        },
        {
            "title": "郑生尝隐天台，徵起而仕。今复谢病，隐于此",
            "content": "郑君得自然，虚白生心胸。吸彼沆瀣精，凝为冰雪容。大君贞元初，求贤致时雍。蒲轮入翠微，迎下天台峰。赤城别松乔，黄阁交夔龙。俯仰受三命，从容辞九重。出笼鹤翩翩，归林凤喁喁。在火辨良玉，经霜识贞松。新居寄楚山，山碧溪溶溶。丹灶烧烟煴，黄精花丰茸。蕙帐夜瑟淡，桂樽春酒浓。时人不到处，苔石无尘踪。我今何为者，趋世身龙钟。不向林壑访，无由朝市逢。终当解尘缨，卜筑来相从。",
            "comment": " | 【注释】尘缨：一作尘网。"
        },
        {
            "title": "题杨颖士西亭",
            "content": "静得亭上境，远谐尘外踪。凭轩东南望，鸟灭山重重。竹露冷烦襟，杉风清病容。旷然宜真趣，道与心相逢。即此可遗世，何必蓬壶峰。",
            "comment": " | 【注释】凭轩东南望：一作凭轩东望好。"
        },
        {
            "title": "赠能七伦",
            "content": "涧松高百寻，四时寒森森。临风有清韵，向日无曲阴。如何时俗人，但赏桃李林。岂不知坚贞，芳馨诱其心。能生学为文，气高功亦深。手中一百篇，句句披沙金。苦节二十年，无人振陆沉。今我尚贫贱，徒为尔知音。",
            "comment": ""
        },
        {
            "title": "秋山",
            "content": "久病旷心赏，今朝一登山。山秋云物冷，称我清羸颜。白石卧可枕，青萝行可攀。意中如有得，尽日不欲还。人生无几何，如寄天地间。心有千载忧，身无一日闲。何时解尘网，此地来掩关。",
            "comment": " | 【注释】心有千载忧�ど砦抟蝗障形逖怨攀�《秋山》约元和五年（公元810年）前后作于长安。这两句是说，人生苦短，心系千载之忧患，忧国忧民之心常在；身处官场，忙忙碌碌，无一日闲空。诗人惜时感世，颇有欲干一番事业之情怀，“千载忧”见其胸襟与抱负。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "赠王山人",
            "content": "闻君减寝食，日听神仙说。暗待非常人，潜求长生诀。言长本对短，未离生死辙。假使得长生，才能胜夭折。松树千年朽，槿花一日歇。毕竟共虚空，何须夸岁月。彭殇徒自异，生死终无别。不如学无生，无生即无灭。",
            "comment": ""
        },
        {
            "title": "禁中寓直，梦游仙游寺",
            "content": "西轩草诏暇，松竹深寂寂。月出清风来，忽似山中夕。因成西南梦，梦作游仙客。觉闻宫漏声，犹谓山泉滴。",
            "comment": ""
        },
        {
            "title": "酬杨九弘贞长安病中见寄",
            "content": "伏枕君寂寂，折腰我营营。所嗟经时别，相去一宿程。携手昨何时，昆明春水平。离郡来几日，太白夏云生。之子未得意，贫病客帝城。贫坚志士节，病长高人情。隐几自恬淡，闭门无送迎。龙卧心有待，鹤瘦貌弥清。清机发为文，投我如振琼。何以慰饥渴，捧之吟一声。",
            "comment": ""
        },
        {
            "title": "寄李十一建",
            "content": "外事牵我形，外物诱我情。李君别来久，褊吝从中生。忆昨访君时，立马扣柴荆。有时君未起，稚子喜先迎。连步笑出门，衣翻冠或倾。扫阶苔文绿，拂榻藤阴清。家酝及春熟，园葵乘露烹。看山东亭坐，待月南原行。门静唯鸟语，坊远少鼓声。相对尽日言，不及利与名。分手来几时，明月三四盈。别时残花落，及此新蝉鸣。芳岁忽已晚，离抱怅未平。岂不思命驾，吏职坐相萦。前时君有期，访我来山城。心赏久云阻，言约无自轻。相去幸非远，走马一日程。",
            "comment": ""
        },
        {
            "title": "养拙",
            "content": "铁柔不为剑，木曲不为辕。今我亦如此，愚蒙不及门。甘心谢名利，灭迹归丘园。坐卧茅茨中，但对琴与樽。身去缰锁累，耳辞朝市喧。逍遥无所为，时窥五千言。无忧乐性场，寡欲清心源。始知不才者，可以探道根。",
            "comment": ""
        },
        {
            "title": "禁中晓卧，因怀王起居",
            "content": "迟迟禁漏尽，悄悄暝鸦喧。夜雨槐花落，微凉卧北轩。曙灯残未灭，风帘闲自翻。每一得静境，思与故人言。",
            "comment": " | 【注释】暝鸦：一作冥鸦。"
        },
        {
            "title": "秋居书怀",
            "content": "门前少宾客，阶下多松竹。秋景下西墙，凉风入东屋。有琴慵不弄，有书闲不读。尽日方寸中，澹然无所欲。何须广居处，不用多积蓄。丈室可容身，斗储可充腹。况无治道术，坐受官家禄。不种一株桑，不锄一垄谷。终朝饱饭餐，卒岁丰衣服。持此知愧心，自然易为足。",
            "comment": ""
        },
        {
            "title": "初除户曹，喜而言志",
            "content": "诏授户曹掾，捧认感君恩。感恩非为己，禄养及吾亲。弟兄俱簪笏，新妇俨衣巾。罗列高堂下，拜庆正纷纷。俸钱四五万，月可奉晨昏。廪禄二百石，岁可盈仓囷。喧喧车马来，贺客满我门。不以我为贪，知我家内贫。置酒延贺客，客容亦欢欣。笑云今日后，不复忧空樽。答云如君言，愿君少逡巡。我有平生志，醉后为君陈。人生百岁期，七十有几人。浮荣及虚位，皆是身之宾。唯有衣与食，此事粗关身。苟免饥寒外，余物尽浮云。",
            "comment": ""
        },
        {
            "title": "赠吴丹",
            "content": "巧者力苦劳，智者心苦忧。爱君无巧智，终岁闲悠悠。尝登御史府，亦佐东诸侯。手操纠谬简，心运决胜筹。宦途似风水，君心如虚舟。泛然而不有，进退得自由。今来脱豸冠，时往侍龙楼。官曹称心静，居处随迹幽。冬负南荣日，支体甚温柔。夏卧北窗风，枕席如凉秋。南山入舍下，酒瓮在床头。人间有闲地，何必隐林丘。顾我愚且昧，劳生殊为休。一入金门直，星霜三四周。主恩信难报，近地徒久留。终当乞闲官，退与夫子游。",
            "comment": " | 【注释】南荣：一作南檐。"
        },
        {
            "title": "禁中",
            "content": "门严九重静，窗幽一室闲。好是修心处，何必在深山。",
            "comment": ""
        },
        {
            "title": "夏日独直，寄萧侍御",
            "content": "宪台文法地，翰林清切司。鹰猜课野鹤，骥德责山麋。课责虽不同，同归非所宜。是以方寸内，忽忽暗相思。夏日独上直，日长何所为。澹然无他念，虚静是吾师。形委有事牵，心与无事期。中臆一以旷，外累都若遗。地贵身不觉，意闲境来随。但对松与竹，如在山中时。情性聊自适，吟咏偶成诗。此意非夫子，余人多不知。",
            "comment": ""
        },
        {
            "title": "和钱员外禁中夙兴见示",
            "content": "窗白星汉曙，窗暖灯火余。坐卷朱里幕，看封紫泥书。窅窅钟漏尽，曈曈霞景初。楼台红照曜，松竹青扶疏。君爱此时好，回头特谓余：不知上清界，晓景复何如？",
            "comment": " | 【注释】特谓余：一作时谓余。"
        },
        {
            "title": "冬夜与钱员外同直禁中",
            "content": "夜深草诏罢，霜月凄凛凛。欲卧暖残杯，灯前相对饮。连铺青缣被，对置通中枕。仿佛百余宵，与君同此寝。",
            "comment": ""
        },
        {
            "title": "松斋自题  时为翰林学士。",
            "content": "非老亦非少，年过三纪余。非贱亦非贵，朝登一命初。才小分易足，心宽体长舒。充肠皆美食，容膝即安居。况此松斋下，一琴数帙书。书不求甚解，琴聊以自娱。夜直入君门，晚归卧吾庐。形骸委顺动，方寸付空虚。持此将过日，自然多晏如。昏昏复默默，非智亦非愚。",
            "comment": " | 【注释】①分：分配、给与。这里指给与自己的薪金待遇。《松斋自题》是一首五言古诗，作于诗人任翰林学士时。这两句是说，我自己的才能小，给与我的待遇，已经满足了；人嘛，不要事事计较，心宽才能体健。知足长乐，随遇而安，心广体健，这是诗人根据自己的体验总结出来的生活哲理，有一定的借鉴作用。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "听弹《古渌水》  琴曲名",
            "content": "闻君古渌水，使我心和平。欲识慢流意，为听疏泛声。西窗竹阴下，竟日有余清。",
            "comment": ""
        },
        {
            "title": "早秋独夜",
            "content": "井梧凉叶动，邻杵秋声发。独向檐下眠，觉来半床月。",
            "comment": " | 【注释】井梧：一作井桐。"
        },
        {
            "title": "官舍小亭闲望",
            "content": "风竹散清韵，烟槐凝绿姿。日高人吏去，闲坐在茅茨。葛衣御时暑，蔬饭疗朝饥。持此聊自足，心力少营为。亭上独吟罢，眼前无事时。数峰太白雪，一卷陶潜诗。人心各自是，我是良在兹。回谢争名客，甘从君所嗤。",
            "comment": ""
        },
        {
            "title": "前庭凉夜",
            "content": "露簟色似玉，风幌影如波。坐愁树叶落，中庭明月多。",
            "comment": ""
        },
        {
            "title": "旅次华州，赠袁右丞",
            "content": "渭水绿溶溶，华山青崇崇。山水一何丽，君子在其中。才与世会合，物随诚感通。德星降人福，时雨助岁功。化行人无讼，囹圄千日空。政顺气亦和，黍稷三年丰。客自帝城来，驱马出关东。爱此一郡人，如见太古风。方今天子心，忧人正忡忡。安得天下守，尽得如袁公。",
            "comment": ""
        },
        {
            "title": "仙游寺独宿",
            "content": "沙鹤上阶立，潭月当户开。此中留我宿，两夜不能回。幸与静境遇，喜无归侣催。从今独游后，不拟共人来。",
            "comment": ""
        },
        {
            "title": "病假中南亭闲望",
            "content": "欹枕不视事，两日门掩关。始知吏役身，不病不得闲。闲意不在远，小亭方丈间。西檐竹梢上，坐见太白山。遥愧峰上云，对此尘中颜。",
            "comment": ""
        },
        {
            "title": "祗役骆口，因与王质夫同游秋山，偶题三韵",
            "content": "石拥百泉合，云破千峰开。平生烟霞侣，此地重徘徊。今日勤王意，一半为山来。",
            "comment": ""
        },
        {
            "title": "招王质夫  自此后诗，为周至尉时作。",
            "content": "濯足云水客，折腰簪笏身。喧闲迹相背，十里别经旬。忽因乘逸兴，莫惜访嚣尘。窗前故栽竹，与君为主人。",
            "comment": ""
        },
        {
            "title": "早送举人入试",
            "content": "夙驾送举人，东方犹未明。自谓出太早，已有车马行。骑火高低影，街鼓参差声。可怜早朝者，相看意气生。日出尘埃飞，群动互营营。营营各何求，无非利与名。而我常晏起，虚住常安城。春深官又满，日有归山情。",
            "comment": ""
        },
        {
            "title": "首夏同诸校正游开元观，因宿玩月",
            "content": "我与二三子，策名在京师。官小无职事，闲于为客时。沉沉道观中，心赏期在兹。到门车马回，入院巾杖随。清和四月初，树木正华滋。风清新叶影，鸟恋残花枝。向夕天又晴，东南余霞披。置酒西廊下，待月杯行迟。须臾金魄生，若与吾徒期。光华一照耀，殿角相参差。终夜清景前，笑歌不知疲。长安名利地，此兴几人知。",
            "comment": " | 【注释】鸟恋：一作鸟思。殿角：一作楼殿。"
        },
        {
            "title": "感时",
            "content": "朝见日上天，暮见日入地。不觉明镜中，忽年三十四。勿言身未老，冉冉行将至。白发虽未生，朱颜已先悴。人生讵几何，在世犹如寄。虽有七十期，十人无一二。今我犹未悟，往往不适意。胡为方寸间，不贮浩然气。贫贱非不恶，道在何足避。富贵非不爱，时来当自致。所以达人心，外物不能累。唯当饮美酒，终日陶陶醉。斯言胜金玉，佩服无失坠。",
            "comment": ""
        },
        {
            "title": "答元八宗简同游曲江后明日见赠",
            "content": "长安千万人，出门各有营。唯我与夫子，信马悠悠行。行到曲江头，反照草树明。南山好颜色，病客有心情。水禽翻白羽，风荷袅翠茎。何必沧浪去，即此可濯缨。时景不重来，赏心难再并。坐愁红尘里，夕鼓咚咚声。归来经一宿，世虑稍复生。赖闻瑶华唱，再得尘襟清。",
            "comment": ""
        },
        {
            "title": "常乐里闲居偶题十六韵兼寄刘十五公舆、王十",
            "content": "帝都名利场，鸡鸣无安居。独有懒慢者，日高头未梳。工拙性不同，进退迹遂殊。幸逢太平代，天子好文儒。小才难大用，典校在秘书。三旬两入省，因得养顽疏。茅屋四五间，一马二仆夫。俸钱万六千，月给亦有余。既无衣食牵，亦少人事拘。遂使少年心，日日常晏如。勿言无知己，躁静各有徒。兰台七八人，出处与之俱。旬时阻谈笑，旦夕望轩车。谁能雠校间，解带卧吾庐。窗前有竹玩，门外有酒沽。何以待君子，数竿对一壶。",
            "comment": ""
        },
        {
            "title": "采诗官",
            "content": "采诗官，采诗听歌导人言。言者无罪闻者诫，下流上通上下泰。周灭秦兴至隋氏，十代采诗官不置。郊庙登歌赞君美，乐府艳词悦君意。若求兴谕规刺言，万句千章无一字。不是章句无规刺，渐及朝廷绝讽议。诤臣杜口为冗员，谏鼓高悬作虚器。一人负扆常端默，百辟入门两自媚。夕郎所贺皆德音，春官每奏唯祥瑞。君之堂兮千里远，君之门兮九重闭。君耳唯闻堂上言，君眼不见门前事。贪吏害民无所忌，奸臣蔽君无所畏。君不见厉王胡亥之末年，群臣有利君无利。君兮君兮愿听此，欲开壅蔽达人情，先向歌诗求讽刺。",
            "comment": ""
        },
        {
            "title": "鸦九剑",
            "content": "欧冶子死千年后，精灵暗授张鸦九。鸦九铸剑吴山中，天与日时神借功。金铁腾精火翻焰，踊跃求为镆铘剑。剑成未试十余年，有客持金买一观。谁知闭匣长思用，三尺青蛇不肯蟠。客有心，剑无口，客代剑言告鸦九。君勿矜我玉可切，君勿夸我钟可刜。不如持我决浮云，无令漫漫蔽白日。为君使无私之光及万物，蛰虫昭苏萌草出。",
            "comment": ""
        },
        {
            "title": "天可度",
            "content": "天可度，地可量，唯有人心不可防。但见丹诚赤如血，谁知伪言巧似簧。劝君掩鼻君莫掩，使君夫妇为参商。劝君掇蜂君莫掇，使君父子成豺狼。海底鱼兮天上鸟，高可射兮深可钓。唯有人心相对时，咫尺之间不能料。君不见李义府之辈笑欣欣，笑中有刀潜杀人。阴阳神变皆可测，不测人间笑是瞋。",
            "comment": " | 【注释】①度：测算。②量：丈量。《天可度》是《新乐府》五十首中的一首，旨在“恶诈人也”。这两句是说，天有多大可以测算，地有多长可以丈量，唯有人心之险恶难以预料，难以防备。这是白居易作为谏官（左拾遗）对官场状况观察后所作的艺术概括，具有深刻的社会意义。白居易在这里说“天可度，地可量”的依据，大约源于《淮南子》“天文”和“地形”两篇的下述两段文字：“天有九野，九千九百九十九隅，去地五亿万里。”“禹乃使太章步，自东极至于西极，二亿三万三千五百里七十五步；使竖亥步，自北极至于南极，二亿三万三千五百里七十五步。”这是中国古代学者和术士对天地大小远近的认识。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "隋堤柳",
            "content": "隋堤柳，岁久年深尽衰朽。风飘飘兮雨萧萧，三株两株汴河口。老枝病叶愁杀人，曾经大业年中春。大业年中炀天子，种柳成行夹流水。西自黄河东至淮，绿阴一千三百里。大业末年春暮月，柳色如烟絮如雪。南幸江都恣佚游，应将此柳系龙舟。紫髯郎将护锦缆，青娥御史直迷楼。海内财力此时竭，舟中歌笑何日休？上荒下困势不久，宗社之危如缀旒。炀天子，自言福祚长无穷，岂知皇子封酅公。龙舟未过彭城阁，义旗已入长安宫。萧墙祸生人事变，晏驾不得归秦中。土坟数尺何处葬？吴公台下多悲风。二百年来汴河路，沙草和烟朝复暮。后王何以鉴前王？请看隋堤亡国树。",
            "comment": ""
        },
        {
            "title": "官牛",
            "content": "官牛官牛驾官车，浐水岸边般载沙。一石沙，几斤重？朝载暮载将何用？载向五门官道西，绿槐阴下铺沙堤。昨来新拜右丞相，恐怕泥涂污马蹄。右丞相，马蹄踏沙虽净洁，牛领牵车欲流血。右丞相，但能济人治国调阴阳，官牛领穿亦无妨。",
            "comment": ""
        },
        {
            "title": "井底引银瓶",
            "content": "井底引银瓶，银瓶欲上丝绳绝。石上磨玉簪，玉簪欲成中央折。瓶沉簪折知奈何？似妾今朝与君别。忆昔在家为女时，人言举动有殊姿。婵娟两鬓秋蝉翼，宛转双蛾远山色。笑随戏伴后园中，此时与君未相识。妾弄青梅凭短墙，君骑白马傍垂杨。墙头马上遥相顾，一见知君即断肠。知君断肠共君语，君指南山松柏树。感君松柏化为心，暗合双鬟逐君去。到君家舍五六年，君家大人频有言。聘则为妻奔是妾，不堪主祀奉苹蘩。终知君家不可住，其奈出门无去处。岂无父母在高堂？亦有亲情满故乡。潜来更不通消息，今日悲羞归不得。为君一日恩，误妾百年身。寄言痴小人家女，慎勿将身轻许人！",
            "comment": " | 【注释】为君一日恩�の箧�百年身《井底引银瓶》是《新乐府》五十首中的一首。唐代，淫奔之风甚盛，男女关系颇乱，白居易对此深为忧虑和不满。他以“井底引银瓶”为喻，以“止淫奔”为旨，写了这首诗。告诫那些一见钟情（墙头马上遥相顾，一见知君即断肠）、暗合淫奔（感君松柏化为心，暗合双环逐君去）、有家不能归（终知君家不可住，其奈出门无去处……潜来更不通消息，今日悲羞归不得）的红颜少女，这种关系如井底引银瓶那样易碎易折。这两句是女对男说，只因得到你短暂的恩爱，误了我一生的幸福。语含无限悔恨和愤怨。--引自李济洲编著之《全唐诗佳句赏析》http://tshjj.yeah.net/〔1〕绝：断。 〔2〕婵娟：女子美好貌。秋蝉翼：女子的一种发式，见卢照邻《长安古意》注。宛转：此指眉毛细长弯曲的样子。 〔3〕弄青眉：少女的一种游戏。见李白《长干行》注。 〔4〕知君即断肠：知道对忘不了自己。断肠：形容思念极深。 〔5〕暗合双鬟：古时女子成婚后将原先双鬟发式梳在一起成单鬟发式。此言暗合即指私奔。 〔6〕大人：唐人称父母为大人。 〔7〕聘：指所谓的明媒正娶。奉蘩；频蘩，是古代家祭祀时的两种祭物。依礼制需由家里正妻持之。妾则不可。 〔8〕潜来：暗中偷偷地过来。 〔9〕百年身：终身。一辈子。 〔10〕痴小：痴情天直而不成熟。 【简析】本诗表现了一私奔女子的悲哀。它在题材上与古乐府中的弃妇诗类同，但其风格与情调与传统之作多有不同。从内容上看，本篇所表现的生活现象明显带有中唐都市生活的色彩，女子能有这样的机会与男子交往并能私奔，这在当时其他人的作品中也有所表现，这是唐人都市生活中特有的一个现象。都市的商业生活给青年男女的交往带来了一定自由，但传统的礼教观念却扼杀了他们追求幸福的权利，并制造了一些悲剧，而在这一悲剧中女子更是一个更大有受害者。诗人取材典型，对扼杀人性的礼教提出了批判。对不幸的女子表示了同情。其中对礼与情之间矛盾的表现体现了中唐士人的思想个性。其次在艺术表现上诗人也体现了中唐文人的叙事艺术的水平，诗人以女子之口叙述他们相识、私奔以及产生矛盾的整个过程，情节完整生动，极具戏剧性。诗人着重交代矛盾的原因，细致描写女子被弃后的心理， 突出故事的悲剧性与抒情性。"
        },
        {
            "title": "盐商妇",
            "content": "盐商妇，多金帛，不事田农与蚕绩。南北东西不失家，风水为乡船作宅。本是扬州小家女，嫁得西江大商客。绿鬟富去金钗多，皓腕肥来银钏窄。前呼苍头后叱婢，问尔因何得如此？婿作盐商十五年，不属州县属天子。每年盐利入官时，少入官家多入私。官家利薄私家厚，盐铁尚书远不知。何况江头鱼米贱，红脍黄橙香稻饭。饱食浓妆倚柁楼，两朵红腮花欲绽。盐商妇，有幸嫁盐商。终朝美饭食，终岁好衣裳。好衣美食有来处，亦须惭愧桑弘羊。桑弘羊，死已久，不独汉时今亦有。",
            "comment": ""
        },
        {
            "title": "秦吉了",
            "content": "秦吉了，出南中，彩毛青黑花颈红。耳聪心慧舌端巧，鸟语人言无不通。昨日长爪鸢，今朝大嘴鸟。鸢捎乳燕一窠覆，乌琢母鸡双眼枯。鸡号堕地燕惊去，然后拾卵攫其雏。岂无雕与鹗？嗉中肉饱不肯搏。亦有鸾鹤群，闲立扬高如不闻。秦吉了，人云尔是能言鸟，岂不见鸡燕之冤苦？吾闻凤凰百鸟主，尔竟不为凤凰之前致一言，安用噪噪闲言语。",
            "comment": ""
        },
        {
            "title": "陵园妾",
            "content": "陵园妾，颜色如花命如叶。命如叶薄将奈何？一奉寝宫年月多。年月多，春愁秋思知何限？青丝发落丛鬓疏，红玉肤销系裙缦。忆昔宫中被妒猜，因谗得罪配陵来。老母啼呼趁车别，中宫监送锁门回。山宫一闭无开日，未死此身不令出。松门到晓月徘徊，柏城尽日风萧瑟。松门柏城幽闭深，闻蝉听燕感光阴。眼看菊蕊重阳泪，手把梨花寒食心。把花掩泪无人见，绿芜墙绕青苔院。四季徒支妆粉钱，三朝不识君王面。遥想六宫奉至尊，宣徽雪夜浴堂春。雨露之恩不及者，犹闻不啻三千人。三千人，我尔军恩何厚薄？愿令轮转直陵园，三岁一来均苦乐。",
            "comment": ""
        },
        {
            "title": "李夫人",
            "content": "汉武帝，初丧李夫人。夫人病时不肯别，死后留得生前恩。君恩不尽念不已，甘泉殿里令写真。丹青画出竟何益？不言不笑愁杀人。又令方士合灵药，玉釜煎链金炉焚。九华帐深夜悄悄，反魂香降夫人魂。夫人之魂在何许？香烟引到焚香处。既来何苦不须臾？缥缈悠扬还灭去。去何速兮来何迟？是耶非耶两不知。翠蛾仿佛平生貌，不似昭阳寝疾时。魂之不来君心苦，魂之来兮君亦悲。背灯隔帐不得语，安用暂来还见违。伤心不独汉武帝，自古及今皆若斯。君不见穆王三日哭，重璧台前伤盛姬。又不见泰陵一掬泪，马嵬坡下念贵妃。纵令妍姿艳质化为土，此恨长在无销期。生亦惑，死亦惑，尤物惑人忘不得。人非木石皆有情，不如不遇倾城色。",
            "comment": ""
        },
        {
            "title": "时世妆",
            "content": "时世妆，时世妆，出自城中传四方。时世流行无远近，腮不施朱面无粉。乌膏注唇唇似泥，双眉画作八字低。妍媸黑白失本态，妆成尽似含悲啼。圆鬟无鬓堆髻样，斜红不晕赭面状。昔闻被发伊川中，辛有见之知有戎。元和妆梳君记取，髻堆面赭非华风。",
            "comment": " | 【注释】无鬓：一作垂鬓。"
        },
        {
            "title": "阴山道",
            "content": "阴山道，阴山道，纥逻敦肥水泉好。每至戎人送马时，道旁千里无纤草。草尽泉枯马病羸，飞龙但印骨与皮。五十匹缣易一匹，缣去马来无了日。养无所用去非宜，每岁死伤十六七。缣丝不足女工苦，疏织短截充匹数。藕丝蛛网三丈余，回鹘诉称无用处。咸安公主号可敦，远为可汗频奏论。元和二年下新敕，内出金帛酬马直。仍诏江淮马价缣，从此不令疏短织。合罗将军呼万岁，捧授金银与缣彩。谁知黠虏启贪心，明年马多来一倍。缣渐好，马渐多。阴山虏，奈尔何。",
            "comment": ""
        },
        {
            "title": "紫毫笔",
            "content": "紫毫笔，尖如锥兮利如刀。江南石上有老兔，吃竹饮泉生紫毫。宣城之人采为笔，千万毛中拣一毫。毫虽轻，功甚重。管勒工名充岁贡，君兮臣兮勿轻用。勿轻用，将何如？愿赐东西府御史，愿颁左右台起居。搦管趋入黄金阙，抽毫立在白玉除。臣有奸邪正衙奏，君有动言直笔书。起居郎，侍御史，尔知紫毫不易致。每岁宣城进笔时，紫毫之价如金贵。慎勿空将弹失仪，慎勿空将录制词。",
            "comment": ""
        },
        {
            "title": "母别子",
            "content": "母别子，子别母，白日无光哭声苦。关西骠骑大将军，去年破虏新策勋。敕赐金钱二百万，洛阳迎得如花人。新人迎来旧人弃，掌上莲花眼中刺。迎新弃旧未足悲，悲在君家留两儿。一始扶行一初坐，坐啼行哭牵人衣。以汝夫妇新燕婉，使我母子生别离。不如林中乌与鹊，母不失雏雄伴雌。应似园中桃李树，花落随风子在枝。新人新人听我语，洛阳无限红楼女。但愿将军重立功，更有新人胜于汝。",
            "comment": " | 【注释】不如林中乌与鹊①�つ覆皇С�②雄伴雌①乌与鹊：林中自由自在的鸟儿。②雏：小鸟。《母别子》是《新乐府》五十首中的一首。这两句是写将军遗弃妻子，迫使母子别离时妻子说的话：我们母子生离死别，连林中鸟儿都不如；那些鸟儿母亲不失儿女，丈夫陪伴妻子，过着恩恩爱爱、白头到老的生活。凄婉哀怨，声泪俱下，比喻真切，意境独到。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "卖炭翁",
            "content": "卖炭翁，伐薪烧炭南山中。 满面尘灰烟火色，两鬓苍苍十指黑。 卖炭得钱何所营？身上衣裳口中食。 可怜身上衣正单，心忧炭贱愿天寒。 夜来城外一尺雪，晓驾炭车辗冰辙。 牛困人饥日已高，市南门外泥中歇。 翩翩两骑来是谁？黄衣使者白衫儿。 手把文书口称敕，回车叱牛牵向北。 一车炭，千余斤，宫使驱将惜不得。 半匹红绡一丈绫，系向牛头充炭直。",
            "comment": "：(1)卖炭翁：这是作者《新乐府》的第三十二首，题下原有小序：“苦宫市也。”\r\n(2)辙：(zhé) 车轮印\r\n(3)系: (jì) 挂\r\n(4)伐薪：砍柴。\r\n(5)南山：终南山，在长安(今西安市)南面。\r\n(6)何所营：做什么用。营：用。\r\n(7)辗：同“碾”，轧的意思。\r\n(8)辙：车轮辗出的痕迹。\r\n(9)困：累。\r\n(10)市：集市。\r\n(11)翩翩：轻快得意的样子。\r\n(12)骑（jì）骑马的人。\r\n(13)黄衣使者白衫儿：黄衣使者，指皇宫内的太监。白衫儿，指太监手下的爪牙。\r\n(14)敕：(chì)皇帝的命令或诏书。\r\n(15)叱：吆喝。\r\n(16)牵向北：唐代皇帝的宫殿在长安的北边，牵向北，指把炭车赶向皇宫。\r\n(17)千余斤：不是实指，形容多。\r\n(18)惜：舍不得。\r\n(19)绡(xiāo)：生丝。\r\n(20)系：挂。\r\n(21)直：同\"值\"，价值。\r\n(22)卖炭的钱何所营：得到。宫使驱将惜不得：能够\r\n(23)苍苍：灰白色。 | ：　　一个卖炭的老翁，在终南山里一年到头地砍柴，烧炭。\r\n　　他满脸灰尘，完全是烟熏火燎的颜色；两鬓的头发已经斑白，十个指头却像乌炭一样黑。\r\n　　卖了炭得到一点钱，拿来做什么用呢？只不过是为了身上的衣裳和口中的饭食。\r\n　　可怜他身上的衣服破旧又单薄，但他却担心炭价太低，只盼望天气更加寒冷。\r\n　　昨天夜里，长安城外下了一尺多深的雪。一大清早，他就装好木炭，套上牛车，辗着冰雪，赶往京师集市。\r\n　　牛已十分疲倦，人也很饿了，日头已出来很高。便在市外南门泥泞的路歇息.\r\n　　有两人骑马扬鞭，翩翩而来，那是谁呀？是皇宫里派出来的采办，穿黄绸衣裳的是头儿，着白绸衫的是随从。\r\n　　他们走到卖炭翁前，手持文书凭证，装模做样，自称是奉旨办货。说着，就让车子掉转方向，吆喝着牛，往北边皇宫方向赶去。\r\n　　那一车木炭，足足有一千多斤重啊，就这样眼睁睁地被宫使拉走。老翁虽然捶胸顿足，万般不舍，却也无可奈何。\r\n　　结果他们只给了半匹红色生丝和一丈白绫，把它搭在牛角上边，说是用来充抵炭钱。 | ：　　封建统治阶级为了满足其腐朽豪奢的生活欲望，除了名目繁多的苛捐杂税以外，还采取其他手段巧取豪夺人民的血汗。中唐以后，朝廷里经常派人到市场上去采购物品。他们一看到中意的东西，就随便付给很低的代价，或任意掠夺而去，有时还要物主把货物送进宫内，然后倒打一耙，向物主勒索“门户钱”和“脚价钱”。韩愈在《顺宗实录》中曾具体记载过一位农民用驴子驮着木柴到城里去卖，宦官见了口称“宫市”，只给了几尺绢，就把木柴抢去了，还要夺走他养家糊口的驴子，农民在忍无可忍的情况下，殴打了为非作歹的宦官。\r\n　　白居易在长安时亲眼目睹这类弊政，心情十分愤慨。在《卖炭翁》中虽然没能表现出劳动人民的反抗精神，但他敢于大胆揭露“宫市”的罪恶，把以皇帝为总后台的统治者贪婪暴虐的面目，用独具特色的诗歌形式反映出来，确是难能可贵的。\r\n　　在这首小型叙事诗中，作者以白描的手法，成功地塑造了卖炭老翁的感人形象。“满面尘灰烟火色，两鬓苍苍十指黑。”这十四个字的肖像描写，不仅准确地表现了卖炭翁的职业和年龄特征，而且使人想到他的辛酸劳作和痛苦生活。长期受烟火熏烤使皮肤变色，终日扒摸木炭把十指沾黑，而“两鬓苍苍”又表现出卖炭翁的凄楚和衰老。这样拚死拚活的苦干，只不过为了“身上衣裳口中食”，挣点钱勉强度日。“可怜身上衣正单”，“夜来城外一尺雪”。作者又以对照的写法来表现卖炭翁的困苦生活。“心忧炭贱愿天寒”，是更深入一层的心理刻划。一般人在衣单不能御寒时，总想天气暖和，可是卖炭翁却在“衣正单”时“愿天寒”，一怕天气暖，炭卖不掉，衣食无所出，二想天气寒冷，卖个好价钱。这两句诗深刻地表现了他对“卖炭得钱”的殷切期望，反映了他十分悲惨的生活境遇。同时，这样写使下文“一车炭重千余斤，宫使驱将惜不得”，显得更加有力量，更能激起读者对狐假虎威的“黄衣使者白衫儿”的痛恨。\r\n　　一般叙事诗往往失之语言的臃肿和拖沓。这首诗语言简练而又准确。“系向牛头充炭直”中的“系”和“充”两个字意味特别深长，卖炭翁拒绝收受“纱”和“绫”，蛮不讲理的宫使硬把它“系向牛头”，“纱”和“绫”本不是“炭直”，巧取豪夺的坏蛋却把这在宫中无用的烂绸之类拿来充数抵价。揭露宫使暴行的另外两句诗中，诗人连用了五个动词，“手把文书”的“把”’、“口称敕”的“称”、“回车”的“回”、“叱牛”的“叱”、“牵向北”的“牵”。宫使一个接一个的动作，使卖炭翁没有回话的余地，从这五个急迫连续的动作中，宫使凶残掠夺的面目暴露无遗，同时，在对比之下，卖炭老人的悲苦形象也更加突出了。\r\n　　这首诗，在艺术上较多地体现了自居易《新乐府》的创作特点：形象鲜明，主题突出，语言通俗而生动，叙事简洁而完整。但也有它别具一格的地方：没有象另一组讽谕诗《秦中吟》那样，用“卒章显其志”的手法直接表明自己的爱憎感情，而是以事实和形象本身来显示作者的倾向性，留给作者丰富的想象余地，让读者自己去作结论。 | 【注释】可怜身上衣正单�ば挠翘考�愿天寒《卖炭翁》是《新乐府诗》组诗五十首中的第三十二首，诗题下注：“苦宫市也”。“宫市”为中唐时皇室于市中公开掠夺民间财物之一种弊政。唐德宗贞元末年时愈益变本加厉，以宦官（宫使）专司其事，遣“白望”（宫中派出的采办员）数百人于长安东、西两市监望，视所需物，即口称“宫市”，往往不付钱或以微值勒索而去。《卖炭翁》一诗通过卖炭翁之遭遇，用形象化之手法，反映百姓被欺压之痛苦，揭露封建统治者爪牙之罪恶。这两句是说，可怜的卖炭翁身上衣服单薄，无以御寒，但仍然祝愿天气更冷一些；这样，他辛苦烧的炭就能多卖、卖到好价钱了。描绘人物复杂矛盾心理细腻真切，形象逼真，直书其事，其意自见，感染力极其强烈，一笔有扛鼎之力。--引自李济洲编著之《全唐诗佳句赏析》http://tshjj.yeah.net/《卖炭翁》是白居易《新乐府》组诗中的第三十二首，自注云：“苦宫市也。”“宫市”的“宫”指皇宫，“市”是买的意思。皇宫所需的物品，本来由官吏采买。中唐时期，宦官专权，横行无忌，连这种采购权也抓了过去，常有数十百人分布在长安东西两市及热闹街坊，以低价强购货物，甚至不给分文，还勒索“进奉”的“门户钱”及“脚价钱”。名为“宫市”，实际是一种公开的掠夺（其详情见韩愈《顺宗实录》卷二、《旧唐书》卷一四○《张建封传》及《通鉴》卷二三五），其受害者当然不止一个卖炭翁。诗人以个别表现一般，通过卖炭翁的遭遇，深刻地揭露了“宫市”的本质，对统治者掠夺人民的罪行给予有力的鞭挞。　　开头四句，写卖炭翁的炭来之不易。“伐薪、烧炭”，概括了复杂的工序和漫长的劳动过程。“满面尘灰烟火色，两鬓苍苍十指黑”，活画出卖炭翁的肖像，而劳动之艰辛，也得到了形象的表现。“南山中”点出劳动场所，这“南山”就是王维所写的“欲投人处宿，隔水问樵夫”的终南山，豺狼出没，荒无人烟。在这样的环境里披星戴月，凌霜冒雪，一斧一斧地“伐薪”，一窑一窑地“烧炭”，好容易烧出“千余斤”，每一斤都渗透着心血，也凝聚着希望。　　写出卖炭翁的炭是自己艰苦劳动的成果，这就把他和贩卖木炭的商人区别了开来。但是，假如这位卖炭翁还有田地，凭自种自收就不至于挨饿受冻，只利用农闲时间烧炭卖炭，用以补贴家用的话，那么他的一车炭被掠夺，就还有别的活路。然而情况并非如此。诗人的高明之处在于没有自己出面向读者介绍卖炭翁的家庭经济状况，而是设为问答：“卖炭得钱何所营？身上衣裳口中食。”这一问一答，不仅化板为活，使文势跌宕，摇曳生姿，而且扩展了反映民间疾苦的深度与广度，使我们清楚地看到：这位劳动者已被剥削得贫无立锥，别无衣食来源；“身上衣裳口中食”，全指望他千辛万苦烧成的千余斤木炭能卖个好价钱。这就为后面写宫使掠夺木炭的罪行做好了有力的铺垫。　　“可怜身上衣正单，心忧炭贱愿天寒。”这是脍炙人口的名句。“身上衣正单”，自然希望天暖。然而这位卖炭翁是把解决衣食问题的全部希望寄托在“卖炭得钱”上的，所以他“心忧炭贱愿天寒”，在冻得发抖的时候，一心盼望天气更冷。诗人如此深刻地理解卖炭翁的艰难处境和复杂的内心活动，只用十多个字就如此真切地表现了出来，又用“可怜”两字倾注了无限同情，怎能不催人泪下！　　这两句诗，从章法上看，是从前半篇向后半篇过渡的桥梁。“心忧炭贱愿天寒”，实际上是期待朔风凛冽，大雪纷飞。“夜来城外一尺雪”，这场大雪总算盼到了！也就不再“心忧炭贱”了！“天子脚下”的达官贵人、富商巨贾们为了取暖，难道还会在微不足道的炭价上斤斤计较吗？当卖炭翁“晓驾炭车辗冰辙”的时候，占据着他的全部心灵的，不是埋怨冰雪的道路多么难走，而是盘算着那“一车炭”能卖多少钱，换来多少衣和食。要是在小说家笔下，是可以用很多笔墨写卖炭翁一路上的心理活动的，而诗人却一句也没有写，这因为他在前面已经给读者开拓了驰骋想象的广阔天地。　　卖炭翁好容易烧出一车炭、盼到一场雪，一路上满怀希望地盘算着卖炭得钱换衣食。然而结果呢？他却遇上了“手把文书口称敕”的“宫使”。在皇宫的使者面前，在皇帝的文书和敕令面前，跟着那“叱牛”声，卖炭翁在从“伐薪”、“烧炭”、“愿天寒”、“驾炭车”、“辗冰辙”，直到“泥中歇”的漫长过程中所盘算的一切、所希望的一切，全都化为泡影！　　从“南山中”到长安城，路那么遥远，又那么难行，当卖炭翁“市南门外泥中歇”的时候，已经是“牛困人饥”；如今又“回车叱牛牵向北”，把炭送进皇宫，当然牛更困、人更饥了。那么，当卖炭翁饿着肚子、�绾茸爬�牛走回终南山的时候，又想些什么呢？他往后的日子，又怎样过法呢？这一切，诗人都没有写，然而读者却不能不想。当想到这一切的时候，就不能不同情卖炭翁的遭遇，不能不憎恨统治者的罪恶，而诗人“苦宫市”的创作意图，也就收到了预期的效果。　　这首诗具有深刻的思想性，艺术上也很有特色。诗人以“卖炭得钱何所营，身上衣裳口中食”两句展现了几乎濒于生活绝境的老翁所能有的唯一希望，──又是多么可怜的希望！这是全诗的诗眼。其他一切描写，都集中于这个诗眼。在表现手法上，则灵活地运用了陪衬和反衬。以“两鬓苍苍”突出年迈，以“满面尘灰烟火色”突出“伐薪、烧炭”的艰辛，再以荒凉险恶的南山作陪衬，老翁的命运就更激起了人们的同情。而这一切，正反衬出老翁希望之火的炽烈：卖炭得钱，买衣买食。老翁“衣正单”，再以夜来的“一尺雪”和路上的“冰辙”作陪衬，使人更感到老翁的“可怜”。而这一切，正反衬了老翁希望之火的炽烈：天寒炭贵，可以多换些衣和食。接下去，“牛困人饥”和“翩翩两骑”，反衬出劳动者与统治者境遇的悬殊；“一车炭，千余斤”和“半匹红纱一丈绫”，反衬出“宫市”掠夺的残酷。而就全诗来说，前面表现希望之火的炽烈，正是为了反衬后面希望化为泡影的可悲可痛。　　这篇诗没有象《新乐府》中的有些篇那样“卒章显其志”，而是在矛盾冲突的高潮中戛然而止，因而更含蓄，更有力，更引人深思，扣人心弦。这首诗千百年来万口传诵，并不是偶然的。　　（霍松林）"
        },
        {
            "title": "缭绫",
            "content": "缭绫缭绫何所似？不似罗绡与纨绮。应似天台山上月明前，四十五尺瀑布泉。中有文章又奇绝，地铺白烟花簇雪。织者何人衣者谁？越溪寒女汉宫姬。去年中使宣口敕，天上取样人间织。织为云外秋雁行，染作江南春水色。广裁衫袖长制裙，金斗熨波刀剪纹。异彩奇文相隐映，转侧看花花不定。昭阳舞人恩正深，春衣一对直千金。汗沾粉污不再著，曳土踏泥无惜心。缭绫织成费功绩，莫比寻常缯与帛。丝细缲多女手疼，扎扎千声不盈尺。昭阳殿里歌舞人，若见织时应也惜。",
            "comment": "：①缭绫，绫名。一种精致的丝织品。质地细致，文彩华丽，产于越地，唐代作为贡品。 | ：　　这首诗，是白居易《新乐府》五十篇中的第三十一篇。主题是“念女工之劳”。作者从缭绫的生产过程、工艺特点以及生产者与消费者的社会关系中提炼出这一主题，在艺术表现上很有独创性。\r\n　　缭绫是一种精美的丝织品，用它做成“昭阳舞人”的“舞衣”，价值“千金”。本篇的描写，都着眼于这种丝织品的出奇的精美，而写出了它的出奇的精美，则出奇的费工也就不言而喻了。\r\n　　“缭绫缭绫何所似？”──诗人以突如其来的一问开头，让读者迫切地期待下文的回答。回答用了“比”的手法，又不是简单的“比”，而是先说“不似……”，后说“应似……”，文意层层逼进，文势跌宕生姿。罗、绡、纨、绮，这四种丝织品都相当精美；而“不似罗绡与纨绮”一句，却将这一切全部抹倒，表明缭绫之精美，非其他丝织品所能比拟。那么，什么才配与它相比呢？诗人找到了一种天然的东西：“瀑布”。用“瀑布”与丝织品相比，唐人诗中并不罕见，徐凝写庐山瀑布的“今古长如白练飞，一条界破青山色”，就是一例。但白居易在这里说“应似天台山上明月前，四十五尺瀑布泉”，仍显得新颖贴切。新颖之处在于照“瀑布”以“明月”；贴切之处在于既以“四十五尺”兼写瀑布的下垂与一匹缭绫的长度，又以“天台山”点明缭绫的产地，与下文的“越溪”相照应。缭绫是越地的名产，天台是越地的名山，而“瀑布悬流，千丈飞泻”（《太平寰宇记。天台县》），又是天台山的奇景。诗人把越地的名产与越地的名山奇景联系起来，说一匹四十五尺的缭绫高悬，就象天台山上的瀑布在明月下飞泻，不仅写出了形状、色彩，而且表现出闪闪寒光，耀人眼目。缭绫如此，已经是巧夺天工了；但还不止如此。瀑布是没有“文章”（图案花纹）的，而缭绫呢，却“中有文章又奇绝”，这又非瀑布所能比拟。写那“文章”的“奇绝”，又连用两“比”：“地铺白烟花簇雪”。“地”是底子，“花”是花纹。在不太高明的诗人笔下，只能写出缭绫白底白花罢了，而白居易一用“铺烟”、“簇雪”作比，就不仅写出了底、花俱白，而且连它们那轻柔的质感、半透明的光感和闪烁不定、令人望而生寒的色调都表现得活灵活现。\r\n　　诗人用六句诗、一系列比喻写出了缭绫的精美奇绝，就立刻掉转笔锋，先问后答，点明缭绫的生产者与消费者，又从这两方面进一步描写缭绫的精美奇绝，突出双方悬殊的差距，新意层出，波澜叠起，如入山阴道上，令人目不暇给。　“织者何人衣者谁”？连发两问，“越溪寒女汉宫姬”，连作两答。生产者与消费者以及她们之间的对立，均已历历在目。“越溪女”既然那么“寒”，为什么不给自己织布御“寒”呢？就因为要给“汉宫姬”织造缭绫，不暇自顾。“中使宣口敕”，说明皇帝的命令不可抗拒，“天上取样”，说明技术要求非常高，因而也就非常费工。“织为云外秋雁行”，是对上文“花簇雪”的补充描写。“染作江南春水色”，则是说织好了还得染，而“染”的难度也非常大，因而也相当费工。织好染就，“异彩奇文相隐映，转则看花花不定”，其工艺水平竟达到如此惊人的程度，那么，它耗费了“寒女”多少劳力和心血，也就不难想见了。\r\n　　精美的缭绫要织女付出多么高昂的代价：“丝细缲多女手疼，扎扎千声不盈尺。”然而，“昭阳舞女”却把缭绫制成的价值千金的舞衣看得一文不值：“汗沾粉污不再着，曳土踏泥无惜心。”这种对比，揭露了一个事实：皇帝派中使，传口敕，发图样，逼使“越溪寒女”织造精美绝伦的缭绫，就是为了给他宠爱的“昭阳舞人”做舞衣！就这样，诗人以缭绫为题材，深刻地反映了封建社会被剥削者与剥削者之间类锐的矛盾，讽刺的笔锋，直触及君临天下、神圣不可侵犯的皇帝。其精湛的艺术技巧和深刻的思想意义，都值得重视。\r\n　　这首诗也从侧面生动地反映了唐代丝织品所达到的惊人水平。“异采奇文相隐映，转侧看花花不定”，是说从不同的角度去看缭绫，就呈现出不同的异彩奇文。这并非夸张。《资治通鉴》“唐中宗景龙二年”记载：安乐公主“有织成裙，值钱一亿。花绘鸟兽，皆如粟粒。正视、旁视，日中、影中，各为一色”，就可与此相参证。 | 【注释】①天上：喻皇宫。②取样：规定的图案和花样。③人间织：由民间的越溪寒女来织。《缭绫》是《新乐府》五十首中的一首。这句是说，皇宫的使者宣布皇帝的口谕，缭绫的图案和花样，要符合皇宫的规定，由技艺高超的越溪女来织造。天上乃皇宫，人间乃寒女，天上人间，一乐一苦，一暖一寒，越溪女之苦寒，昭阳殿里的人儿怎能知晓，岂能怜悯？天上、人间之对比何其强烈！讽刺之情立见，艺术概括极强。--引自李济洲编著之《全唐诗佳句赏析》http://tshjj.yeah.net/这首诗，是白居易《新乐府》五十篇中的第三十一篇。主题是“念女工之劳”。作者从缭绫的生产过程、工艺特点以及生产者与消费者的社会关系中提炼出这一主题，在艺术表现上很有独创性。　　缭绫是一种精美的丝织品，用它做成“昭阳舞人”的“舞衣”，价值“千金”。本篇的描写，都着眼于这种丝织品的出奇的精美，而写出了它的出奇的精美，则出奇的费工也就不言而喻了。　　“缭绫缭绫何所似？”──诗人以突如其来的一问开头，让读者迫切地期待下文的回答。回答用了“比”的手法，又不是简单的“比”，而是先说“不似……”，后说“应似……”，文意层层逼进，文势跌宕生姿。罗、绡、纨、绮，这四种丝织品都相当精美；而“不似罗绡与纨绮”一句，却将这一切全部抹倒，表明缭绫之精美，非其他丝织品所能比拟。那么，什么才配与它相比呢？诗人找到了一种天然的东西：“瀑布”。用“瀑布”与丝织品相比，唐人诗中并不罕见，徐凝写庐山瀑布的“今古长如白练飞，一条界破青山色”，就是一例。但白居易在这里说“应似天台山上明月前，四十五尺瀑布泉”，仍显得新颖贴切。新颖之处在于照“瀑布”以“明月”；贴切之处在于既以“四十五尺”兼写瀑布的下垂与一匹缭绫的长度，又以“天台山”点明缭绫的产地，与下文的“越溪”相照应。缭绫是越地的名产，天台是越地的名山，而“瀑布悬流，千丈飞泻”（《太平寰宇记·天台县》），又是天台山的奇景。诗人把越地的名产与越地的名山奇景联系起来，说一匹四十五尺的缭绫高悬，就象天台山上的瀑布在明月下飞泻，不仅写出了形状、色彩，而且表现出闪闪寒光，耀人眼目。缭绫如此，已经是巧夺天工了；但还不止如此。瀑布是没有“文章”（图案花纹）的，而缭绫呢，却“中有文章又奇绝”，这又非瀑布所能比拟。写那“文章”的“奇绝”，又连用两“比”：“地铺白烟花簇雪”。“地”是底子，“花”是花纹。在不太高明的诗人笔下，只能写出缭绫白底白花罢了，而白居易一用“铺烟”、“簇雪”作比，就不仅写出了底、花俱白，而且连它们那轻柔的质感、半透明的光感和闪烁不定、令人望而生寒的色调都表现得活灵活现。　　诗人用六句诗、一系列比喻写出了缭绫的精美奇绝，就立刻掉转笔锋，先问后答，点明缭绫的生产者与消费者，又从这两方面进一步描写缭绫的精美奇绝，突出双方悬殊的差距，新意层出，波澜叠起，如入山阴道上，令人目不暇给。　　“织者何人衣者谁”？连发两问，“越溪寒女汉宫姬”，连作两答。生产者与消费者以及她们之间的对立，均已历历在目。“越溪女”既然那么“寒”，为什么不给自己织布御“寒”呢？就因为要给“汉宫姬”织造缭绫，不暇自顾。“中使宣口敕”，说明皇帝的命令不可抗拒，“天上取样”，说明技术要求非常高，因而也就非常费工。“织为云外秋雁行”，是对上文“花簇雪”的补充描写。“染作江南春水色”，则是说织好了还得染，而“染”的难度也非常大，因而也相当费工。织好染就，“异彩奇文相隐映，转则看花花不定”，其工艺水平竟达到如此惊人的程度，那么，它耗费了“寒女”多少劳力和心血，也就不难想见了。　　精美的缭绫要织女付出多么高昂的代价：“丝细缲多女手疼，扎扎千声不盈尺。”然而，“昭阳舞女”却把缭绫制成的价值千金的舞衣看得一文不值：“汗沾粉污不再着，曳土踏泥无惜心。”这种对比，揭露了一个事实：皇帝派中使，传口敕，发图样，逼使“越溪寒女”织造精美绝伦的缭绫，就是为了给他宠爱的“昭阳舞人”做舞衣！就这样，诗人以缭绫为题材，深刻地反映了封建社会被剥削者与剥削者之间类锐的矛盾，讽刺的笔锋，直触及君临天下、神圣不可侵犯的皇帝。其精湛的艺术技巧和深刻的思想意义，都值得重视。　　这首诗也从侧面生动地反映了唐代丝织品所达到的惊人水平。“异采奇文相隐映，转侧看花花不定”，是说从不同的角度去看缭绫，就呈现出不同的异彩奇文。这并非夸张。《资治通鉴》“唐中宗景龙二年”记载：安乐公主“有织成裙，值钱一亿。花绘鸟兽，皆如粟粒。正视、旁视，日中、影中，各为一色”，就可与此相参证。　　（霍松林）"
        },
        {
            "title": "杜陵叟",
            "content": "杜陵叟，杜陵居，岁种薄田一顷余。三月无雨旱风起，麦苗不秀多黄死。九月降霜秋早寒，禾穗未熟皆青干。长吏明知不申破，急敛暴征求考课。典桑卖地纳官租，明年衣食将何如？剥我身上帛，夺我口中粟。虐人害物即豺狼，何必钩爪锯牙食人肉！不知何人奏皇帝，帝心恻隐知人弊。白麻纸上书德音，京畿尽放今年税。昨日里胥方到门，手持敕牒榜乡村。十家租税九家毕，虚受吾君蠲免恩。",
            "comment": "：　　杜陵老头居住在杜陵，每年种了贫瘠的田地一顷多。三月份没有雨刮着旱风，麦苗不开花不多枯黄死。九月份降霜秋天寒冷早，禾穗没熟都已经干枯。官吏明明知道但不报告真相，急迫收租、凶暴征税以求通过考核得奖赏。\r\n　　典当桑园、出卖田地来缴纳官府规定的租税，明年的衣食将怎么办？剥去我们身上的衣服，夺掉我们口中的粮食。虐害人伤害物的就是豺狼，何必爪牙象钩、牙齿象锯一样地吃人肉！\r\n　　不知什么人报告了皇帝，皇帝心中怜悯、了解人们的困苦。白麻纸上书写着施恩布德的诏令，京城附近全部免除今年的租税。昨天里长才到门口来，手里拿着公文张贴在乡村中。十家缴纳的租税九家已送完，白白地受了我们君王免除租税的恩惠。 | ：　　唐宪宗元和三年（808）冬天到第二年春天，江南广大地区和长安周围，遭受严重旱灾。这时白居易新任左拾遗，上疏陈述民间疾苦，请求“减免租税”，“以实惠及人”。唐宪宗总算批准了白居易的奏请，还下了罪己诏；但实际上不过是搞了个笼络人心的骗局。为此，白居易写了《轻肥》和这首《杜陵叟》。\r\n　　这首诗在禾穗青乾，麦苗黄死，赤地千里的背景上展现出两个颇有戏剧性的场面：一个是，贪官污吏如狼似虎，逼迫灾民们“典桑卖地纳官租”；接着的一个是，在“十家租税九家毕”之后，里胥才慢腾腾地来到乡村，宣布“免税”的“德音”，让灾民们感谢皇帝的恩德。\r\n　　诗人说他的这首诗是“伤农夫之困”的。“杜陵叟”这个典型所概括的，当然不仅是杜陵一地的“农夫之困”，而是所有农民的共同遭遇。由于诗人对“农夫之困”感同身受，所以当写到“典桑卖地纳官租，明年衣食将何如”的时候，无法控制自己的激情，改第三人称为第一人称，用“杜陵叟”的口气，痛斥了那些为了自己升官发财而不顾农民死活的“长吏”：“剥我身上帛，夺我口中粟。虐人害物即豺狼，何必钩爪锯牙食人肉？”作为唐王朝的官员，敢于如此激烈地为人民鸣不平，不能不使我们佩服他的勇气。而他塑造的这个“我”的形象，以高度概括地反映了千百万农民的悲惨处境和反抗精神而闪耀着永不熄灭的艺术火花，至今仍有不可低估的认识意义和审美价值。\r\n　　正面写“长吏”只用了两句诗，但由于先用灾情的严重作铺垫，后用“我”的控诉作补充，中间又揭露了封建社会最本质的东西，所以着墨不多而形象凸现，且有高度的典型性。“明知”农民遭灾，却硬是“不申破”，甚至美化现实以博取皇帝的欢心，这个长吏不是很有典型性吗？“明知”夏秋两熟，颗粒未收，农民已在死亡线上挣扎，却硬是“急敛暴征求考课”，这不是入木三分地揭露了最本质的东西吗？\r\n　　从表面上看，诗人鞭挞了长吏和里胥，却歌颂了皇帝。然而细绎全诗，就会有不同的看法。对于长吏的揭露，集中到“求考课”；对于里胥的刻画，着重于“方到门”：显然是有言外之意的。考课者，考核官吏的政绩也。既然长吏们“急敛暴征”是为了追求在考课中名列前茅，得以升官，那么，考课的目的是什么，也就不言而喻了。“里胥”有多大的权力，竟敢等到“十家租税九家毕”之后“方到门”来宣布“免税”的“德音”，难道会没有人支持吗？事情很清楚：“帝心恻隐”是假，用考课的办法鼓励各级官吏搜刮更多的民脂民膏是真，这就是问题的实质所在。诗人能怀着“伤农夫之困”的深厚感情，通过笔下的艺术形象予以揭露，是难能可贵的。事实上，当灾荒严重的时候，由皇帝下诏免除租税，由地方官加紧勒索，完成、甚至超额完成“任务”，乃是历代统治者惯演的双簧戏。苏轼在《应诏言四事状》里指出“四方皆有‘黄纸放而白纸催’之语”（在唐代，皇帝的诏书分两类：重要的用白麻纸写，叫“白麻”；一般的用黄麻纸写，叫“黄麻”。在宋代，皇帝的诏书用黄纸写，地方官的公文用白纸写），就足以证明这一点。此后，范成大在《后催租行》里所写的“黄纸放尽白纸催，卖衣得钱都纳却”，朱继芳在《农桑》里所写的“淡黄竹纸说蠲逋，白纸仍科不嫁租”，就都是这种双簧戏。而白居易，则是最早、最有力地揭穿了这种双簧戏的现实主义诗人。\r\n　　（霍松林） | 【注释】唐宪宗元和三年（808）冬天到第二年春天，江南广大地区和长安周围，遭受严重旱灾。这时白居易新任左拾遗，上疏陈述民间疾苦，请求“减免租税”，“以实惠及人”。唐宪宗总算批准了白居易的奏请，还下了罪己诏；但实际上不过是搞了个笼络人心的骗局。为此，白居易写了《轻肥》和这首《杜陵叟》。　　这首诗在禾穗青乾，麦苗黄死，赤地千里的背景上展现出两个颇有戏剧性的场面：一个是，贪官污吏如狼似虎，逼迫灾民们“典桑卖地纳官租”；接着的一个是，在“十家租税九家毕”之后，里胥才慢腾腾地来到乡村，宣布“免税”的“德音”，让灾民们感谢皇帝的恩德。　　诗人说他的这首诗是“伤农夫之困”的。“杜陵叟”这个典型所概括的，当然不仅是杜陵一地的“农夫之困”，而是所有农民的共同遭遇。由于诗人对“农夫之困”感同身受，所以当写到“典桑卖地纳官租，明年衣食将何如”的时候，无法控制自己的激情，改第三人称为第一人称，用“杜陵叟”的口气，痛斥了那些为了自己升官发财而不顾农民死活的“长吏”：“剥我身上帛，夺我口中粟。虐人害物即豺狼，何必钩爪锯牙食人肉？”作为唐王朝的官员，敢于如此激烈地为人民鸣不平，不能不使我们佩服他的勇气。而他塑造的这个“我”的形象，以高度概括地反映了千百万农民的悲惨处境和反抗精神而闪耀着永不熄灭的艺术火花，至今仍有不可低估的认识意义和审美价值。　　正面写“长吏”只用了两句诗，但由于先用灾情的严重作铺垫，后用“我”的控诉作补充，中间又揭露了封建社会最本质的东西，所以着墨不多而形象凸现，且有高度的典型性。“明知”农民遭灾，却硬是“不申破”，甚至美化现实以博取皇帝的欢心，这个长吏不是很有典型性吗？“明知”夏秋两熟，颗粒未收，农民已在死亡线上挣扎，却硬是“急敛暴征求考课”，这不是入木三分地揭露了最本质的东西吗？　　从表面上看，诗人鞭挞了长吏和里胥，却歌颂了皇帝。然而细绎全诗，就会有不同的看法。对于长吏的揭露，集中到“求考课”；对于里胥的刻画，着重于“方到门”：显然是有言外之意的。考课者，考核官吏的政绩也。既然长吏们“急敛暴征”是为了追求在考课中名列前茅，得以升官，那么，考课的目的是什么，也就不言而喻了。“里胥”有多大的权力，竟敢等到“十家租税九家毕”之后“方到门”来宣布“免税”的“德音”，难道会没有人支持吗？事情很清楚：“帝心恻隐”是假，用考课的办法鼓励各级官吏搜刮更多的民脂民膏是真，这就是问题的实质所在。诗人能怀着“伤农夫之困”的深厚感情，通过笔下的艺术形象予以揭露，是难能可贵的。　　事实上，当灾荒严重的时候，由皇帝下诏免除租税，由地方官加紧勒索，完成、甚至超额完成“任务”，乃是历代统治者惯演的双簧戏。苏轼在《应诏言四事状》里指出“四方皆有‘黄纸放而白纸催’之语”（在唐代，皇帝的诏书分两类：重要的用白麻纸写，叫“白麻”；一般的用黄麻纸写，叫“黄麻”。在宋代，皇帝的诏书用黄纸写，地方官的公文用白纸写），就足以证明这一点。此后，范成大在《后催租行》里所写的“黄纸放尽白纸催，卖衣得钱都纳却”，朱继芳在《农桑》里所写的“淡黄竹纸说蠲逋，白纸仍科不嫁租”，就都是这种双簧戏。而白居易，则是最早、最有力地揭穿了这种双簧戏的现实主义诗人。　　（霍松林）"
        },
        {
            "title": "红线毯",
            "content": "红线毯，择茧缫丝清水煮，拣丝练线红蓝染。染为红线红于蓝，织作披香殿上毯。披香殿广十丈余，红线织成可殿铺。彩丝茸茸香拂拂，线软花虚不胜物。美人踏上歌舞来，罗袜绣鞋随步没。太原毯涩毳缕硬，蜀都褥薄锦花冷。不如此毯温且柔，年年十月来宣州。宣城太守加样织，自谓为臣能竭力。百夫同担进宫中，线厚丝多卷不得。宣城太守知不知？一丈毯，千两丝！地不知寒人要暖，少夺人衣作地衣。",
            "comment": ""
        },
        {
            "title": "牡丹芳",
            "content": "牡丹芳，牡丹芳，黄金蕊绽红玉房。千片赤英霞烂烂，百枝绛点灯煌煌。照地初开锦绣段，当风不结兰麝囊。仙人琪树白无色，王母桃花小不香。宿露轻盈泛紫艳，朝阳照耀生红光。红紫二色间深浅，向背万态随低昂。映叶多情隐羞面，卧丛无力含醉妆。低娇笑容疑掩口，凝思怨人如断肠。浓姿贵彩信奇绝，杂卉乱花无比方。石竹金钱何细碎，芙蓉芍药苦寻常。遂使王公与卿士，游花冠盖日相望。庳车软舆贵公主，香衫细马豪家郎。卫公宅静闭东院，西明寺深开北廊。戏蝶双舞看人久，残莺一声春日长。共愁日照芳难驻，仍张帷幕垂阴凉。花开花落二十日，一城之人皆若狂。三代以还文胜质，人心重华不重实。重华直至牡丹芳，其来有渐非今日。元和天子忧农桑，恤下动天天降祥。去岁嘉禾生九穗，田中寂寞无人至。今年瑞麦分两岐，君心独喜无人知。无人知，可叹息。我愿暂求造化力，减却牡丹妖艳色。少回卿士爱花心，同似吾君忧稼穑。",
            "comment": ""
        },
        {
            "title": "黑潭龙",
            "content": "黑潭水深黑如墨，传有神龙人不识。潭上驾屋官立祠，龙不能神人神之。丰凶水旱与疾疫，乡里皆言龙所为。家家养豚漉清酒，朝祈暮赛依巫口。神之来兮风飘飘，纸钱动兮锦伞摇。神之去兮风亦静，香火灭兮杯盆冷。肉堆潭岸石，酒泼庙前草。不知龙神享几多，林鼠山狐长醉饱。狐何幸？豚何辜？年年杀豚将喂狐。狐假龙神食豚尽，九重泉底龙知无？",
            "comment": ""
        },
        {
            "title": "见萧侍御忆旧山草堂诗，因以继和",
            "content": "琢玉以为架，缀珠以为笼。玉架绊野鹤，珠笼锁冥鸿。鸿思云外天，鹤忆松上风。珠玉信为美，鸟不恋其中。台中萧侍御，心与鸿鹤同。晚起慵冠豸，闲行厌避骢。昨见忆山诗，诗思浩无穷。归梦杳何处，旧居茫水东。秋闲杉桂林，春老芝术丛。自云别山后，离抱常忡忡。衣绣非不荣，持宪非不雄。所乐不在此，怅望草堂空。",
            "comment": ""
        },
        {
            "title": "涧底松",
            "content": "有松百尺大十围，生在涧底寒且卑。涧深山险人路绝，老死不逢工度之。天子明堂欠梁木，此求彼有两不知。谁喻苍苍造物意，但与之材不与地。金张世禄原宪贫，牛衣寒贱貂蝉贵。貂蝉与牛衣，高下虽有殊。高者未必贤，下者未必愚。君不见沉沉海底生珊瑚。历历天上种白榆。",
            "comment": " | 【注释】原宪贫：一作黄宪贤。"
        },
        {
            "title": "八骏图",
            "content": "穆王八骏天马驹，后人爱之写为图。背如龙兮颈如象，骨竦筋高脂肉壮。日行万里速如飞，穆王独乘何所之？四荒八极踏欲遍，三十二蹄无歇时。属车轴折趁不及，黄屋草生弃若遗。瑶池西赴王母宴，七庙经年不亲荐。璧台南与盛姬游，明堂不复朝诸侯。《白云》《黄竹》歌声动，一人荒乐万人愁。周从后稷至文武，积德累功世勤苦。岂知才及四代孙，心轻王业如灰土。由来尤物不在大，能荡君心则为害。文帝却之不肯乘，千里马去汉道兴。穆王得之不为戒，八骏驹来周室坏。至今此物世称珍，不知房星之精下为怪。八骏图，君莫爱。",
            "comment": ""
        },
        {
            "title": "西凉伎",
            "content": "西凉伎，假面胡人假狮子。刻木为头丝作尾，金镀眼睛银贴齿。奋迅毛衣摆双耳，如从流沙来万里。紫髯深目两胡儿，鼓舞跳粱前致辞。应似凉州未陷日，安西都护进来时。须臾云得新消息，安西路绝归不得。泣向狮子涕双垂，凉州陷没知不知？狮子回头向西望，哀吼一声观者悲。贞元边将爱此曲，醉坐笑看看不足。享宾犒士宴三军，狮子胡儿长在目。有一征夫年七十，见弄凉州低面泣。泣罢敛手白将军，主忧臣辱昔所闻。自从天宝兵戈起，犬戎日夜吞西鄙。凉州陷来四十年，河陇侵将七千里。平时安西万里疆，今日边防在凤翔。               缘边空屯十万卒，饱食温衣闲过日。遗民肠断在凉州，将卒相看无意收。天子每思长痛惜，将军欲说合惭羞。奈何仍看西凉伎，取笑资欢无所愧！纵无智力未能收，忍取西凉弄为戏？",
            "comment": ""
        },
        {
            "title": "两朱阁",
            "content": "两朱阁，南北相对起。借问何人家？贞元双帝子。帝子吹箫双得仙，五云飘摇飞上天。第宅亭台不将去，化为佛寺在人间。妆阁妓楼何寂静，柳似舞腰池似镜。花落黄昏悄悄时，不闻歌吹闻钟罄。寺门敕榜金字书，尼院佛庭宽有余。青苔明月多闲地，比屋疲人无处居。忆昨平阳宅初置，吞并平人几家地？仙去双双作梵宫。渐恐人间尽为寺。",
            "comment": " | 【注释】飞上天：一作迎上天。"
        },
        {
            "title": "青石",
            "content": "青石出自蓝田山，兼车运载来长安。工人磨琢欲何用？石不能言我代言。不愿作人家墓前神道碣，坟土未干名已灭。不愿作官家道旁德政碑，不镌实录镌虚辞。愿为颜氏段氏碑，雕镂太尉与太师。刻此两片坚贞质，状彼二人忠烈姿。义心若石屹不转，死节名流确不移。如观奋击朱泚日，似见叱呵希烈时。各于其上题名谥，一置高山一沉水。陵谷虽迁碑独存，骨化为尘名不死。长使不忠不烈臣，观碑改节慕为人。慕为人，劝事君。",
            "comment": " | 【注释】杨州长吏手自封：一作钿函珠匣锁几重。"
        },
        {
            "title": "骊宫高",
            "content": "高高骊山上有宫，朱楼紫殿三四重。迟迟兮春日，玉甃暖兮温泉溢。袅袅兮秋风，山蝉鸣兮宫树红。翠华不来岁月久，墙有衣兮瓦有松。吾君在位已五载，何不一幸乎其中？西去都门几多地，吾君不游有深意。一人出兮不容易，六宫从兮百司备。八十一车千万骑，朝有宴饫暮有赐。中人之产数百家，未足充君一日费。吾君修己人不知，不自逸兮不自嬉。吾君爱人人不识，不伤财兮不伤力。骊宫高兮高入云，君之来兮为一身，君之不来兮为万人。",
            "comment": ""
        },
        {
            "title": "杂感",
            "content": "君子防悔尤，贤人戒行藏。嫌疑远瓜李，言动慎毫芒。立教固如此，抚事有非常。为君持所感，仰面问苍苍。犬啮桃树根，李树反见伤。老龟烹不烂，延祸及枯桑。城门自焚爇，池鱼罹其殃。阳货肆凶暴，仲尼畏于匡。鲁酒薄如水，邯郸开战场。伯禽鞭见血，过失由成王。都尉身降虏，宫刑加子长。吕安兄不道，都市杀嵇康。斯人死已久，其事甚昭彰。是非不由己，祸患安可防。使我千载后，涕泗满衣裳。",
            "comment": ""
        },
        {
            "title": "反鲍明远《白头吟》",
            "content": "炎炎者烈火，营营者小蝇。火不热真玉，蝇不点清冰。此苟无所受，彼莫能相仍。乃知物性中，各有能不能。古称怨报死，则人有所惩。惩淫或应可，在道未为弘。譬如蜩鷃徒，啾啾啅龙鹏。宜当委之去，寥廓高飞腾。岂能泥尘下，区区酬怨憎。胡为坐自苦，吞悲仍抚膺？",
            "comment": " | 【注释】火不热贞玉①�び�不点清冰①贞玉：坚美的玉石。 ②反：此指依原韵反其意而用之。 ③鲍明远：即鲍照，南朝宋杰出文学家，字明远。有乐府诗《代白头吟》，内有：“毫发一为瑕，丘山不可胜。食苗实硕鼠，点白信苍蝇”之句。原诗是一首五言古诗，约作于白居易任左拾遗时。这两句是说，火烧不热坚贞的玉石，清明透亮的坚冰不会被苍蝇弄污。喻品行端正的仁人志士，能经得起艰难困苦等考验。明志之言，足供借鉴。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "叹鲁二首",
            "content": "季桓心岂忠，其富过周公。阳货道岂正，其权执国命。由来富与权，不系才与贤。所托得其地，虽愚亦获安。彘肥因粪壤，鼠稳依社坛。虫兽尚如是，岂谓无因缘？展禽胡为者？直道竟三黜。颜子何如人？屡空聊过日。皆怀王佐道，不践陪臣秩。自古无奈何，命为时所屈。有如草木分，天各与其一。荔枝非名花，牡丹无甘实。",
            "comment": ""
        },
        {
            "title": "和《分水岭》",
            "content": "高岭峻棱棱，细泉流娓娓。势分合不得，东西随所委。悠悠草蔓底，溅溅石罅里。分流来几年？昼夜两如此。朝宗远不及，去海三千里。浸润小无功，山苗长旱死。萦纡用无所，奔迫流不已。唯作呜咽声，夜入行人耳。有源殊不竭，无坎终难至。同出而异流，君看何所似？有似骨肉亲，派别从兹始。又似势利交，波澜相背起。所以赠君诗，将君何所比？不比山上泉，比君井中水。",
            "comment": ""
        },
        {
            "title": "和《古社》",
            "content": "废村多年树，生在古社隈。为作妖狐窟，心空身未摧。妖狐变美女，社树成楼台。黄昏行人过，见者心徘徊。饥雕竟不捉，老犬反为媒。岁媚少年客，十去九不回。昨夜云雨合，烈风驱迅雷。风拔树根出，雷劈社坛开。飞电化为火，妖狐烧作灰。天明至其所，清旷无氛埃。旧地葺村落，新田辟荒莱。始知天降火，不必长为灾。勿谓神默默，勿谓天恢恢。勿喜犬不捕，勿夸雕不猜。寄言狐媚者，天火有时来。",
            "comment": ""
        },
        {
            "title": "答《箭镞》",
            "content": "矢人职司忧，为箭恐不精。精在利其镞，错磨锋镝成。插以青竹竿，羽之赤雁翎。勿言分寸铁，为用乃长兵。闻有狗盗者，昼伏夜潜行。摩弓拭箭镞，夜射不待明。一盗既流血，百犬同吠声。狺狺嗥不已，主人为之惊。盗心憎主人，主人不知情。反责镞太利，矢人获罪名。寄言控弦者，愿君少留听。何不向西射，西天有狼星。何不向东射，东海有长鲸。不然学仁贵，三矢平虏庭。不然学仲连，一发下燕城。胡为射小盗，此用无乃轻。徒沾一点血，虚污箭头腥。",
            "comment": ""
        },
        {
            "title": "和《雉媒》",
            "content": "吟君雉媒什，一哂复一叹。和之一何晚，今日仍成篇。岂唯鸟有之，抑亦人复然。张陈刎颈交，竟以势不完。至今不平气，塞绝泜水源。赵襄骨肉亲，亦以利相残。至今不善名，高于磨笄山。况此笼中雉，志在饮啄间。稻梁暂入口，性已随人迁。身苦亦自忘，同族何足言？但恨为媒拙，不足以自全。劝君今日后，养鸟养青鸾。青鸾一失侣，至死守孤单。劝君今日后，结客结任安。主人宾客去，独住在门阑。",
            "comment": ""
        },
        {
            "title": "答《四皓庙》",
            "content": "天下有道见，无道卷怀之。此乃圣人语，吾闻诸仲尼。矫矫四先生，同禀希世资。随时有显晦，秉道无磷缁。秦皇肆暴虐，二世遘乱离。先生相随去，商岭采紫芝。君看秦狱中，戮辱者李斯。刘项争天下，谋臣竟悦随。先生如鸾鹤，去入冥冥飞。君看齐鼎中，焦烂者郦其。子房得沛公，自谓相遇迟。八难掉舌枢，三略役心机。辛苦十数年，昼夜形神疲。竟杂霸者道，徒称帝者师。子房尔则能，此非吾所宜。汉高之季年，嬖宠钟所私。冢嫡欲废夺，骨肉相忧疑。岂无子房口？口舌无所施。亦有陈平心，心计将何为？皤皤四先生，高冠危映眉。从容下南山，顾盻入东闱。前瞻惠太子，左右生羽仪。却顾戚夫人，楚舞无光辉。心不画一计，口不吐一词。暗定天下本，遂安刘氏危。子房吾则能，此非尔所知。先生道既光，太子礼甚卑。安车留不住，功成弃如遗。如彼旱天云，一雨百谷滋。泽则在天下，云复归稀夷。勿高巢与由，勿尚吕与伊。巢由往不返，伊吕去不归。岂如四先生，出处两逶迤。何必长隐逸，何必长济时。由来圣人道，无朕不可窥。卷之不盈握，舒之亘八陲。先生道甚明，夫子犹或非。愿子辨其惑，为予吟此诗。",
            "comment": ""
        },
        {
            "title": "和《大嘴乌》",
            "content": "乌者种有二，名同性不同。嘴小者慈孝，嘴大者贪庸。嘴大命又长，生来十余冬。物老颜色变，头毛白茸茸。飞来庭树上，初但惊儿童。老巫生奸计，与乌意潜通。云此非凡乌，遥见起敬恭。千岁乃一出，喜贺主人翁。祥瑞来白日，神圣占知风。阴作北斗使，能为人吉凶。此乌所止家，家产日夜丰。上以致寿考，下可宜田农。主人富家子，身老心童蒙。随巫拜复祝，妇姑亦相从。杀鸡荐其肉，敬若禋六宗。乌喜张大嘴，飞接在虚空。乌既饱膻腥，巫亦飨甘浓。乌巫互相利，不复两西东。日日营巢窟，稍稍近房栊。虽生八九子，谁辨其雌雄？群雏又成长，众嘴骋残凶。探巢吞燕卵，入蔟啄蚕虫。岂无乘秋隼？羁绊委高墉。但食乌残肉，无施搏击功。亦有能言鹦，翅碧嘴距红。暂曾说乌罪，囚闭在深笼。青青窗前柳，郁郁井上桐。贪乌占栖息，慈乌独不容。慈乌尔奚为，来往何憧憧？晓去先晨鼓，暮归后昏钟。辛苦尘土间，飞啄禾黍丛。得食将哺母，饥肠不自充。主人憎慈乌，命子削弹弓。弦续会稽竹，丸铸荆山铜。慈乌求母食，飞下尔庭中。数粒未入口，一丸已中胸。仰天号一声，似欲诉苍穹。反哺日未足，非是惜微躬。谁能持此冤，一为问化工？胡然大嘴乌，竟得天年终？",
            "comment": " | 【注释】哺母：一作母哺。"
        },
        {
            "title": "答《桐花》",
            "content": "山木多蓊郁，兹桐独亭亭。叶重碧云片，花簇紫霞英。是时三月天，春暖山雨晴。夜色向月浅，暗香随风轻。行者多商贾，居者悉黎氓。无人解赏爱，有客独屏营。手攀花枝立，足蹋花影行。生怜不得所，死欲扬其声。截为天子琴，刻作古人形。云待我成器，荐之于穆清。诚是君子心，恐非草木情。胡为爱其华，而反伤其生？老龟被刳肠，不如无神灵。雄鸡自断尾，不愿为牺牲。况此好颜色，花紫叶青青。宜遂天地性，忍加刀斧刑？我思五丁力，拔入九重城。当君正殿栽，花叶生光晶。上对月中桂，下覆阶前蓂。泛拂香炉烟，隐映斧藻屏。为君布绿阴，当暑荫轩楹。沉沉绿满地，桃李不敢争。为君发清韵，风来如叩琼。泠泠声满耳，郑卫不足听。受君封植力，不独吐芬馨。助君行春令，开花应清明。受君雨露恩，不独含芳荣。戒君无戏言，剪叶封弟兄。受君岁月功，不独资生成。为君长高枝，凤凰上头鸣。一鸣君万岁，寿如山不倾。再鸣万人泰，泰阶为之平。如何有此用，幽滞在岩坰？岁月不尔驻，孤芳坐凋零。请向桐枝上，为余题姓名。待余有势力，移尔献丹庭。",
            "comment": ""
        },
        {
            "title": "和《阳城驿》",
            "content": "商山阳城驿，中有叹者谁？云是元监察，江陵谪去时。忽见此驿名，良久涕欲垂。何故阳道州，名姓同于斯？怜君一寸心，宠辱誓不移。疾恶若巷伯，好贤如缁衣。沉吟不能去，意者欲改为。改为避贤驿，大署于门楣。荆人爱羊祜，户曹改为辞。一字不忍道，况兼姓呼之？因题八百言，言直文甚奇。诗成寄与我，锵若金和丝。上言阳公行，友悌无等夷。骨肉同衾裯，至死不相离。次言阳公迹，夏邑始栖迟。乡人化其风，少长皆孝慈。次言杨公道，终日对酒卮。兄弟笑相顾，醉貌红怡怡。次言阳公节，謇謇居谏司。誓心除国蠹，决死犯天威。终言阳公命，左迁天一涯。道州炎瘴地，身不得生归。一一皆实录，事事无孑遗。凡是为善者，闻之恻然悲。道州既已矣，往者不可追。何世无其人，来者亦可思。愿以君子文，告彼大药师。附于雅歌末，奏之白玉墀。天子闻此章，教化如法施。直谏从如流，佞臣恶如疵。宰相闻此章，政柄端正持。进贤不知倦，去邪勿复疑。宪臣闻此章，不敢怀依违。谏官闻此章，不忍纵诡随。然后告史氏，旧史有前规。若作阳公传，欲令后世知。不劳叙世家，不用费文辞。但于国史上，全录元稹诗。",
            "comment": ""
        },
        {
            "title": "和《思归乐》",
            "content": "山中不栖鸟，夜半声嘤嘤。似道思归乐，行人掩泣听。皆疑此山路，迁客多南征。忧愤气不散，结化为精灵。我谓此山鸟，本不因人生。人心自怀土，想作思归鸣。孟尝平居时，娱耳琴泠泠。雍门一言感，未奏泪沾缨。魏武铜雀妓，日与欢乐并。一旦西陵望，欲歌先涕零。峡猿亦无意，陇水复何情。为入愁人耳，皆为肠断声。请看元侍御，亦宿此邮亭。因听思归鸟，神气独安宁。问君何以然，道胜心自平。虽为南迁客，如在长安城。云得此道来，何虑复何营。穷达有前定，忧喜无交争。所以事君日，持宪立天庭。虽有回天力，挠之终不倾。况始三十余，年少有直名。心中志气大，眼前爵禄轻。君恩若雨露，君威若雷霆。退不苟免难，进不曲求荣。在火辨玉性，经霜识松贞。展禽任三黜，灵均长独醒。获戾自东洛，贬官向南荆。再拜辞阙下，长揖别公卿。荆州又非远，驿路半月程。汉水照天碧，楚山插云青。江陵橘似珠，宜城酒如饧。谁谓遣谪去，未妨游赏行。人生百岁内，天地暂寓形。太仓一稊米，大海一浮萍。身委逍遥篇，心付头陀经。尚达生死观，宁为宠辱惊？中怀苟有主，外物安能萦。任意思归乐，声声啼到明。",
            "comment": ""
        },
        {
            "title": "寓意诗五首",
            "content": "豫樟生深山，七年而后知。挺高二百尺，本末皆十围。天子建明堂，此材独中规。匠人执斤墨，采度将有期。孟冬草木枯，烈火燎山陂。疾风吹猛焰，从根烧到枝。养材三十年，方成栋梁姿。一朝为灰烬，柯叶无孑遗。地虽生尔材，天不与尔时。不如粪上英，犹有人掇之。已矣勿重陈，重陈令人悲。不悲焚烧苦，但悲采用迟。赫赫京内史，炎炎中书郎。昨传征拜日，恩赐颇殊常。貂冠水苍玉，紫绶黄金章。佩服身未暖，已闻窜遐荒。亲戚不得别，吞声泣路旁。宾客亦已散，门前雀罗张。富贵来不久，倏如瓦沟霜。权势去尤速，瞥若石火光。不如守贫贱，贫贱可久长。传语宦游子，且来归故乡。促织不成章，提壶但闻声。嗟哉虫与鸟，无实有虚名。与君定交日，久要如弟兄。何以示诚信，白水指为盟。云雨一为别，飞沉两难并。君为得风鹏，我为失水鲸。音信日已疏，恩分日已轻。穷通尚如此，何况死与生。乃知择交难，须有知人明。莫将山上松，结托水上萍。翩翩两玄鸟，本是同巢燕。分飞来几时，秋夏炎凉变。一宿蓬筚庐，一栖明光殿。偶因衔泥处，复得重相见。彼矜杏梁贵，此嗟茅栋贱。眼看秋社至，两处俱难恋。所托各暂时，胡为相叹羡？婆娑园中树，根株大合围。蠢尔树间虫，形质一何微。孰谓虫至微，虫蠹无已期。孰谓树至大，花叶有衰时。花衰夏未实，叶病秋先萎。树心半为土，观者安得知。借问虫何在，在身不在枝。借问虫何食，食心不食皮。岂无啄木鸟，嘴长将何为。",
            "comment": " | 【注释】乃知择交①难�ば胗兄�人明莫将山上松�そ嵬兴�上萍①择交：选择朋友。这几句是说，要知道，找一个真正的朋友是很难的，这要经过洞察人的品行。坚贞自守的君子，千万不要错认了人，去和那如水上浮萍般的小人交朋友。设喻独特，议论精辟，足供交友之戒。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "买花",
            "content": "帝城春欲暮，喧喧车马度。共道牡丹时，相随买花去。贵贱无常价，酬直看花数：灼灼百朵红，戋戋五束素。上张幄幕庇，旁织笆篱护。水洒复泥封，移来色如故。家家习为俗，人人迷不悟。有一田舍翁，偶来买花处。低头独长叹，此叹无人喻：一丛深色花，十户中人赋！",
            "comment": " | 【注释】①深色花：指深色的牡丹。②中人赋：中等人家所纳的税。唐代赋税制度按百姓家产多少，分为上户、中户、下户。③买花：据李肇《国史补》记载：“京城贵游尚牡丹三十余年矣，每春暮，车马若狂，种以求利，一本有直（值）数万者。”原诗是一首五言古诗。这两句是说，一丛色彩浓艳的牡丹花，花代价足以抵得十户中等人家所纳赋税的数额。尖锐地揭示出“京城贵游”的奢侈靡烂的生活，正是建筑在对劳动人民的残酷剥削上。揭露深刻，讽刺辛辣，具有深刻的社会意义。--引自《全唐诗佳句赏析》http://tshjj.yeah.net/与白居易同时的李肇在《唐国史补》里说：“京城贵游，尚牡丹三十余年矣。每春暮，车马若狂，以不耽玩为耻。执金召铺宫围外寺观，种以求利，一本有值数万者。”这首诗，通过对“京城贵游”买牡丹花的描写，揭露了社会矛盾的某些本质方面，表现了具有深刻社会意义的主题。诗人的高明之处，在于他从买花处所发现了一位别人视而不见的“田舍翁”，从而触发了他的灵感，完成了独创性的艺术构思。　　全诗分两大段。“人人迷不悟”以上十四句，写京城贵游买花；以下六句，写田舍翁看买花。　　一开头用“帝城”点地点，用“春欲暮”点时间。“春欲暮”之时，农村中青黄不接，农事又加倍繁忙，而皇帝及其臣僚所在的长安城中，却“喧喧车马度”，忙于“买花”。“喧喧”，属于听觉；“车马度”，属于视觉。以“喧喧”状“车马度”，其男颠女狂、笑语欢呼的情景与车马杂沓、填街咽巷的画面同时展现，真可谓声态并作。下面的“共道牡丹时，相随买花去”，是对“喧喧”的补充描写。借车中马上人同声相告的“喧喧”之声点题，用笔相当灵妙。　　这四句写“买花去”的场面，为下面写以高价买花与精心移花作好了铺垫。接着便是这些驱车走马的富贵闲人为买花、移花而挥金如土。“灼灼百朵红，戋戋五束素”，一株开了百朵花的红牡丹，价值竟相当于二十五匹帛，其昂贵何等惊人！那么“上张幄幕庇，旁织笆篱护，水洒复泥封，移来色如故”，其珍惜无异珠宝，也就不言而喻了。　　以上只作客观描绘，直到“人人迷不悟”，才表露了作者的倾向性；然而那“迷不悟”的确切含义是什么，仍有待于进一步点明。白居易的有些讽谕诗，往往在结尾抽象地讲道理、发议论。这首诗却避免了这种情况。当他目睹这些狂热的买花者挥金如土，发出“人人迷不悟”的感慨之时，忽然发现了一位从啼饥号寒的农村“偶来买花处”的“田舍翁”，看见他在“低头”，听见他在“长叹”。这种极其鲜明、强烈的对比，揭示了当时社会生活的本质。诗人不失时机地摄下了“低头独长叹”的特写镜头，并从“低头”的表情与“长叹”的声音中挖掘出全部潜台词：仅仅买一丛“灼灼百朵红”的深色花，就要挥霍掉十户中等人家的税粮！这一警句使读者恍然大“悟”：那位看买花的“田舍翁”，倒是买花钱的实际负担者！推而广之，这些“高贵”的买花者，衣食住行，不都来源于从劳动人民身上榨取的“赋税”！诗人借助“田舍翁”的一声“长叹”，尖锐地反映了剥削与被剥削的矛盾。敢用自己的诗歌创作谱写人民的心声，这是十分可贵的。　　（霍松林）"
        },
        {
            "title": "歌舞",
            "content": "秦中岁云暮，大雪满皇州。雪中退朝者，朱紫尽公侯。贵有风云兴，富无饥寒忧。所营唯第宅，所务在追游。朱轮车马客，红烛歌舞楼。欢酣促密坐，醉暖脱重裘。秋官为主人，廷尉居上头。日中为一乐，夜半不能休。岂知阌乡狱，中有冻死囚！",
            "comment": ""
        },
        {
            "title": "五弦",
            "content": "清歌且罢唱，红袂亦停舞。赵叟抱五弦，宛转当胸抚。大声粗若散，飒飒风和雨。小声细欲绝，切切鬼神语。又如鹊报喜，转作猿啼苦。十指无定音，颠倒宫徵羽。坐客闻此声，形神若无主。行客闻此声，驻足不能举。嗟嗟俗人耳，好今不好古。所以绿窗琴，日日生尘土。",
            "comment": ""
        },
        {
            "title": "轻肥",
            "content": "意气骄满路，鞍马光照尘。借问何为者，人称是内臣。朱绂皆大夫，紫绶或将军。夸赴军中宴，走马去如云。樽罍溢九酝，水陆罗八珍。果擘洞庭橘，脍切天池鳞。食饱心自若，酒酣气益振。是岁江南旱，衢州人食人！",
            "comment": " | 【注释】脍：当作(鱼会)。诗题“轻肥”，取自《论语·雍也》中的“乘肥马，衣轻裘”，用以概括豪奢生活。　　开头四句，先写后点，突兀跌宕，绘神绘色。意气之骄，竟可满路，鞍马之光，竟可照尘，这不能不使人惊异。正因为惊异，才发出“何为者”（干什么的）的疑问，从而引出了“是内臣”的回答。内臣者，宦官也。宦官不过是皇帝的家奴，凭什么骄横神气一至于此？原来，宦官这种脚色居然朱绂、紫绶，掌握了政权和军权，怎能不骄？怎能不奢？“夸赴军中宴，走马去如云”两句，与“意气骄满路，鞍马光照尘”前呼后应，互相补充。“走马去如云”，就具体写出了骄与夸。这几句中的“满”、“照”、“皆”、“悉”、“如云”等字，形象鲜明地表现出赴军中宴的内臣不是一两个，而是一大帮。　　“军中宴”的“军”是指保卫皇帝的神策军。此时，神策军由宦官管领。宦官们更是飞扬跋扈，为所欲为。前八句诗，通过宦官们“夸赴军中宴”的场面着重揭露其意气之骄，具有高度的典型概括意义。　　紧接六句，通过内臣们军中宴的场面主要写他们的奢，但也写了骄。写奢的文字，与“鞍马光照尘”一脉相承，而用笔各异。写马，只写它油光水滑，其饲料之精，已意在言外。写内臣，则只写食山珍、饱海味，其脑满肠肥，大腹便便，已不言而喻。“食饱心自若，酒酣气益振”两句，又由奢写到骄。“气益振”遥应首句。赴宴之时，已然“意气骄满路”，如今食饱、酒酣，意气自然益发骄横，不可一世了！　　以上十四句，淋漓尽致地描绘出内臣行乐图，已具有暴露意义。然而诗人的目光并未局限于此。他又“悄焉动容，视通万里”，笔锋骤然一转，当这些“大夫”“将军”酒醉肴饱之时，江南正在发生“人食人”的惨象，从而把诗的思想意义提到新的高度。同样遭遇旱灾，而一乐一悲，却判若天壤。　　这首诗运用了对比的方法，把两种截然相反的社会现象并列在一起，诗人不作任何说明，不发一句议论，而让读者通过鲜明的对比，得出应有的结论。这比直接发议论更能使人接受诗人所要阐明的思想，因而更有说服力。末二句直赋其事，奇峰突起，使全诗顿起波澜，使读者动魄惊心，确是十分精采的一笔！　　（霍松林）"
        },
        {
            "title": "读史五首",
            "content": "楚怀放灵均，国政亦荒淫。彷徨未忍决，绕泽行悲吟。汉文疑贾生，谪置湘之阴。是时刑方措，此去难为心。士生一代间，谁不有浮沉。良时真可惜，乱世何足钦。乃知汨罗恨，未抵长沙深。祸患如棼丝，其来无端绪。马迁下蚕室，嵇康就囹圄。抱冤志气屈，忍耻形神沮。当彼戮辱时，奋飞无翅羽。商山有黄绮，颍川有巢许。何不从之游，超然离网罟。山林少羁鞅，世路多艰阻。寄谢伐檀人，慎勿嗟穷处。汉日大将军，少为乞食子。秦时故列侯，老作锄瓜士。春华何暐晔，园中发桃李。秋风忽萧条，堂上生荆枳。深谷变为岸，桑田成海水。势去未须悲，时来何足喜。寄言荣枯者，反复殊未已。含沙射人影，虽病人不知。巧言构人罪，至死人不疑。掇蜂杀爱子，掩鼻戮宠姬。弘恭陷萧望，赵高谋李斯。阴德既必报，阴祸岂虚施。人事虽可罔，天道终难欺。明则有刑辟，幽则有神祗。苟免勿私喜，鬼得而诛之。季子憔悴时，妇见不下机。买臣负薪日，妻亦弃如遗。一朝黄金多，佩印衣锦归。去妻不敢视，妇嫂强依依。富贵家人重，贫贱妻子欺。奈何贫富间，可移亲爱志？遂使中人心，汲汲求富贵。又令下人力，各竞锥刀利。随分归舍来，一取妻孥意。",
            "comment": ""
        },
        {
            "title": "立碑",
            "content": "勋德既下衰，文章亦陵夷。但见山中石，立作路旁碑。铭勋悉太公，叙德皆仲尼。复以多为贵，千言直万赀。为文彼何人，想见下辈时。但欲愚者悦，不思贤者嗤。岂独贤者嗤，乃传后代疑。古石苍苔字，安知是愧词！我闻望江县，曲令抚茕嫠，在官有仁政，名不闻京师。身殁欲归葬，百姓遮路歧。攀辕不得归，留葬此江湄。至今道其名，男女涕皆垂。无人立碑碣，唯有邑人知。铭勋悉太公，叙德皆仲尼：一作勋名悉太公，德教皆仲尼。",
            "comment": ""
        },
        {
            "title": "不致仕",
            "content": "七十而致仕，礼法有明文。何乃贪荣者，斯言如不闻？可怜八九十，齿坠双眸昏。朝露贪名利，夕阳忧子孙。挂冠顾翠緌，悬车惜朱轮。金章腰不胜，伛偻入君门。谁不爱富贵？谁不恋君恩？年高须告老，名遂合退身。少时共嗤诮，晚岁多因循。贤哉汉二疏，彼独是何人？寂寞东门路，无人继去尘。",
            "comment": ""
        },
        {
            "title": "伤友  又云伤苦节士。",
            "content": "陋巷孤寒士，出门苦栖栖。虽云志气高，岂免颜色低。平生同门友，通籍在金闺。曩者胶漆契，迩来云雨睽。正逢下朝归，轩骑五门西。是时天久阴，三日雨凄凄。蹇驴避路立，肥马当风嘶。回头忘相识，占道上沙堤。昔年洛阳社，贫贱相提携。今日长安道，对面隔云泥。近日多如此，非君独惨凄。死生不变者，唯闻任与黎。",
            "comment": " | 【注释】苦栖栖：一作苦(忄西)(忄西)。"
        },
        {
            "title": "伤宅",
            "content": "谁家起甲第，朱门大道边？丰屋中栉比，高墙外回环。累累六七堂，栋宇相连延。一堂费百万，郁郁起青烟。洞房温且清，寒暑不能干。高堂虚且迥，坐卧见南山。绕廊紫藤架，夹砌红药栏。攀枝摘樱桃，带花移牡丹。主人此中坐，十载为大官。厨有臭败肉，库有贯朽钱。谁能将我语，问尔骨肉间：岂无穷贱者，忍不救饥寒？如何奉一身，直欲保千年？不见马家宅，今作奉诚园。",
            "comment": ""
        },
        {
            "title": "重赋",
            "content": "厚地植桑麻，所要济生民。生民理布帛，所求活一身。身外充征赋，上以奉君亲。国家定两税，本意在忧人。厥初防其淫，明敕内外臣：税外加一物，皆以枉法论。奈何岁月久，贪吏得因循。浚我以求宠，敛索无冬春。织绢未成匹，缲丝未盈斤。里胥迫我纳，不许暂逡巡。岁暮天地闭，阴风生破村。夜深烟火尽，霰雪白纷纷。幼者形不蔽，老者体无温。悲端与寒气，并入鼻中辛。昨日输残税，因窥官库门：缯帛如山积，丝絮似云屯。号为羡余物，随月献至尊。夺我身上暖，买尔眼前恩。进入琼林库，岁久化为尘！",
            "comment": " | 【注释】忧人：一作爱人。悲端：一作悲喘、一作悲啼。"
        },
        {
            "title": "议婚",
            "content": "天下无正声，悦耳即为娱。人间无正色，悦目即为姝。颜色非相远，贫富则有殊。贫为时所弃，富为时所趋。红楼富家女，金缕绣罗襦。见人不敛手，娇痴二八初。母兄未开口，已嫁不须臾。绿窗贫家女，寂寞二十余。荆钗不直钱，衣上无真珠。几回人欲聘，临日又踟蹰。主人会良媒，置酒满玉壶。四座且勿饮，听我歌两途。富家女易嫁，嫁早轻其夫。贫家女难嫁，嫁晚孝于姑。闻君欲娶妇，娶妇意何如？",
            "comment": " | 【注释】天下无正声① 悦耳即为娱②①正声：纯正的乐声。②娱：快乐、欢娱。《秦中吟》是一组讽谕诗，共十首，约作于唐宪宗元和五年前后。《议婚》是第一首，主旨在抒写“富家女易嫁”、“贫家女难嫁”。这两句是说，天下没有纯正的乐声，只要听起来悦耳，使人感到欢娱就行。诗意在引出“贫富则有殊”的意旨，琅琅上口，且富哲理。人间无正色①�ぴ媚竣诩次�姝③①正色：美色。 ②悦目：好看。 ③姝：美女。这两句是说，人世间本无什么标准的美色，只要自己认为好看，那就是美女。这里提出的选美标准——悦目，不同于传统的选美标准。从全诗的诗意看，“悦目”的标准，既含容貌美，尤含心灵美。富家女虽易嫁，却“嫁早轻其夫”，贫家女难嫁，却“嫁晚孝于姑”。足见选美标准有贫富善恶之别，具重要的社会意义。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "秦中吟十首序",
            "content": "贞元、元和之际，予在长安，闻见之间，有足悲者。因直歌其事，命为《秦中吟》",
            "comment": ""
        },
        {
            "title": "续古诗十首",
            "content": "戚戚复戚戚，送君远行役。行役非中原，海外黄沙碛。伶俜独居妾，迢递长征客。君望功名归，妾忧生死隔。谁家无夫妇，何人不离拆。所恨薄命身，嫁迟别日迫。妾身有存殁，妾心无改易。生作闺中妇，死作山头石。掩泪别乡里，飘摇将远行。茫茫绿野中，春尽孤客情。驱马上丘垅，高低路不平。风吹棠梨花，啼鸟时一声。古墓何代人，不知姓与名。化作路傍土，年年春草生。感彼忽自悟，今我何营营。朝采山上薇，暮采山上薇。岁晏薇亦尽，饥来何所为。坐饮白泉水，手把青松枝。击节独长歌，其声清且悲。枥马非不肥，所苦常絷维。豢豕非不饱，所忧竟为牺。行行歌此曲，以慰常苦饥。雨露长纤草，山苗高入云。风雪折劲木，润松摧为薪。风摧此何意，雨长彼何因。百丈涧底死，寸茎山上春。可怜苦节士，感此涕盈巾。窈窕双鬟女，容德俱如玉。昼居不逾阈，夜行常秉烛。气如含露兰，心如贯霜竹。宜当备嫔御，胡为守幽独？无媒不得选，年忽过三六。岁暮望汉宫，谁在黄金屋？邯郸进倡女，能唱黄花曲。一曲称君心，恩荣连九族。栖栖远方士，读书三十年。业成无知己，徒步来入关。长安多王侯，英俊竞攀援。幸随众宾末，得厕门馆间。东阁有旨酒，中堂有管弦。何为向隅客，对此不开颜？富贵无是非，主人终日欢。贫贱多悔尤，客子中夜叹。归去复归去，故乡贫亦安。凉风飘嘉树，日夜减芳华。下有感秋妇，攀条苦悲嗟。我本幽闲女，结发事豪家。豪家多婢仆，门内颇骄奢。良人近封侯，出入鸣玉珂。自从富贵来，恩薄谗言多。冢妇独守礼，群妾互奇衺。但信言有玷，不察心无瑕。容光未销歇，欢爱忽磋跎。何意掌上玉，化为眼中砂。盈盈一尺水，浩浩千丈河。勿言小大异，随分有风波。闺房犹复尔，邦国当如何？心亦无所迫，身亦无所拘。何为肠中气，郁郁不得舒？不舒良有以，同心久离居。五年不见面，三年不得书。念此令人老，抱膝坐长吁。岂无盈尊酒，非君谁与娱。揽衣出门行，游观绕林渠。澹澹春水暖，东风生绿蒲。上有和鸣雁，下有掉尾鱼。飞沉一何乐，鳞羽各有徒。而我方独处，不与之子俱。顾彼自伤己，禽鱼之不如。出游欲遣忧，孰知忧有余。春旦日初出，曈曈耀晨辉。草木照未远，浮云已蔽之。天地黯以晦，当午如昏时。虽有东南风，力微不能吹。中园何所有，满地青青葵。阳光委云上，倾心欲何依？",
            "comment": " | 【注释】黯以晦：一作黯似晦。"
        },
        {
            "title": "大水",
            "content": "浔阳郊郭间，大水岁一至。闾阎半飘荡，城堞多倾坠。苍茫生海色，渺漫连空翠。风卷白波翻，日煎红浪沸。工商彻屋去，牛马登山避。况当率税时，颇害农桑事。独有佣舟子，鼓枻生意气。不知万人灾，自觅锥刀利。吾无奈尔何，尔非久得志。九月霜降后，水涸为平地。",
            "comment": ""
        },
        {
            "title": "东林寺白莲",
            "content": "东林北塘水，湛湛见底青。中生白芙蓉，菡萏三百茎。白日发光彩，清飚散芳馨。泄香银囊破，泻露玉盘倾。我渐尘垢眼，见此琼瑶英。乃知红莲花，虚得清净名。夏萼敷未歇，秋房结才成。夜深众僧寝，独起绕池行。欲收一棵子，寄向长安城。但恐出山去，人间种不生。",
            "comment": ""
        },
        {
            "title": "湓浦竹",
            "content": "浔阳十月天，天气仍温燠。有霜不杀草，有风不落木。玄冥气力薄，草木冬犹绿。谁肯湓浦头，回眼看修竹？其有顾盼者，持刀斩且束。剖劈青琅玕，家家盖墙屋。吾闻汾晋间，竹少重如玉。胡为取轻贱，生此西江曲？",
            "comment": ""
        },
        {
            "title": "庐山桂",
            "content": "偃蹇月中桂，结根依青天。天风绕月起，吹子下人间。飘零委何处，乃落匡庐山。生为石上桂，叶如剪碧鲜。枝干日长大，根荄日牢坚。不归天上月，空老山中年。庐山去咸阳，道里三四千。无人为移植，得入上林园。不及红花树，长栽温室前。",
            "comment": ""
        },
        {
            "title": "浔阳三题  并序",
            "content": "庐山多桂树，湓浦多修竹，东林寺有白莲华，皆植物之贞劲秀异者，虽宫囿省寺中，未必能尽有。夫物以多为贱，故南方人不贵重之。至有蒸爨其桂，剪弃其竹，白眼于莲花者。予惜其不生于北土也，因赋三题以唁之。",
            "comment": ""
        },
        {
            "title": "文柏床",
            "content": "陵上有老柏，柯叶寒苍苍。朝为风烟树，暮为宴寝床。以其多奇文，宜升君子堂。刮削露节目，拂拭生辉光。玄斑状狸首，素质如截肪。虽充悦目玩，终乏周身防。华彩诚可爱，生理苦已伤。方知自残者，为有好文章。",
            "comment": ""
        },
        {
            "title": "放鱼  自此后诗到江州作。",
            "content": "晓日提竹篮，家僮买春蔬。青青芹蕨下，叠卧双白鱼。无声但呀呀，以气相煦濡。倾篮写地上，拨剌长尺余。岂唯刀机忧，坐见蝼蚁图。脱泉虽已久，得水犹可苏。放之小池中，且用救干枯。水小池窄狭，动尾触四隅。一时幸苟活，久远将何如。怜其不得所，移放于南湖。南湖连西江，好去勿跏蹰。施恩即望报，吾非斯人徒。不须泥沙底，辛苦觅明珠。",
            "comment": " | 【注释】水小池窄狭�ざ�尾①触四隅②①动尾：鱼儿摆尾游弋。 ②四隅：池的四边。五言古诗《放鱼》是一首寓意诗，作于任江州司马时。这两句是说，鱼大水小，稍一摆尾游弋，即触及池边，实在委屈了鱼儿。以池喻江州，以鱼喻自己，地小官微，无以施展才能和抱负。设喻新奇，寓意深刻，蕴含丰富，耐人寻味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "寄隐者",
            "content": "卖药向都城，行憩青门树。道逢驰驿者，色有非常惧。亲族走相送，欲别不敢住。私怪问道旁，何人复何故？云是右丞相，当国握枢务。禄厚食万钱，恩深日三顾。昨日延英对，今日崖州去。由来君臣间，宠辱在朝暮。青青东郊草，中有归山路。归去卧云人，谋身计非误。",
            "comment": ""
        },
        {
            "title": "虾蟆  和张十六。",
            "content": "嘉鱼荐宗庙，灵龟贡邦家。应龙能致雨，润我百谷芽。蠢蠢水族中，无用者虾蟆。形秽肌肉腥，出没于泥沙。六月七月交，时雨正滂沱。虾蟆得其志，快乐无以加。地既蕃其生，使之族类多。天又与其声，得以相喧哗。岂惟玉池上，污君清泠波。可独瑶瑟前，乱君鹿鸣歌。常恐飞上天，跳跃随姮娥。往往蚀明月，遣君无奈何。",
            "comment": ""
        },
        {
            "title": "杏园中枣树",
            "content": "人言百果中，唯枣凡且鄙。皮皴似龟手，叶小如鼠耳。胡为不自知，生花此园里。岂宜遇攀玩，幸免遭伤毁。二月曲江头，杂英红旖旎。枣亦在其间，如嫫对西子。东风不择木，吹照长未已。眼看欲合抱，得尽生生理。寄言游春客，乞君一回视。君爱绕指柔，从君怜柳杞。君求悦目艳，不敢争桃李。君若作大车，轮轴材须此。",
            "comment": ""
        },
        {
            "title": "新制布裘",
            "content": "桂布白似雪，吴绵软于云。布重绵且厚，为裘有余温。朝拥坐至暮，夜覆眠达晨。谁知严冬月，支体暖如春。中夕忽有念，抚裘起逡巡。丈夫贵兼济，岂独善一身。安得万里裘，盖裹周四垠？稳暖皆如我，天下无寒人。",
            "comment": " | 【注释】丈夫贵兼济① 岂独善②一身�ア偌婕茫杭婕锰煜拢�做利国利民之事。②独善：注重个人的思想品德修养，这是古代正直的、欲有所作为的知识分子的处世哲学。《新制布裘》是一首言志的五言古诗，约作于唐宪宗元和六年至八年为母守孝居渭村时。这两句是说，大丈夫贵在兼济天下，做利国利民之事，岂能只顾独善一身而已，反映了白居易的抱负和品德。白居易《与元九书》说：“古人云：穷则独善其身，达则兼济天下。仆虽不肖，常师此语……志在兼济，行在独善。”元九，指元稹，仆，白居易谦称。这两句可视为白居易的抱负和志向，也可视为他希望实行“仁政”的政治主张和处世哲学。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "丘中有一士  命首句为题二首",
            "content": "丘中有一士，不知其姓名。面色不忧苦，血气常和平。每选隙地居，不踏要路行。举动无尤悔，物莫与之争。藜藿不充肠，布褐不蔽形。终岁守穷饿，而无嗟叹声。岂是爱贫贱，深知时俗情。勿矜罗弋巧，鸾鹤在冥冥。丘中有一士，守道岁月深。行披带索衣，坐拍无弦琴。不饮浊泉水，不息曲木阴。所逢苟非义，粪土千黄金。乡人化其风，薰如兰在林。智愚与强弱，不忍相欺侵。我欲访其人，将行复沉吟。何必见其面，但在学其心。",
            "comment": ""
        },
        {
            "title": "谕友",
            "content": "昨夜霜一降，杀君庭中槐。干叶不待黄，索索飞下来。怜君感节物，晨起步前阶。临风踏叶立，半日颜色低。西望长安城，歌钟十二街。何人不欢乐，君独心悠哉。白日头上走，朱颜镜中颓。平生青云心，销化成死灰。我今赠一言，胜饮酒千杯。其言虽甚鄙，可破悒悒怀。朱门有勋贤，陋巷有颜回。穷通各问命，不系才不才。推此自豁豁，不必待安排。",
            "comment": ""
        },
        {
            "title": "夏旱",
            "content": "太阴不离毕，太岁仍在午。旱日与炎风，枯焦我田亩。金石欲销烁，况兹禾与黍。嗷嗷万族中，唯农最辛苦。悯然望岁者，出门何所睹。但见棘与茨，罗生遍场圃。恶苗承沴气，欣然得其所。感此因问天，可能长不雨？",
            "comment": ""
        },
        {
            "title": "秋池二首",
            "content": "前池秋始半，卉物多摧坏。欲暮槿先萎，未霜荷已败。默然有所感，可以从兹诫。本不种松筠，早凋何足怪。凿池贮秋水，中有苹与芰。天旱水暗消，塌然委空地。有似泛泛者，附离权与贵。一旦恩势移，相随共憔悴。",
            "comment": ""
        },
        {
            "title": "薛中丞",
            "content": "百人无一直，百直无一遇。借问遇者谁，正人行得路。中丞薛存诚，守直心甚固。皇明烛如日，再使秉王度。奸豪与佞巧，非不憎且惧。直道渐光明，邪谋难盖覆。每因匪躬节，知有匡时具。张为坠网纲，倚作颓檐柱。悠哉上天意，报施纷回互。自古已冥茫，从今尤不谕。岂与小人意，昏然同好恶。不然君子人，何反如朝露。裴掀昨已夭，薛君今又去。以我惜贤心，五年如旦暮。况闻善人命，长短系运数。今我一涕零，岂为中丞故。",
            "comment": ""
        },
        {
            "title": "纳粟",
            "content": "有吏夜叩门，高声催纳粟。家人不待晓，场上张灯烛。扬簸净如珠，一车三十斛。犹忧纳不中，鞭责及僮仆。昔余谬从事，内愧才不足。连授四命官，坐尸十年禄。常闻古人语，损益周必复。今日谅甘心，还他太仓谷。",
            "comment": ""
        },
        {
            "title": "村居苦寒",
            "content": "八年十二月，五日雪纷纷。竹柏皆冻死，况彼无衣民！回观村闾间，十室八九贫。北风利如剑，布絮不蔽身。唯烧蒿棘火，愁坐夜待晨。乃知大寒岁，农者尤苦辛。顾我当此日，草堂深掩门。褐裘覆絁被，坐卧有余温。幸免饥冻苦，又无垄亩勤。念彼深可愧，自问是何人。",
            "comment": " | 【注释】①大寒岁：数九隆冬，天寒地冻。②褐裘：以褐色面料做的皮衣。 ③�醣唬撼癖弧＂芪捋饽肚冢翰桓膳┗睢Ｕ饧妇涫撬担�在这数九隆冬、天寒地冻的日子里，农民尤其辛苦。这时的我，住在温暖的房子里，深掩着门，寒风无法吹进，坐着的时候穿着裘皮衣，睡下盖着绸子被，坐卧都很暖和。既无饥冻之苦，又不下地干活，和那些严冬之下仍在辛苦干活的农人比较，我实在惭愧，我这算是什么样的人呢？在古代，一个封建士大夫阶级的知识分子，如此同情农民的疾苦，在好几篇诗作中，屡屡自剖自责，实难能可贵。--引自李济洲编著之《全唐诗佳句赏析》http://tshjj.yeah.net/唐宪宗元和六年（811）至八年，白居易因母亲逝世，离开官场，回家居丧，退居于下邽渭村（今陕西渭南县境）老家。退居期间，他身体多病，生活困窘，曾得到元稹等友人的大力接济。这首诗，就作于这一期间的元和“八年十二月”。　　唐代中后期，内有藩镇割据，外有吐蕃入侵，唐王朝中央政府控制的地域大为减少。但它却供养了大量军队，再加上官吏、地主、商人、僧侣、道士等等，不耕而食的人甚至占到人口的一半以上。农民负担之重，生活之苦，可想而知。白居易对此深有体验。他在这首诗中所写的“回观村闾间，十室八九贫”，同他在另一首诗中所写的“嗷嗷万族中，唯农最辛苦”（《夏旱诗》）一样，当系他亲眼目睹的现实生活的实录。　　这首诗分两大部分。前一部分写农民在北风如剑、大雪纷飞的寒冬，缺衣少被，夜不能眠，他们是多么痛苦呵！后一部分写自己在这样的大寒天却是深掩房门，有吃有穿，又有好被子盖，既无挨饿受冻之苦，又无下田劳动之勤。诗人把自己的生活与农民的痛苦作了对比，深深感到惭愧和内疚，以致发出“自问是何人？”的慨叹。　　古典诗歌中，运用对比手法的很多，把农民的贫困痛苦与剥削阶级的骄奢淫逸加以对比的也不算太少。但是，象此诗中把农民的穷苦与诗人自己的温饱作对比的却极少见，尤其这种出自肺腑的“自问”，在封建士大夫中更是难能可贵的。　　除对比之外，这首诗还具有这样几个特点：语言通俗，叙写流畅，不事藻绘，纯用白描，诗境平易，情真意实。这些特点都体现了白诗特有的通俗平易的艺术风格。　　（贾文昭）"
        },
        {
            "title": "送王处士",
            "content": "王门岂无酒，侯门岂无肉。主人贵且骄，待客礼步足。望尘而拜者，朝夕走碌碌。王生独拂衣，遐举如云鹄。宁归白云外，饮水卧空谷。不能随众人，敛手低眉目。扣门与我别，沽酒留君宿。好去采薇人，终南山正绿。",
            "comment": ""
        },
        {
            "title": "邓鲂、张彻落第",
            "content": "古琴无俗韵，奏罢无人听。寒松无妖花，枝下无人行。春风十二街，轩骑不暂停。奔车看牡丹，走马听秦筝。众目悦芳艳，松独守其贞。众耳喜郑卫，琴亦不改声。怀哉二夫子，念此无自轻。",
            "comment": ""
        },
        {
            "title": "采地黄者",
            "content": "麦死春不雨，禾损秋早霜。岁晏无口食，田中采地黄。采之将何用？持以易糇粮。凌晨荷锄去，薄暮不盈筐。携来朱门家，卖与白面郎。与君啖肥马，可使照地光。愿易马残粟，救此苦饥肠。",
            "comment": ""
        },
        {
            "title": "慈乌夜啼",
            "content": "慈乌失其母，哑哑吐哀音。昼夜不飞去，经年守故林。夜夜夜半啼，闻者为沾襟。声中如告诉，未尽反哺心。百鸟岂无母，尔独哀怨深。应是母慈重，使尔悲不任。昔有吴起者，母殁丧不临。嗟哉斯徒辈，其心不如禽。慈乌复慈乌，鸟中之曾参。",
            "comment": ""
        },
        {
            "title": "放鹰",
            "content": "十月鹰出笼，草枯雉兔肥。下鞲随指顾，百掷无一遗。鹰翅疾如风，鹰爪利如锥。本为鸟所设，今为人所资。孰能使之然，有术甚易知。取其向背性，制在饥饱时。不可使长饱，不可使长饥。饥则力不足，饱则背人飞。乘饥纵搏击，未饱须絷维。所以爪翅功，而人坐收之。圣明驭英雄，其术亦如斯。鄙语不可弃，吾闻诸猎师。",
            "comment": ""
        },
        {
            "title": "紫藤",
            "content": "藤花紫蒙茸，藤叶青扶疏。谁谓好颜色，而为害有余。下如蛇屈盘，上若绳萦纡。可怜中间树，束缚成枯株。柔蔓不自胜，袅袅挂空虚。岂知缠树木，千夫力不如。先柔后为害，有似谀佞徒。附著君权势，君迷不肯诛。又如妖妇人，绸缪蛊其夫。奇邪坏人室，夫惑不能除。寄言邦与家，所慎在其初。毫末不早辨，滋蔓信难图。愿以藤为诫，铭之于座隅。",
            "comment": ""
        },
        {
            "title": "悲哉行",
            "content": "悲哉为儒者，力学不知疲。读书眼欲暗，秉笔手生胝。十上方一第，成名常苦迟。纵有宦达者，两鬓已成丝。可怜少壮日，适在穷贱时。丈夫老且病，焉用富贵为。沉沉朱门宅，中有乳臭儿。状貌如妇人，光明膏粱肌。手不把书卷，身不擐戎衣。二十袭封爵，门承勋戚资。春来日日出，服御何轻肥。朝从博徒饮，暮有倡楼期。平封还酒债，堆金选蛾眉。声色狗马外，其余一无知。山苗与涧松，地势随高卑。古来无奈何，非君独伤悲。",
            "comment": ""
        },
        {
            "title": "问友",
            "content": "种兰不种艾，兰生艾亦生。根荄相交长，茎叶相附荣。香茎与臭叶，日夜俱长大。锄艾恐伤兰，溉兰恐滋艾。兰亦未能溉，艾亦未能除。沈吟意不决，问君合何如？",
            "comment": ""
        },
        {
            "title": "二",
            "content": "忆昨元和初，忝备谏官位。是时兵革后，生民正憔悴。但伤民病痛，不识时忌讳。遂作秦中吟，一吟悲一事。贵人皆怪怒，闲人亦非訾。天高未及闻，荆棘生满地。惟有唐衢见，知我平生志。一读兴叹嗟，再吟垂涕泗。因和三十韵，手题远缄寄。致吾陈杜间，赏爱非常意。此人无复见，此诗犹可贵。今日开箧看，蠹鱼损文字。不知何处葬，欲问先嘘唏。终去哭坟前，还君一掬泪。",
            "comment": ""
        },
        {
            "title": "伤唐衢二首",
            "content": "自我心存道，外物少能逼。常排伤心事，不为长叹息。忽闻唐衢死，不觉动颜色。悲端从东来，触我心恻恻。伊昔未相知，偶游滑台侧。同宿李翱家，一言如旧识。酒酣出送我，风雪黄河北。日西并马头，语别至昏黑。君归向东郑，我来游上国。交心不交面，从此重相忆。怜君儒家子，不得诗书力。五十著青衫，试官无禄食。遗文仅千首，六义无差忒。散在京洛间，何人为收得。",
            "comment": " | 【注释】京洛：一作京索。"
        },
        {
            "title": "初入太行路",
            "content": "天冷日不光，太行峰苍莽。尝闻此中险，今我方独往。马蹄冻且滑，羊肠不可上。若比世路难，犹自平于掌。",
            "comment": ""
        },
        {
            "title": "寄唐生",
            "content": "贾谊哭时事，阮籍哭路岐。唐生今亦哭，异代同其悲。唐生者何人？五十寒且饥。不悲口无食，不悲身无衣。所悲忠与义，悲甚则哭之。太尉击贼日，尚书叱盗时。大夫死凶寇，谏议谪蛮夷。每见如此事，声发涕辄随。往往闻其风，俗士犹或非。怜君头半白，其志竟不衰。我亦君之徒，郁郁何所为？不能发声哭，转作乐府诗。篇篇无空文，句句必尽规。功高虞人箴，痛甚骚人辞。非求宫律高，不务文字奇。惟歌生民病，愿得天子知。未得天子知，甘受时人嗤。药良气味苦，瑟淡音声稀。不惧权豪怒，亦任亲朋讥。人竟无奈何，呼作狂男儿。每逢群动息，或遇云雾披。但自高声歌，庶几天听卑。歌哭虽异名，所感则同归。寄君三十章，与君为哭词。",
            "comment": " | 【注释】不能发声哭 转①作乐府诗①转：反转过来。《寄唐生》是一首五言古诗。这两句是说，我既是同你一流的人物，不能只抑郁不欢，也不能放声痛哭，反转过来创作乐府诗用以抒发情怀。从诗意看，唐生是如贾谊般多贬谪、如阮籍般哭途穷的人。诗语凄凉，哭音悲调，但又不能放声大哭，转以作诗抒写情怀，发其怨愤，哀婉动情。　－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "赠内",
            "content": "生为同室亲，死为同穴尘。他人尚相勉，而况我与君。黔娄固穷士，妻贤忘其贫。冀缺一农夫，妻敬俨如宾。陶潜不营生，翟氏自爨薪。梁鸿不肯仕，孟光甘布裙。君虽不读书，此事耳亦闻。至此千载后，传是何如人。人生未死间，不能忘其身。所须者衣食，不过饱与温。蔬食足充饥，何必膏粱珍。缯絮足御寒，何必锦绣文。君家有贻训，清白遗子孙。我亦贞苦士，与君新结婚。庶保贫与素，偕老同欣欣。",
            "comment": ""
        },
        {
            "title": "白牡丹  和钱学士作",
            "content": "城中看花客，旦暮走营营。素华人不顾，亦占牡丹名。闭在深寺中，车马无来声。唯有钱学士，尽日绕从行。怜此皓然质，无人自芳馨。众嫌我独赏，移植在中庭。留景夜不暝，迎光曙先明。对之心亦静，虚白相向生。唐昌玉蕊花，攀玩众所争。折来比颜色，一种如瑶琼。彼因稀见贵，此以多为轻。始知无正色，爱恶随人情。岂惟花独尔，理与人事并。君看入时者，紫艳与红英。",
            "comment": ""
        },
        {
            "title": "高仆射",
            "content": "富贵人所爱，圣人去其泰。所以致仕年，著在礼经内。玄元亦有训，知止则不殆。二疏独能行，遗迹东门外。清风久销歇，迨此向千载。斯人古亦稀，何况今之代。遑遑名利客，白首千百辈。惟有高仆射，七十悬车盖。我年虽未老，岁月亦云迈。预恐耄及时，贪荣不能退。中心私自儆，何以为我戒。故作仆射诗，书之于大带。",
            "comment": ""
        },
        {
            "title": "春雪",
            "content": "元和岁在卯，六年春二月。月晦寒食天，天阴夜飞雪。连宵复竟日，浩浩殊未歇。大似落鹅毛，密如飘玉屑。寒销春茫苍，气变风凛冽。上林草尽没，曲江冰复结。红干杏花死，绿冻杨枝折。所怜物性伤，非惜年芳绝。上天有时令，四序平分别。寒燠苟反常，物生皆夭阏。我观圣人意，鲁史有其说。或记水不冰，或书霜不杀。上将儆政教，下以防灾孽。兹雪今如何？信美非时节。",
            "comment": ""
        },
        {
            "title": "感鹤",
            "content": "鹤有不群者，飞飞在野田。饥不啄腐鼠，渴不饮盗泉。贞姿自耿介，杂鸟何翩翾。同游不同志，如此十余年。一兴嗜欲念，遂为矰缴牵。委质小池内，争食群鸡前。不惟怀稻粱，兼亦竞腥膻。不惟恋主人，兼亦狎乌鸢。物心不可知，天性有时迁。一饱尚如此，况乘大夫轩。",
            "comment": ""
        },
        {
            "title": "登乐游园望",
            "content": "独上乐游园，四望天日曛。东北何霭霭，宫阙入烟云。爱此高处立，忽如遗垢氛。耳目暂清旷，怀抱郁不伸。下视十二街，绿树间红尘。车马徒满眼，不见心所亲。孔生死洛阳，元九谪荆门。可怜南北路，高盖者何人。",
            "comment": ""
        },
        {
            "title": "折剑头",
            "content": "拾得折剑头，不知折之由。一握青蛇尾，数寸碧峰头。疑是斩鲸鲵，不然刺蛟虬。缺落泥土中，委弃无人收。我有鄙介性，好刚不好柔。勿轻直折剑，犹胜曲全钩。",
            "comment": ""
        },
        {
            "title": "赠樊著作",
            "content": "阳城为谏议，以正事其君。其手如屈轶，举必指佞臣。卒使不仁者，不得秉国钧。元稹为御史，以直立其身。其心如肺石，动必达穷民。东川八十家，冤愤一言伸。刘辟肆乱心，杀人正纷纷。其嫂曰庾氏，弃绝不为亲。从史萌逆节，隐心潜负恩。其佐曰孔戡，舍去不为宾。凡此士与女，其道天下闻。常恐国史上，但记凤与麟。贤者不为名，名彰教乃敦。每惜若人辈，身死名亦沦。君为著作郎，职废志空存。虽有良史才，直笔无所申。何不自著书，实录彼善人。编为一家言，以备史阙文。",
            "comment": ""
        },
        {
            "title": "读《汉书》",
            "content": "禾黍与稂莠，雨来同日滋。桃李与荆棘，霜降同夜萎。草木既区别，荣枯那等夷。茫茫天地意，无乃太无私。小人与君子，用置各有宜。奈何西汉末，忠邪并信之。不然尽信忠，早绝邪臣窥。不然尽信邪，早使忠臣知。优游两不断，盛业日已衰。痛矣萧京辈，终令陷祸机。每读元成纪，愤愤令人悲。寄言为国者，不得学天时。寄言为臣者，可以鉴于斯。",
            "comment": ""
        },
        {
            "title": "杂兴三首",
            "content": "楚王多内宠，倾国选嫔妃。又爱从禽乐，驰骋每相随。锦鞲臂花隼，罗袂控金羁。遂习宫中女，皆如马上儿。色禽合为荒，刑政两已衰。云梦春仍猎，章华夜不归。东风二月天，春雁正离离。美人挟银镝，一发叠双飞。飞鸿惊断行，敛翅避峨眉。君王顾之笑，弓箭生光辉。回眸语君曰：昔闻庄王时，有一愚夫人，其名曰樊姬，不有此游乐，三载断鲜肥。越国政初荒，越天旱不已。风日燥水田，水涸尘飞起。国中新下令，官渠禁流水。流水不入田，壅入王宫里。余波养鱼鸟，倒影浮楼雉。澹滟九折池，萦回十余里。四月芰荷发，越王日游嬉。左右好风来，香动芙蓉蕊。但爱芙蓉香，又种芙蓉子。不念阊门外，千里稻苗死！吴王心日侈，服玩尽奇瑰。身卧翠羽帐，手持红玉杯。冠垂明月珠，带束通天犀。行动自矜顾，数步一徘徊。小人知所好，怀宝四方来。奸邪得藉手，从此幸门开。古称国之宝，谷米与贤才。今看君王眼，视之如尘灰。伍员谏已死，浮尸去不回。姑苏台下草，麋鹿暗生麑。",
            "comment": " | 【注释】古称国之宝 谷米与贤才五言古诗《杂兴三首》之三是一首讽刺诗。这两句是说，自古以来，都将谷米与贤良有才干的臣子，作为国家之宝。白居易这首诗，以吴王夫差亡国的故事，讽谕君王要关心民生疾苦，注意选贤任能，只有谷米丰稔，国库充盈，民无饥寒，贤才能用而不疑，发挥其才能，国家才能强盛。但目前怎么样呢？这两句后紧接着说：“今看君王眼，视之如尘灰”。虽言夫差，实指当今，语意尖锐，讽喻之意毕现。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "答友问",
            "content": "大圭廉不割，利剑用不缺。当其斩马时，良玉不如铁。置铁在洪炉，铁消易如雪。良玉同其中，三日烧不热。君疑才与德，咏此知优劣。",
            "comment": ""
        },
        {
            "title": "哭刘敦质",
            "content": "小树两株柏，新土三尺坟。苍苍白露草，此地哭刘君。哭君岂无辞，辞云君子人。如何天不吊，穷悴至终身。愚者多贵寿，贤者独贱迍。龙亢彼无悔，蠖屈此不伸。哭罢持此辞，吾将诘羲文。",
            "comment": ""
        },
        {
            "title": "赠元稹",
            "content": "自我从宦游，七年在长安。所得惟元君，乃知定交难。岂无山上苗，径寸无岁寒。岂无要津水，咫尺有波澜。之子异于是，久要誓不谖。无波古井水，有节秋竹竿。一为同心友，三及芳岁阑。花下鞍马游，雪中杯酒欢。衡门相逢迎，不具带与冠。春风日高睡，秋月夜深看。不为同登科，不为同署官。所合在方寸，心源无异端。",
            "comment": " | 【注释】有节秋竹竿《赠元稹》是一首五言古诗。首联言：“自我从宦游，七年在长安”。以此推论，此诗约作于唐宪宗元和四年（公元809年），诗人任左拾遗，仍充翰林学士。诗通篇谈论他与元稹的深厚友情及元稹的为人。这两句是说，元稹安恬平静，与世无争，如无波之井水；气节如竹之刚直清高。以形象表达情意，比喻贴切、生动、鲜明，意境称佳。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "初授拾遗",
            "content": "奉诏登左掖，束带参朝议。何言初命卑，且脱风尘吏。杜甫陈子昂，才名括天地。当时非不遇，尚无过斯位。况余蹇薄者，宠至不自意。惊近白日光，惭非青云器。天子方从谏，朝廷无忌讳。岂不思匪躬，适遇时无事。受命已旬月，饱食随班次。谏纸忽盈箱，对之终自愧。",
            "comment": ""
        },
        {
            "title": "京兆府新栽莲  时为周至尉趋府作",
            "content": "污沟贮浊水，水上叶田田。我来一长叹，知是东溪莲。下有青泥污，馨香无复全。上有红尘扑，颜色不得鲜。物性犹如此，人事亦宜然。托根非其所，不如遭弃捐。昔在溪中日，花叶媚清涟。今来不得地，憔悴府门前。",
            "comment": ""
        },
        {
            "title": "云居寺孤桐",
            "content": "一株青玉立，千叶绿云委。亭亭五丈余，高意犹未已。山僧年九十，清静老不死。自云手种时，一棵青桐子。直从萌芽拔，高自毫末始。四面无附枝，中心有通理。寄言立身者，孤直当如此。",
            "comment": ""
        },
        {
            "title": "李都尉古剑",
            "content": "古剑寒黯黯，铸来几千秋。白光纳日月，紫气排斗牛。有客借一观，爱之不敢求。湛然玉匣中，秋水澄不流。至宝有本性，精刚无与俦。可使寸寸折，不能绕指柔。愿快直士心，将断佞臣头。不愿报小怨，夜半刺私仇。劝君慎所用，无作神兵羞。",
            "comment": " | 【注释】可使寸寸折 不能绕指柔①愿快直士心 将断佞臣②头①绕指柔：宝剑乃百炼成钢，刚者不可化为柔。②佞臣：奸臣。五言古诗《李都尉古剑》作于唐宪宗元和三年（公元808年）前后。这几句是说，宝剑乃百炼成钢，所斩之物可寸寸折断，但是，宝剑是刚强之性，不能使它变成软弱。它愿意刚直之士高兴，去斩断奸臣的头颅。这几句诗乃以咏物而喻志，表现了诗人当时的刚直之性、浩然之气及欲为朝廷荡涤污秽、铲除奸邪的抱负，铿锵有力，正气凛然。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "废琴",
            "content": "丝桐合为琴，中有太古声。古声淡无味，不称今人情。玉徽光彩灭，朱弦尘土生。废弃来已久，遗音尚泠泠。不辞为君弹，纵弹人不听。何物使之然？羌笛与秦筝。",
            "comment": " | 【注释】今人：一作今日。"
        },
        {
            "title": "羸骏",
            "content": "骅骝失其主，羸饿无人牧。向风嘶一声，莽苍黄河曲。踏冰水畔立，卧雪冢间宿。岁暮田野空，寒草不满腹。岂无市骏者，尽是凡人目。相马失于瘦，遂遗千里足。村中何扰扰，有吏征刍粟。输彼军厩中，化作驽骀肉。",
            "comment": ""
        },
        {
            "title": "题海图屏风  元和己丑年作。",
            "content": "海水无风时，波涛安悠悠。鳞介无小大，遂性各沉浮。突兀海底鳌，首冠三神丘。钩网不能制，其来非一秋。或者不量力，谓兹鳌可求。屃赑牵不动，纶绝沉其钩。一鳌既顿颔，诸鳌齐掉头。白涛与黑浪，呼吸绕咽喉。喷风激飞廉，鼓波怒阳侯。鲸鲵得其便，张口欲吞舟。万里无活鳞，百川多倒流。遂使江汉水，朝宗意亦休。苍然屏风上，此画良有由。",
            "comment": ""
        },
        {
            "title": "梦仙",
            "content": "人有梦仙者，梦身升上清。坐乘一白鹤，前引双红旌。羽衣忽飘飘，玉鸾俄铮铮。半空直下视，人世尘冥冥。渐失乡国处，才分山水形。东海一片白，列岳五点青。须臾群仙来，相引朝玉京。安期羡门辈，列侍如公卿。仰谒玉皇帝，稽首前致诚。帝言汝仙才，努力勿自轻。却后十五年，期汝不死庭。再拜受斯言，既寤喜且惊。秘之不敢泄，誓志居岩扃。恩爱舍骨肉，饮食断膻腥。朝餐云母散，夜吸沆瀣精。空山三十载，日望辎軿迎。前期过已久，鸾鹤无来声。齿发日衰白，耳目减聪明。一朝同物化，身与粪壤并。神仙信有之，俗力非可营。苟无金骨相，不列丹台名。徒传辟谷法，虚受烧丹经。只自取勤苦，百年终不成。悲哉梦仙人，一梦误一生！",
            "comment": ""
        },
        {
            "title": "凶宅",
            "content": "长安多大宅，列在街西东。往往朱门内，房廊相对空。枭鸣松桂枝，狐藏兰菊丛。苍苔黄叶地，日暮多旋风。前主为将相，得罪窜巴庸。后主为公卿，寝疾殁其中。连延四五主，殃祸继相钟。自从十年来，不利主人翁。风雨坏檐隙，蛇鼠穿墙墉。人疑不敢买，日毁土木功。嗟嗟俗人心，甚矣其愚蒙。旦恐灾将至，不思祸所从。我今题此诗，欲悟迷者胸。凡为大官人，年禄多高崇。权重持难久，位高势易穷。骄者物之盈，老者数之终。四者如寇盗，日夜来相攻。假使居吉土，孰能保其躬？因小以明大，借家可喻邦。周秦宅崤函，其宅非不同。一兴八百年；一死望夷宫。寄语家与国，人凶非宅凶。",
            "comment": ""
        },
        {
            "title": "哭孔戡",
            "content": "洛阳谁不死？戡死闻长安。我是知戡者，闻之涕泫然。戡佐山东军，非义不可干。拂衣向西来，其道直如弦。从事得如此，人人以为难。人言明明代，合置在朝端。或望居谏司，有事戡必言。或望居宪府，有邪戡必弹。惜哉两不谐，没齿为闲官。竟不得一日，謇謇立君前。形骸随众人，敛葬北邙山。平生刚肠内，直气归其间。贤者为生民，生死悬在天。谓天不爱人，胡为生其贤？谓天果爱民，胡为夺其年？茫茫元化中，谁执如此权？",
            "comment": ""
        },
        {
            "title": "读张籍古乐府",
            "content": "张君何为者？业文三十春。尤工乐府诗，举代少其伦。为诗意如何？六义互铺陈。风雅比兴外，未尝著空文。读君学仙诗，可讽放佚君。读君董公诗，可诲贪暴臣。读君商女诗，可感悍妇仁。读君勤齐诗，可劝薄夫敦。上可裨教化，舒之济万民。下可理情性，卷之善一身。始从青衿岁，迨此白发新。日夜秉笔吟，心苦力亦勤。时无采诗官，委弃如泥尘。恐君百岁后，灭没人不闻。愿藏中秘书，百代不湮沦。愿播内乐府，时得闻至尊。言者志之苗，行者文之根。所以读君诗，亦知君为人。如何欲五十，官小身贱贫。病眼街西住，无人行到门。",
            "comment": ""
        },
        {
            "title": "秋月",
            "content": "夜初色苍然，夜深光浩然。稍转西廊下，渐满南窗前。况是绿芜地，复兹清露天。落叶声策策，惊鸟影翩翩。栖禽尚不稳，愁人安可眠？",
            "comment": " | 【注释】惊鸟：一作惊乌。"
        },
        {
            "title": "贺雨",
            "content": "皇帝嗣宝历，元和三年冬。自冬及春暮，不雨旱爞爞。上心念下民，惧岁成灾凶。遂下罪己诏，殷勤告万邦。帝曰予一人，继天承祖宗。忧勤不遑宁，夙夜心忡忡。元年诛刘辟，一举靖巴邛。二年戮李錡，不战安江东。顾惟眇眇德，遽有巍巍功。或者天降沴，无乃儆予躬？上思答天戒，下思致时邕。莫如率其身，慈和与俭恭。乃命罢进献，乃命赈饥穷。宥死降五刑，已责宽三农。宫女出宣徽，厩马减飞龙。庶政靡不举，皆出自宸衷。奔腾道路人，伛偻田野翁。欢呼相告报，感泣涕沾胸。顺人人心悦，先天天意从。诏下才七日，和气生冲融。凝为悠悠云，散作习习风。昼夜三日雨，凄凄复蒙蒙。万心春熙熙，百谷青芃芃。人变愁为喜，岁易俭为丰。乃知王者心，忧乐与众同。皇天与后土，所感无不通。冠佩何锵锵，将相及王公。蹈舞呼万岁，列贺明庭中。小臣诚愚陋，职忝金銮宫。稽首再三拜，一言献天聪：君以明为圣，臣以直为忠；敢贺有其始，亦愿有其终。",
            "comment": ""
        },
        {
            "title": "衰病无趣因吟所怀",
            "content": "朝餐多不饱，夜卧常少睡。自觉寝食间，都无少年味。平生好诗酒，今亦将舍弃。酒唯下药饮，无复曾欢醉。诗多听人吟，自不题一字。病姿引衰相，日夜相继至。况当尚少朝，弥惭居近侍。终当求一郡，聚少渔樵费。合口便归山，不问人间事。",
            "comment": ""
        },
        {
            "title": "玩松竹二首",
            "content": "龙蛇隐大泽，糜鹿游丰草。栖凤安于梧，潜鱼乐于藻。吾亦爱吾庐，庐中乐吾道。前松后修竹，偃卧可终老。各附其所安，不知他物好。坐爱前檐前，卧爱北窗北。窗竹多好风，檐松有嘉色。幽怀一以合，俗念随缘息。在尔虽无情，于予即有得。乃知性相近，不必动与植。",
            "comment": ""
        },
        {
            "title": "晚归有感",
            "content": "朝吊李家孤，暮问崔家疾。回马独归来，低眉心郁郁。平生所善者，多不过六七。如何十年间，零落三无一。刘曾梦中见，元向花前失。渐老与谁游，春城好风日。",
            "comment": ""
        },
        {
            "title": "同韩侍郎游郑家池吟诗小饮",
            "content": "野艇容三人，晚池流浼浼。悠然倚棹坐，水思如江海。宿雨洗沙尘，晴风荡烟霭。残阳上竹树，枝叶生光彩。我本偶然来，景物如相待。白鸥惊不起，绿芡行堪采。齿发虽已衰，性灵未云改。逢诗遇杯酒，尚有心情在。",
            "comment": ""
        },
        {
            "title": "庭松",
            "content": "堂下何所有？十松当我阶。乱立无行次，高下亦不齐。高者三丈长，下者十尺低。有如野生物，不知何人栽。接以青瓦屋，承之白沙台。朝昏有风月，燥湿无尘泥。疏韵秋槭槭，凉阴夏凄凄。春深微雨夕，满叶珠蓑蓑。岁暮大雪天，压枝玉皑皑。四时各有趣，万木非其侪。去年买此宅，多为人所咳。一家二十口，移转就松来。移来有何得，但得烦襟开。即此是益友，岂必交贤才？顾我犹俗士，冠带走尘埃。未称为松主，时时一愧怀。",
            "comment": " | 【注释】　秋槭槭：一作秋瑟瑟。移来：一作近松。"
        },
        {
            "title": "西掖早秋直夜书意　自此后中书舍人时作。",
            "content": "凉风起禁掖，新月生宫沼。夜半秋暗来，万年枝袅袅。炎凉递时节，钟鼓交昏晓。遇圣惜年衰，报恩愁力小。素餐无补益，朱绶虚缠绕。冠盖栖野云，稻粱养山鸟。量力私自省，所得已非少。五品不为贱，五十不为夭。若无知足心，贪求何日了？",
            "comment": " | 【注释】五品不为贱，五十不为夭。�と粑拗�足心 贪求何日了�あ傥饕矗褐钢惺槭　Ｒ蛟诖竺鞴�宣政殿西侧，称西省、西掖。原诗作于唐穆宗长庆元年（公元821年），白居易五十岁时，担任中书舍人。这几句是说，人要有知足之心，才会摆脱烦恼——做官做到五品官，不为下贱。人活到五十而死，不为夭折。若没有知足之心，那必将是贪得无厌，永无止息。当时朝中有牛李党争日趋尖锐，白居易的许多朋友卷入两方，互相倾轧，连他最好的朋友元稹，急于进取，不择手段，勾结宦官，排挤有功于朝廷的宰相裴度，引起他的不满。白居易处此境地，左右为难，十分伤心，曾上书穆宗，穆宗又不采纳他的意见。于是心灰意冷，深刻认识到官场的黑暗，曾发出“宦途气味已谙尽”的感叹。这几句诗就反映了这种情绪，感到无所作为，退而求其次，以知足保和之心，慰自己心烦意乱之情。后句亦隐含着对当时贪得无厌者的讽谕。言简意深，蕴含丰富，耐人寻味。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "重过寿泉忆与杨九别时，因题店壁",
            "content": "商州南十里，有水名寿泉。涌出石崖下，流经山店前。忆昔相送日，我去君言还。寒波与老泪，此地共潺湲。一去历万里，再来经六年。形容已变改，处所犹依然。他日君过此，殷勤吟此篇。",
            "comment": " | 【注释】　处所：一作泉水。"
        },
        {
            "title": "宿溪翁　时初除郎官赴朝。",
            "content": "众心爱金玉，众口贪酒肉。何如此溪翁，饮瓢亦自足？溪南刈薪草，溪北修墙屋。岁种一顷田，春驱两黄犊。于中甚安适，此外无营欲。溪畔偶相逢，庵中遂同宿。辞翁向朝市，问我何官禄？虚言笑杀翁，郎官应列宿。",
            "comment": " | 【注释】　何如此溪翁：一作何此溪上翁。"
        },
        {
            "title": "委顺",
            "content": "山城虽荒芜，竹树有嘉色。郡俸诚不多，亦足充衣食。外累由心起，心宁累自息。尚欲忘家乡，谁能算官职？宜怀齐远近，委顺随南北。归去诚可怜，天涯住亦得。",
            "comment": ""
        },
        {
            "title": "负冬日",
            "content": "杲杲冬日出，照我屋南隅。负暄闭目坐，和气生肌肤。初似饮醇醪，又如蛰者苏。外融百骸畅，中适一念无。旷然忘所在，心与虚空俱。",
            "comment": ""
        },
        {
            "title": "岁晚",
            "content": "霜降水返壑，风落木归山。冉冉岁将宴，物皆复本源。何此南迁客，五年独未还？命屯分已定，日久心弥安。亦尝心与口，静念私自言：去国固非乐，归乡未必欢。何须自生苦，舍易求其难？",
            "comment": ""
        },
        {
            "title": "遗怀",
            "content": "乐往必悲生，泰来犹否极。谁言此数然？吾道何终塞。尝求詹尹卜，拂龟竟默默。亦曾仰问天，天但苍苍色。自兹唯委命，名利心双息。近日转安闲，乡园亦休忆。回看世间苦，苦在求不得。我今无所求，庶离忧悲域。",
            "comment": ""
        },
        {
            "title": "郊下",
            "content": "西日照高树，树头子规鸣。东风吹野水，水畔江蓠生。尽日看山立，有时寻涧行。兀兀长如此，何许似专城？",
            "comment": ""
        },
        {
            "title": "登龙昌上寺望江南山，怀钱舍人",
            "content": "骑马出西郭，悠悠欲何之？独上高寺去，一与白云期。虚槛晚潇洒，前山碧参差。忽似青龙阁，同望玉峰时。因咏松雪句，永怀鸾鹤姿。六年不相见，况乃隔荣衰？",
            "comment": ""
        },
        {
            "title": "蚊蟆",
            "content": "巴徼炎毒早，三月蚊蟆生。咂肤拂不去，绕耳薨薨声。斯物颇微细，中人初甚轻。如有肤受谮，久则疮痏成。痏成无奈何，所要防其萌。么虫何足道，潜喻儆人情。",
            "comment": ""
        },
        {
            "title": "征秋税毕题郡南亭",
            "content": "高城直下视，蠢蠢见巴蛮。安可施政教，尚不通语言。且喜赋敛毕，幸闻闾井安。岂伊循良化，赖此丰登年。案牍既简少，池馆亦情闲。秋雨檐果落，夕钟林鸟远。南亭日潇洒，偃卧恣疏顽。",
            "comment": ""
        },
        {
            "title": "步东坡",
            "content": "朝上东坡步，夕上东坡步。东坡何所爱？爱此新成树。种植当岁初，滋荣及春暮。信意取次栽，无行亦无数。绿阴斜景转，芳气微风度。新叶鸟下来，萎花蝶飞去。闲携斑竹杖，徐曳黄麻屦。欲识往来频，青芜成白路。",
            "comment": ""
        },
        {
            "title": "卧小斋",
            "content": "朝起视事毕，晏坐饱食终。散步长廊下，退卧小斋中。拙政自多暇，幽情谁与同？孰云二千石，心如田野翁？",
            "comment": ""
        },
        {
            "title": "东溪种柳",
            "content": "野性爱栽植，植柳水中坻。乘春持斧斫，裁截而树之。长短既不一，高下随所宜。倚岸埋大干，临流插小枝。松柏不可待，楩楠固难移。不如种此树，此树易荣滋。无根亦可活，成阴况非迟。三年未离郡，可以见依依。种罢水边憩，仰头闲自思。富贵本非望，功名须待时。不种东溪柳，端坐欲何为？",
            "comment": ""
        },
        {
            "title": "开元寺东池早春",
            "content": "池水暖温暾，水清波潋滟。簇簇青泥中，新蒲叶如剑。梅房小白裹，柳彩轻黄染。顺气草薰薰，适情鸥泛泛。旧游成梦寐，往事随阳焱。芳物感幽怀，一动平生念。",
            "comment": ""
        },
        {
            "title": "郡中春宴，因赠诸客",
            "content": "仆本儒家子，待诏金马门。尘忝亲近地，孤负圣明恩。一旦奉优诏，万里牧远人。可怜岛夷帅，自称为使君。身骑牂牁马，口食涂江鳞。暗淡绯衫故，斓斑白发新。是时岁二月，玉历布春分。颁条示皇泽，命宴及良辰。冉冉趋府吏，蚩蚩聚州民。有如蛰虫鸟，亦应天地春。薰草席铺座，藤枝酒注樽。中庭无平地，高下随所陈。蛮鼓声坎坎，巴女舞蹲蹲。使君居上头，掩口语众宾。勿笑风俗陋，勿欺官府贫。蜂巢与蚁穴，随分有君臣。",
            "comment": " | 【注释】　岛夷帅：一作岛夷师。"
        },
        {
            "title": "哭诸故人，因寄元八",
            "content": "昨日哭寝门，今日哭寝门。借问所哭谁？无非故交亲。伟卿既长往，质夫亦幽沦。屈指数年世，收涕自思身。彼皆少于我，先为泉下人。我今头半白，焉得身久存？好在元郎中，相识二十春。昔见君生子，今闻君抱孙。存者尽老大，逝者已成尘。早晚升平宅，开眉一见君。",
            "comment": " | 【注释】　好在：一作好怀。"
        },
        {
            "title": "登城东古台",
            "content": "迢迢东郊上，有土青崔嵬。不知何代物？疑是巴王台。巴歌久无声，巴宫没黄埃。靡靡春草合，牛羊缘四隈。我来一登眺，目极心悠哉。始见江山势，峰叠水环回。凭高视听旷，向远胸襟开。唯有故园念，时时东北来。",
            "comment": ""
        },
        {
            "title": "东坡种花二首",
            "content": "持钱买花树，城东坡上栽。但购有花者，不限桃杏梅。百果参杂种，千枝次第开。天时有早晚，地力无高低。红者霞艳艳，白者雪皑皑。游蜂遂不去，好鸟亦栖来。前有长流水，下有小平台。时拂台上石，一举风前杯。花枝荫我头，花蕊落我怀。独酌复独咏，不觉月平西。巴俗不爱花，竟春无人来。唯此醉太守，尽日不能回。东坡春向暮，树木今何如？漠漠花落尽，翳翳叶生初。每日领童仆，荷锄仍决渠。划土壅其本，引泉溉其枯。小树低数尺，大树长丈余。封植来几时，高下齐扶疏。养树既如此，养民亦何殊？将欲茂枝叶，必先救根株。云何救根株？劝农均赋租。云何茂枝叶？省事宽刑书。移此为郡政，庶几氓俗苏。",
            "comment": " | 【注释】　生初：一作初舒。决渠：一作凿渠。"
        },
        {
            "title": "哭王质夫",
            "content": "仙游寺前别，别来十年余。生别犹怏怏，死别复何如？客从梓潼来，道君死不虚。惊疑心未信，欲哭复踟蹰。踟蹰寝门侧，声发涕亦俱。衣上今日泪，箧中前月书。怜君古人风，重有君子儒。篇咏陶谢辈，风衿嵇阮徒。出身既蹇屯，生世仍须臾。诚知天至高，安得不一呼？江南有毒蟒，江北有妖狐。皆享千年寿，多于王质夫。不知彼何德？不识此何辜？",
            "comment": " | 【注释】　蹇屯：一作蹇连。"
        },
        {
            "title": "我身",
            "content": "我身何所似？似彼孤生蓬。秋霜翦根断，浩浩随长风。昔游秦雍间，今落巴蛮中。昔为意气郎，今作寂寥翁。外貌虽寂寞，中怀颇冲融。赋命有厚薄，委心任穷通。通当为大鹏，举翅摩苍穹。穷则为鹪鹩，一枝足自容。苟知此道者，身穷心不穷。",
            "comment": ""
        },
        {
            "title": "不二门",
            "content": "两眼日将暗，四肢渐衰瘦。束带剩昔围，穿衣妨宽袖。流年似江水，奔注无昏昼。志气与形骸，安得长依旧？亦曾登玉陛，举措多纰缪。至今金阙籍，名姓独遗漏。亦曾烧大药，消息乖火候。至今残丹砂，烧干不成就。行藏事两失，忧恼心交斗。化作憔悴翁，抛身在荒陋。坐看老病逼，须得医王救。唯有不二门，其间无夭寿。",
            "comment": ""
        },
        {
            "title": "花下对酒二首",
            "content": "蔼蔼江气春，南宾闰正月。梅樱与桃杏，次第城上发。红房烂簇火，素艳纷团雪。香惜委风飘，愁牵压枝折。楼中老太守，头上新白发。冷澹病心情，暄和好时节。故园音信断，远郡亲宾绝。欲问花前樽，依然为谁设？引手攀红樱，红樱落似霰。仰首看白日，白日走如箭。年芳与时景，顷刻犹衰变。况是血肉身，安能长强健？人心苦迷执，慕贵忧贫贱。愁色常在眉，欢容不上面。况吾头半白，把镜非不见。何必花下杯，更待他人劝？",
            "comment": ""
        },
        {
            "title": "早祭风伯，因怀李十一舍人",
            "content": "远郡虽褊陋，时祀奉朝经。夙兴祭风伯，天气晓冥冥。导骑与从吏，引我出东垌。水雾重如雨，山火高于星。忽忆早朝日，与君趋紫庭。步登龙尾道，却望终南青。一别身向老，所思心未宁。至今想在耳，玉音尚玲玲。",
            "comment": ""
        },
        {
            "title": "桐花",
            "content": "春令有常候，清明桐始发。何此巴峡中，桐花开十月？岂伊物理变？信是土宜别。地气反寒暄，天时倒生杀。草木坚强物，所禀固难夺。风候一参差，荣枯遂乖剌。况吾北人性，不耐南方热。强羸寿夭间，安得依时节？",
            "comment": ""
        },
        {
            "title": "江上送客",
            "content": "江花已萎绝，江草已销歇。远客何处归？孤舟今日发。杜鹃声似哭，湘竹斑如血。共是多感人，仍为此中别！",
            "comment": ""
        },
        {
            "title": "九日登巴台",
            "content": "黍香酒初熟，菊暖花未开。闲听竹枝曲，浅酌茱萸杯。去年重阳日，漂泊湓城隈。今岁重阳日，萧条巴子台。旅鬓寻已白，乡书久不来。临觞一搔首，座客亦徘徊。",
            "comment": ""
        },
        {
            "title": "东楼竹",
            "content": "潇洒城东楼，绕楼多修竹。森然一万竿，白粉封青玉。卷帘睡初觉，欹枕看未足。影转色入楼，床席生浮绿。空城绝宾客，向夕弥幽独。楼上夜不归，此君留我宿。",
            "comment": ""
        },
        {
            "title": "送客回，晚兴",
            "content": "城上云雾开，沙头风浪定。参差乱山出，澹泞平江净。行客舟已远，居人酒初醒。袅袅秋竹梢，巴蝉声似磬。",
            "comment": ""
        },
        {
            "title": "东城寻春",
            "content": "老色日上面，欢情日去心。今既不如昔，后当不如今。今犹未甚衰，每事力可任。花时仍爱出，酒后尚能吟。但恐如此兴，亦随日销沉。东城春欲老，勉强一来寻。",
            "comment": ""
        },
        {
            "title": "庭槐",
            "content": "南方饶竹树，唯有青槐稀。十种七八死，纵活亦支离。何此郡庭下，一株独华滋？蒙蒙碧烟叶，袅袅黄花枝。我家渭水上，此树荫前墀。忽向天涯见，忆在故园时。人生有情感，遇物牵所思。树木犹复尔，况见旧亲知！",
            "comment": ""
        },
        {
            "title": "南宾郡斋即事，寄杨万州",
            "content": "山上巴子城，山下巴江水。中有穷独人，强名为刺史。时时窃自哂，刺史岂如是？仓粟喂家人，黄缣裹妻子。莓苔翳冠带，雾雨霾楼雉。衙鼓暮复朝，郡斋卧还起。回头望南浦，亦在烟波里。而我复何嗟？夫君犹滞此！",
            "comment": ""
        },
        {
            "title": "寄王质夫",
            "content": "忆始识君时，爱君世缘薄。我亦吏王畿，不为名利著。春寻仙游洞，秋上云居阁。楼观水潺潺，龙潭花漠漠。吟诗石上坐，引酒泉边酌。因话出处心，心期老岩壑。忽从风雨别，遂被簪缨缚。君作出山云，我为入笼鹤。笼深鹤残悴，山远云飘泊。去处虽不同，同负平生约。今来各何在？老去随所托。我守巴南城，君佐征西幕。年颜渐衰飒，生计仍萧索。方含去国愁，且羡从军乐。旧游疑是梦，往事思如昨。相忆春又深，故山花正落。",
            "comment": " | 【注释】　残悴：一作憔悴。"
        },
        {
            "title": "招萧处士",
            "content": "峡内岂无人？所逢非所思。门前亦有客，相对不相知。仰望但云树，俯顾惟妻儿。寝食起居外，端然无所为。东郊萧处士，聊可与开眉。能饮满杯酒，善吟长句诗。庭前吏散后，江畔路干时。请君携竹杖，一赴郡斋期。",
            "comment": ""
        },
        {
            "title": "东楼晓",
            "content": "脉脉复脉脉，东楼无宿客。城暗云雾多，峡深田地窄。宵灯尚留焰，晨禽初展翮。欲知山高低，不见东方白。",
            "comment": ""
        },
        {
            "title": "西楼夜",
            "content": "悄悄复悄悄，城隅隐林杪。山郭灯火稀，峡天星汉少。年光东流水，生计南枝鸟。月没江沉沉，西楼殊未晓。",
            "comment": ""
        },
        {
            "title": "郡中",
            "content": "乡路音信断，山城日月迟。欲知州近远，阶前摘荔枝。",
            "comment": ""
        },
        {
            "title": "初到忠州登东楼，寄万州杨八使君",
            "content": "山束邑居窄，峡牵气候偏。林峦少平地，雾雨多阴天。隐隐煮盐火，漠漠烧畬烟。赖此东楼夕，风月时翛然。凭轩望所思，目断心涓涓。背春有去雁，上水无来船。我怀巴东守，本是关西贤。平生已不浅，流落重相怜。水梗漂万里，笼禽囚五年。新恩同雨露，远郡邻山川。书信虽往复，封疆徒接连。其如美人面，欲见杳无缘。",
            "comment": ""
        },
        {
            "title": "过昭君村　村在归州东北四十里。",
            "content": "灵珠产无种，彩云出无根。亦如彼姝子，生此遐陋村。至丽物难掩，遽选入君门。独美众所嫉，终弃于塞垣。唯此希代色，岂无一顾恩？事排势须去，不得由至尊。白黑既可变，丹青何足论？竟埋岱北骨，不返巴东魂。惨澹晚云水，依稀旧乡园。妍姿化已久，但有村名存。村中有遗老，指点为我言。不取往者戒，恐贻来者冤。至今村女面，烧灼成瘢痕。",
            "comment": " | 【注释】不取往者戒，恐贻①来者冤①贻：留。②昭君村：在今湖北秭归。五言古诗《过昭君村》，作于诗人赴忠州刺史任途中。这两句诗的后两句是：“至今村女面，烧灼成瘢痕。”四句的意思是，因鉴于王昭君美丽出众而得到悲惨的遭遇，后来的村女们吸取前人的教训，恐怕受到同样的命运，都把面孔烧起许多瘢痕，破坏了她们的美貌。这个惨痛事实，读来令人心酸，是对昭君命运的怜悯，对皇室摧惨妇女的控诉，艺术概括深刻、尖锐，感人至深。同时，也是诗人借昭君遭遇，曲折地表示了自己的心境。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "初入峡有感",
            "content": "上有万仞山，下有千丈水。苍苍两崖间，阔狭容一苇。瞿唐呀直泻，滟滪屹中峙。未夜黑岩昏，无风白浪起。大石如刀剑，小石如牙齿。一步不可行，况千三百里。苒蒻竹篾稔，欹危楫师趾。一跌无完舟，吾生系于此。常闻仗忠信，蛮貊可行矣。自古飘沉人，岂尽非君子？况吾时与命，蹇舛不足恃。长恐不才身，复作无名死。",
            "comment": ""
        },
        {
            "title": "答元郎中、杨员外喜乌见寄  四十四字成。",
            "content": "南宫鸳鸯地，何忽乌来止？故人锦帐郎，闻乌笑相视。疑乌报消息，望我归乡里。我归应待乌头白，惭愧元郎误欢喜。",
            "comment": ""
        },
        {
            "title": "秋槿",
            "content": "风露飒已冷，天色亦黄昏。中庭有槿花，荣落同一晨。秋开已寂寞，夕陨何纷纷。正怜少颜色，复叹不逡巡。感此因念彼，怀哉聊一陈。男儿老富贵，女子晚婚姻。头白始得志，色衰方事人。后时不获已，安得如青春？",
            "comment": ""
        },
        {
            "title": "梦与李七、庾三十二同访元九",
            "content": "夜梦归长安，见我故亲友。损之在我左，顺之在我右。云是二月天，春风出携手。同过靖安里，下马寻元九。元九正独坐，见我笑开口。还指西院花，乃开北亭酒。如言各有故，似惜欢难久。神合俄顷间，神离欠申后。觉来疑在侧，求索无所有。残灯影闪墙，斜月光穿牖。天明西北望，万里君知否？老去无见期，踟蹰搔白首。",
            "comment": ""
        },
        {
            "title": "司马厅独宿",
            "content": "荒凉满庭草，偃亚侵檐竹。府吏下厅帘，家僮开被袱。数声城上漏，一点窗间烛。官曹冷似冰，谁肯来同宿？",
            "comment": " | 【注释】　窗间：一作窗前。"
        },
        {
            "title": "司马宅",
            "content": "雨径绿芜合，霜园红叶多。萧条司马宅，门巷无人过。唯对大江水，秋风朝夕波。",
            "comment": ""
        },
        {
            "title": "早蝉",
            "content": "月出先照山，风生先动水。亦如早蝉声，先入闲人耳。一闻愁意结，再听乡心起。渭上村蝉声，先听浑相似。衡门有谁听？日暮槐花里。",
            "comment": ""
        },
        {
            "title": "因沐感发，寄郎上人上二首",
            "content": "年长身转慵，百事无所欲。乃至头上发，经年方一沐。沐稀发苦落，一沐仍半秃。短鬓经霜蓬，老面辞春木。强年过犹近，衰相来何速。应是烦恼多，心焦血不足。渐少不满把，渐短不盈尺。况兹短少中，日夜落复白。既无神仙术，何除老死籍？只有解脱门，能度衰苦厄。掩镜望东寺，降心谢禅客。衰白何足言，剃落犹不惜。",
            "comment": " | 【注释】　百事：一作百年。"
        },
        {
            "title": "感秋怀微之",
            "content": "叶下湖又波，秋风此时至。谁知濩落心，先纳萧条气。推移感流岁，漂泊思同志。昔为烟霄侣，今作泥途吏。白鸥毛羽弱，青凤文章异。各闭一笼中，岁晚同憔悴。",
            "comment": " | 【注释】　烟霄：一作烟霞。"
        },
        {
            "title": "郡厅有树，晚荣早凋，人不识名，因题其上",
            "content": "浔阳郡厅后，有树不知名。秋先梧桐落，春后桃李荣。五月始萌动，八月已凋零。左右皆松桂，四时郁青青。岂量雨露恩，沾濡不均平。荣枯各有分，天地本无情。顾我亦相类，早衰向晚成。形骸少多病，三十不丰盈。毛鬓早改变，四十白髭生。谁教两萧索，相对此江城？",
            "comment": ""
        },
        {
            "title": "南湖晚秋",
            "content": "八月白露降，湖中水方老。但惜秋风多，衰荷半倾倒。手攀青枫树，足踏黄芦草。惨淡老荣颜，冷落秋怀抱。有兄在淮楚，有弟在蜀道。万里何时来，烟波白浩浩。",
            "comment": " | 【注释】　水方老：一作水芳老。"
        },
        {
            "title": "早秋晚望兼呈韦侍御",
            "content": "九派绕孤城，城高生远思。人烟半在船，野水多于地。穿霞日脚直，驱雁风头利。去国来几时，江上秋三至。夫君亦沦落，此地同飘寄。悯默向隅心，摧颓触笼翅。且谋眼前计，莫问胸中事。浔阳酒甚浓，相劝时时醉。",
            "comment": ""
        },
        {
            "title": "感情",
            "content": "中庭晒服玩，忽见故乡履。昔赠我者谁？东邻婵娟子。因思赠时语，特用结终始。永愿如履綦，双行复双止。自吾谪江郡，漂荡三千里。为感长情人，提携同到此。今朝一惆怅，反覆看未已。人只履犹双，何曾得相似？可嗟复可惜，锦表绣为里。况经梅雨来，色暗花草死。",
            "comment": ""
        },
        {
            "title": "早蝉",
            "content": "六月初七日，江头蝉始鸣。石楠深叶里，薄暮两三声。一催衰鬓色，再动故园情。西风殊未起，秋思先秋生。忆昔在东掖，宫槐花下听。今朝无限思，云树绕湓城。",
            "comment": ""
        },
        {
            "title": "孟夏思渭村旧居寄舍弟",
            "content": "啧啧雀引雏，梢梢笋成竹。时物感人情，忆我故乡曲。故园渭水上，十载事樵牧。手种榆柳成，阴阴覆墙屋。兔隐豆苗肥，鸟鸣桑椹熟。前年当此时，与尔同游瞩。诗书课弟侄，农圃资童仆。日暮麦登场，天时蚕坼蔟。弄泉南涧坐，待月东亭宿。兴发饮数杯，闷来棋一局。一朝忽分散，万里仍羁束。井鲋思返泉，笼莺悔出谷。九江地卑湿，四月天炎燠。苦雨初入梅，瘴云稍含毒。泥秧水畦稻，灰种畬田栗。已讶殊岁时，仍嗟异风俗。闲登郡楼望，日落江山绿。归雁拂乡心，平湖断人目。殊方我漂泊，旧里君幽独。何时同一瓢，饮水心亦足。",
            "comment": " | 【注释】　豆苗肥：一作豆苗大。"
        },
        {
            "title": "首夏",
            "content": "孟夏百物滋，动植一时好。麋鹿乐深林，虫蛇喜丰草。翔禽爱密叶，游鳞悦新藻。天和遗漏处，而我独枯槁。一身在天末，骨肉皆远道。旧国无来人，寇戎尘浩浩。沉忧竟何益，只自劳怀抱。不如放身心，冥然任天造。浔阳多美酒，可使杯不燥。湓鱼贱如泥，烹灸无昏早。朝饭山下寺，暮醉湖中岛。何必归故乡，兹焉可终老。",
            "comment": ""
        },
        {
            "title": "寄行简",
            "content": "郁郁眉多敛，默默口寡言。岂是愿如此，举目谁与欢。去春尔西征，从事巴蜀间。今春我南谪，抱疾江海壖。相去六千里，地绝天邈然。十书九不达，何以开忧颜。渴人多梦饮，饥人多梦餐。春来梦何处？合眼到东川。",
            "comment": ""
        },
        {
            "title": "夜雪",
            "content": "已讶衾枕冷，复见窗户明。夜深知雪重，时闻折竹声。",
            "comment": "：　　这首五绝作于元和十一年（816）。白居易时年四十五，任江州司马。\r\n　　雪，是天公奇妙的造化，是大自然美丽的精灵，也是诗人们情有独钟的诗思寄托物。古人咏雪，历代不乏佳作。如“昔我往矣，杨柳依依。今我来思，雨雪霏霏”；“北风其凉，雨雪其雱”；“明月照积雪，朔风劲且哀”；“胡风吹朔雪，千里度龙山。集君瑶台下，飞舞两楹前。兹晨自为美，当避艳阳年。艳阳桃李节，皎洁不成妍”；“洒空深巷静，积素广庭闲”；“五月天山雪，无花只有寒”；“燕山雪花大如席，片片吹落轩辕台”；“忽然一夜春风来，千树万树梨花开”等等。不过，以“夜雪”为题的并不多见。因此，白居易的这首小诗可说是一朵别具风采的小花。\r\n　　这首小诗充分体现了诗人通俗易懂、明白晓畅的语言特色。它朴实自然，却韵味十足；诗境平易，而浑成熨贴，无一丝雕琢和安排的痕迹。这正是白体特有的风格。全诗短短二十字，无一字一句直接写及如何下雪，却句句紧扣诗题，从各个不同侧面衬托出夜间下雪的情景，可谓另有云天之妙。\r\n　　诗中既没有色彩的刻画，也不作姿态的描摹，初看简直毫不起眼。但细细品味，便会发现它不仅凝重古朴、清新淡雅，而且新颖别致，立意不俗。试想，雪无声无味，只能从颜色、形状、姿态见出分别，而在沉沉夜色里，雪的形象自然难以捕捉。然而，乐于创新的白居易正是从这一特殊情况出发，依次从触觉（冷）、视觉（明）、感觉（知）、听觉（闻）四个层次叙写，一波数折，曲尽其貌其势、其情其状。 | 【注释】夜深知雪重�な蔽耪壑裆�这首五绝作于任江州司马时。是说，夜间忽觉被窝里有点冷，继而看见窗户发亮，原来是下雪了；时时听见竹子被压折的声音，方知雪下得很大。觉衾寒窗明，而知有雪，闻折竹之声，而知雪重，写来曲折有致，构思巧妙，别具一格。就景写景，又景中寓情，“冷”、“夜雪”和“折竹声”，委婉传出诗人被贬后的寂寞冷清之状和无限感慨。--引自李济洲编著之《全唐诗佳句赏析》http://tshjj.yeah.net/在大自然众多的产儿中，雪可谓得天独厚。她以洁白晶莹的天赋丽质，装点关山的神奇本领，赢得古往今来无数诗人的赞美。在令人目不暇接的咏雪篇章中，白居易这首《夜雪》，显得那么平凡，既没有色彩的刻画，也不作姿态的描摹，初看简直毫不起眼，但细细品味，便会发现它凝重古朴，清新淡雅，是一朵别具风采的小花。　　这首诗新颖别致，首要在立意不俗。咏雪诗写夜雪的不多，这与雪本身的特点有关。雪无声无嗅，只能从颜色、形状、姿态见出分别，而在沉沉夜色里，人的视觉全然失去作用，雪的形象自然无从捕捉。然而，乐于创新的白居易正是从这一特殊情况出发，避开人们通常使用的正面描写的手法，全用侧面烘托，从而生动传神地写出一场夜雪来。　　“已讶衾枕冷”，先从人的感觉写起，通过“冷”不仅点出有雪，而且暗示雪大，因为生活经验证明：初落雪时，空中的寒气全被水汽吸收以凝成雪花，气温不会马上下降，待到雪大，才会加重空气中的严寒。这里已感衾冷，可见落雪已多时。不仅“冷”是写雪，“讶”也是在写雪，人之所以起初浑然不觉，待寒冷袭来才忽然醒悟，皆因雪落地无声，这就于“寒”之外写出雪的又一特点。此句扣题很紧，感到“衾枕冷”正说明夜来人已拥衾而卧，从而点出是“夜雪”。“复见窗户明”，从视觉的角度进一步写夜雪。夜深却见窗明，正说明雪下得大、积得深，是积雪的强烈反光给暗夜带来了亮光。以上全用侧写，句句写人，却处处点出夜雪。　　“夜夜知雪重，时闻折竹声”，这里仍用侧面描写，却变换角度从听觉写出。传来的积雪压折竹枝的声音，可知雪势有增无已。诗人有意选取“折竹”这一细节，托出“重”字，别有情致。“折竹声”于“夜深”而“时闻”，显示了冬夜的寂静，更主要的是写出了诗人的彻夜无眠；这不只为了“衾枕冷”而已，同时也透露出诗人谪居江州时心情的孤寂。由于诗人是怀着真情实感抒写自己独特的感受，才使得这首《夜雪》别具一格，诗意含蓄，韵味悠长。　　全诗诗境平易，浑成熨贴，无一点安排痕迹，也不假纤巧雕琢，这正是白居易诗歌固有的风格。　　（张明非）"
        },
        {
            "title": "送幼史",
            "content": "淮右寇未散，江西岁再徂。故里干戈地，行人风雪途。此时与尔别，江畔立踟蹰。",
            "comment": ""
        },
        {
            "title": "渐老",
            "content": "今朝复明日，不觉年齿暮。白发逐梳落，朱颜辞镜去。当春颇愁寂，对酒寡欢趣。遇境多怆辛，逢人益敦故。形质属天地，推迁从不住。所怪少年心，销磨落何处？",
            "comment": ""
        },
        {
            "title": "春晚寄微之",
            "content": "三月江水阔，悠悠桃花波。年芳与心事，此地共蹉跎。南国方谴谪，中原正兵戈。眼前故人少，头上白发多。通州更迢递，春尽复如何？",
            "comment": ""
        },
        {
            "title": "赠别崔五",
            "content": "朝送南去客，暮迎北来宾。孰云当大路，少遇心所亲。劳者念息肩，热者思濯身。何如愁独日，忽见平生人。平生已不浅，是日重殷勤。问从何处来，及此江亭春？江天春多阴，夜月隔重云。移樽树间饮，灯照花纷纷。一会不易得，余事何足云。明旦又分手，今夕且欢忻。",
            "comment": ""
        },
        {
            "title": "忆洛下故园　时淮汝寇戎未灭。",
            "content": "浔阳迁谪地，洛阳离乱年。烟尘三川上，炎瘴九江边。乡心坐如此，秋风仍飒然。",
            "comment": ""
        },
        {
            "title": "宿东林寺",
            "content": "经窗灯焰短，僧炉火气深。索落庐山夜，风雪宿东林。",
            "comment": ""
        },
        {
            "title": "江楼闻砧　江州作。",
            "content": "江人授衣晚，十月始闻砧。一夕高楼月，万里故园心。",
            "comment": ""
        },
        {
            "title": "夜闻歌者　宿鄂州。",
            "content": "夜泊鹦鹉洲，秋江月澄澈。邻船有歌者，发调堪愁绝。歌罢继以泣，泣声通复咽。寻声见其人，有妇颜如雪。独倚帆樯立，娉婷十七八。夜泪似真珠，双双堕明月。借问谁家妇，歌泣何凄切？一问一沾襟，低眉终不说。",
            "comment": " | 【注释】　秋江月澄澈：一作江月秋澄澈。"
        },
        {
            "title": "寄微之三首",
            "content": "江州望通州，天涯与地末。有山万丈高，有水千里阔。间之以云雾，飞鸟不可越。谁知千古险，为我二人设。通州君初到，郁郁愁如结。江州我方去，迢迢行未歇。道路日乖隔，音信日断绝。因风欲寄语，地远声不彻。生当复相逢，死当从此别。君游襄阳日，我在长安住。今君在通州，我过襄阳去。襄阳九里郭，楼堞连云树。顾此稍依依，是君旧游处。苍茫蒹葭水，中有浔阳路。此去更相思，江西少亲故。去国日已远，喜逢物似人。如何含此意，江上坐思君。有如河岳气，相合方氛氲。狂风吹中绝，两处成孤云。风回终有时，云合岂无因？努力各自爱，穷通我尔身。",
            "comment": " | 【注释】　喜逢：一作稀逢。"
        },
        {
            "title": "再到襄阳访问旧居",
            "content": "昔到襄阳日，髯髯初有髭。今过襄阳日，髭鬓半成丝。旧游都似梦，乍到忽如归。东郭蓬蒿宅，荒凉今属谁？故知多零落，闾井亦迁移。独有秋江水，烟波似旧时。",
            "comment": ""
        },
        {
            "title": "微雨夜行",
            "content": "漠漠秋云起，稍稍夜寒生。但觉衣裳湿，无点亦无声。",
            "comment": ""
        },
        {
            "title": "仙娥峰下作",
            "content": "我为东南行，始登商山道。商山无数峰，最爱仙娥好。参差树若插，匼匝云如抱。渴望寒玉泉，香闻紫芝草。青崖屏削碧，白石床铺缟。向无如此物，安足留四皓？感彼私自问，归山何不早？可能尘土中，远随众人老？",
            "comment": ""
        },
        {
            "title": "初出蓝田路作",
            "content": "停骖问前路，路在秋云里。苍苍县南道，去途从此始。绝顶忽盘上，众山皆下视。下视千万峰，峰头如浪起。朝经韩公坂，夕次蓝桥水。浔阳仅四千，始行七十里。人烦马蹄跙，劳苦已如此。",
            "comment": ""
        },
        {
            "title": "别李十一后重寄　自此后江州路上作。",
            "content": "秋日正萧条，驱车出蓬荜。回望青门道，目极心郁郁。岂独恋乡土，非关慕簪绂。所怆别李君，平生同道术。俱承金马诏，联秉谏臣笔。共上青云梯，中途一相失。江湖我方往，朝廷君不出。蕙带与华簪，相逢是何日？",
            "comment": ""
        },
        {
            "title": "舟中雨夜",
            "content": "江云暗悠悠，江风冷修修。夜雨滴船背，夜浪打船头。船中有病客，左降向江州。",
            "comment": ""
        },
        {
            "title": "哭李三",
            "content": "去年渭水曲，秋时访我来。今年常乐里，春日哭君回。哭君仰问天，天意安在哉？若必夺其寿，何如不与才？落然身后事，妻病女婴孩。",
            "comment": ""
        },
        {
            "title": "送春",
            "content": "三月三十日，春归日复暮。惆怅问春风，明朝应不住。送春曲江上，眷眷东西顾。但见扑水花，纷纷不知数。人生似行客，两足无停步。日日进前程，前程几多路？兵刀与水火，尽可违之去。唯有老到来，人间无避处。感时良为已，独倚池南树。今日送春心，心如别亲故。",
            "comment": ""
        },
        {
            "title": "寄杨六　杨摄万年县尉。予为赞善大夫。",
            "content": "青宫官冷静，赤县事繁剧。一闲复一忙，动作经时隔。清觞久废酌，白日顿虚掷。念此忽踟蹰，悄然心不适。岂无旧交结？久别或迁易。亦有新往还，相见多形迹。唯君于我分，坚久如金石。何况老大来，人情重姻戚。会稀岁月急，此事真可惜。几回开口笑，便到髭须白。公门苦鞅掌，尽日无间隙。犹冀乘暝来，静言同一夕。",
            "comment": ""
        },
        {
            "title": "夜雨有念",
            "content": "以道治心气，终岁得晏然。何乃戚戚意，忽来风雨天？既非慕荣显，又不恤饥寒。胡为悄不乐，抱膝残灯前？形影暗相问，心默对以言。骨肉能几人？各在天一端。吾兄寄宿州，吾弟客东川。南北五千里，吾身在中间。欲去病未能，欲住心不安。有如波上舟，此缚而彼牵。自我向道来，于今六七年。炼成不二性，销尽千万缘。唯有恩爱火，往往犹熬煎。岂是药无效，病多难尽蠲。",
            "comment": ""
        },
        {
            "title": "自觉二首",
            "content": "四十未为老，忧伤早衰恶。前岁二毛生，今年一齿落。形骸日损耗，心事同萧索。夜寝与朝餐，其间味亦薄。同岁崔舍人，容光方灼灼。始知年与貌，衰盛随忧乐。畏老老转迫，忧病病弥缚。不畏复不忧，是除老病药。朝哭心所爱，暮哭心所亲。亲爱零落尽，安用身独存？几许平生欢，无限骨肉恩。结为肠间痛，聚作鼻头辛。悲来四支缓，泣尽双眸昏。所以年四十，心如七十人。我闻浮屠教，中有解脱门。置心为止水，视身如浮云。抖擞垢秽衣，度脱生死轮。胡为恋此苦，不去犹逡巡。回念发弘愿，愿此见在身。但受过去报，不结将来因。誓以智慧水，永洗烦恼尘。不将恩爱子，更种忧悲根！",
            "comment": ""
        },
        {
            "title": "病中友人相访",
            "content": "卧久不记日，南窗昏复昏。萧条草檐下，寒雀朝夕闻。强扶床前杖，起向庭中行。偶逢故人至，便当一逢迎。移榻就斜日，披裘倚前楹。闲谈胜服药，稍觉有心情。",
            "comment": ""
        },
        {
            "title": "栽松二首",
            "content": "小松未盈尺，心爱手自移。苍然涧底色，云湿烟霏霏。栽植我年晚，长成君性迟。如何过四十，种此数寸枝？得见成阴否，人生七十稀。爱君抱晚节，怜君含直文。欲得朝朝见，阶前故种君。知君死则已，不死会凌云。",
            "comment": ""
        },
        {
            "title": "沐浴",
            "content": "经年不沐浴，尘垢满肌肤。今朝一澡濯，衰瘦颇有余。老色头发白，病形支体虚。衣宽有剩带，发少不胜梳。自问今年几，春秋四十初。四十已如此，七十复何如？",
            "comment": ""
        },
        {
            "title": "村居卧病三首",
            "content": "戚戚抱羸病，悠悠度朝暮。夏木才结阴，秋兰已含露。前日巢中卵，化作雏飞去。昨日穴中虫，蜕为蝉上树。四时未尝歇，一物不暂住。唯有病客心，沉然独如故。新秋久病客，起步村南道。尽日不逢人，虫声遍荒草。西风吹白露，野绿秋仍早。草木犹未伤，先伤我怀抱。朱颜与玄鬓，强健几时好。况为忧病侵，不得依年老。种黍三十亩，雨来苗渐大。种薤二十畦，秋来欲堪刈。望黍作冬酒，留薤为春菜。荒村百物无，待此养衰瘵。葺庐备阴雨，补褐防寒岁。病身知几时，且作明年计。",
            "comment": ""
        },
        {
            "title": "感镜",
            "content": "美人与我别，留镜在匣中。自从花颜去，秋水无芙蓉。经年不开匣，红埃覆青铜。今朝一拂拭，自照憔悴容。照罢重惆怅，背有双盘龙。",
            "comment": ""
        },
        {
            "title": "西原晚望",
            "content": "花菊引闲行，行上西原路。原上晚无人，因高聊四顾。南阡有烟火，北陌连虚墓。村邻何萧疏，近者犹百步。吾庐在其下，寂寞风日暮。门外转枯蓬，篱根伏寒兔。故园汴水上，离乱不堪去。近岁始移家，飘然此村住。新屋五六间，古槐八九树。便是衰病身，此生终老处。",
            "comment": ""
        },
        {
            "title": "喜友至留宿",
            "content": "村中少宾客，柴门多不开。忽闻车马至，云是故人来。况值风雨夕，愁心正悠哉。愿君且同宿，尽此手中杯。人生开口笑，百年都几回？",
            "comment": ""
        },
        {
            "title": "谕怀",
            "content": "黑头日已白，白面日已黑。人生未死间，变化何终极。常言在己者，莫若形与色。一朝改变来，止遏不能得。况彼身外事，悠悠通与塞。",
            "comment": ""
        },
        {
            "title": "渭村雨归",
            "content": "渭水寒渐落，离离蒲稗苗。闲傍沙边立，看人刈苇苕。近水风景冷，晴明犹寂寥。复兹夕阴起，野思重萧条。萧条独归路，暮雨湿村桥。",
            "comment": ""
        },
        {
            "title": "对酒",
            "content": "人生一百岁，通计三万日。何况百岁人，人间百无一。贤愚共零落，贵贱同埋没。东岱前後魂，北邙新旧骨。复闻药误者，为爱延年术。又有忧死者，为贪政事笔。药误不得老，忧死非因疾。谁人言最灵，知得不知失。何如会亲友，饮此杯中物。能沃烦虑销，能陶真性出。所以刘阮辈，终年醉兀兀。",
            "comment": ""
        },
        {
            "title": "念金銮子二首",
            "content": "衰病四十身，娇痴三岁女。非男犹胜无，慰情时一抚。一朝舍我去，魂影无处所。况念夭化时，呕哑初学语。始知骨肉爱，乃是忧悲聚。唯思未有前，以理遣伤苦。忘怀日已久，三度移寒暑。今日一伤心，因逢旧乳母。与尔为父子，八十有六旬。忽然又不见，迩来三四春。形质本非实，气聚偶成身。恩爱元是妄，缘合暂为亲。念兹庶有悟，聊用遣悲辛。惭将理自夺，不是忘情人。",
            "comment": ""
        },
        {
            "title": "城上对月期友人不至",
            "content": "古人惜昼短，劝令秉烛游。况此迢迢夜，明月满西楼。复有盈樽酒，置在城上头。期君君不至，人月两悠悠。照水烟波白，照人肌发秋。清光正如此，不醉即须愁。",
            "comment": ""
        },
        {
            "title": "以镜赠别",
            "content": "人言似明月，我道胜明月。明月非不明，一年十二缺。岂如玉匣里，如水常澄澈。月破天暗时，圆明独不歇。我惭貌丑老，绕鬓斑斑雪。不如赠少年，回照青丝发。因君千里去，持此将为别。",
            "comment": ""
        },
        {
            "title": "寄元九",
            "content": "一病经四年，亲朋书信断。穷通合易交，自笑知何晚。元君在荆楚，去日唯云远。彼独是何人，心如石不转？忧我贫病身，书来唯劝勉：上言少愁苦，下道加餐饭。怜君为谪吏，穷薄家贫褊。三寄衣食资，数盈二十万。岂是贪衣食？感君心缱绻！念我口中食，分君身上暖。不因身病久，不因命多蹇。平生亲友心，岂得知深浅？",
            "comment": ""
        },
        {
            "title": "叹常生",
            "content": "西村常氏子，卧疾不须臾。前旬犹访我，今日忽云殂。时我病多暇，与之同野居。园林青蔼蔼，相去数里余。村邻无好客，所遇唯农夫。之子何如者，往还犹胜无。于今亦已矣，可为一长吁！",
            "comment": ""
        },
        {
            "title": "别行简",
            "content": "漠漠病眼花，星星愁鬓雪。筋骸已衰惫，形影仍分诀。梓州二千里，剑门五六月。岂是远行时？火云烧栈热。何言巾上泪，乃是肠中血。念此早归来，莫作经年别！",
            "comment": ""
        },
        {
            "title": "昼寝",
            "content": "坐整白单衣，起穿黄草屦。朝餐盥漱毕，徐下阶前步。暑风微变候，昼刻渐加数。院静地阴阴，鸟鸣新叶树。独行还独卧，夏景殊未暮。不作午时眠，日长安可度？",
            "comment": ""
        },
        {
            "title": "梦裴相公",
            "content": "五年生死隔，一夕魂梦通。梦中如往日，同直金銮宫。仿佛金紫色，分明冰玉容。勤勤相眷意，亦与平生同。既寤知是梦，悯然情未终。追想当时事，何殊昨夜中？自我学心法，万缘成一空。今朝为君子，流涕一沾胸。",
            "comment": ""
        },
        {
            "title": "登村东古冢",
            "content": "高低古时冢，上有牛羊道。独立最高头，悠哉此怀抱。回头向村望，但见荒田草。村人不爱花，多种栗与枣。自来此村住，不觉风光好。花少莺亦稀，年年春暗老。",
            "comment": ""
        },
        {
            "title": "同友人寻涧花",
            "content": "闻有涧底花，贳得村中酒。与君来校迟，已逢摇落后。临觞有遗恨，怅望空溪口。记取花发时，期君重携手。我生日日老，春色年年有。且作来岁期，不知身健否？",
            "comment": ""
        },
        {
            "title": "溪中早春",
            "content": "南山雪未尽，阴岭留残白。西涧冰已销，春溜含新碧。东风来几日，蛰动萌草坼。潜知阳和功，一日不虚掷。爱此天气暖，来拂溪边石。一坐欲忘归，暮禽声啧啧。蓬蒿隔桑枣，隐映烟火夕。归来问夜餐，家人烹荠麦。",
            "comment": ""
        },
        {
            "title": "送兄弟回雪夜",
            "content": "日晦云气黄，东北风切切。时从村南还，新与兄弟别。离襟泪犹湿，回马嘶未歇。欲归一室坐，天阴多无月。夜长火消尽，岁暮雨凝结。寂寞满炉灰，飘零上阶雪。对雪画寒灰，残灯明复灭。灰死如我心，雪白如我发。所遇皆如此，顷刻堪愁绝。回念入坐忘，转忧作禅悦。平生洗心法，正为今宵设。",
            "comment": ""
        },
        {
            "title": "秋霁",
            "content": "金火不相待，炎凉雨中变。林晴有残蝉，巢冷无留燕。沉吟卷长簟，恻怆收团扇。向夕稍无泥，闲步青苔院。月出砧杵动，家家捣秋练。独对多病妻，不能理针线。冬衣殊未制，夏服行将绽。何以迎早秋？一杯聊自劝。",
            "comment": ""
        },
        {
            "title": "夜雨",
            "content": "我有所念人，隔在远远乡。我有所感事，结在深深肠。乡远去不得，无日不瞻望。肠深解不得，无夕不思量。况此残灯夜，独宿在空堂。秋天殊未晓，风雨正苍苍。不学头陀法，前心安可忘？",
            "comment": ""
        },
        {
            "title": "秋夕",
            "content": "叶声落如雨，月色白似霜。夜深方独卧，谁为拂尘床？",
            "comment": ""
        },
        {
            "title": "寄元九　自此后在渭村作。",
            "content": "晨鸡才发声，夕雀俄敛翼。昼夜往复来，疾如出入息。非徒改年貌，渐觉无心力。自念因念君，俱为老所逼。君年虽校少，憔悴谪南国。三年不放归，炎瘴销颜色。山无杀草雪，水有含沙蜮。健否远不知，书多隔年得。愿君少愁苦，我亦加餐食。各保金石躯，以慰长相忆。",
            "comment": ""
        },
        {
            "title": "读邓鲂诗",
            "content": "尘架多文集，偶取一卷披。未及看姓名，疑是陶潜诗。看名知是君，恻恻令我悲。诗人多蹇厄，近日诚有之。京兆杜子美，犹得一拾遗。襄阳孟浩然，亦闻鬓成丝。嗟君两不如，三十在布衣。擢第禄不及，新婚妻未归。少年无疾患，溘死于路岐。天不与爵寿，唯与好文词。此理勿复道，巧历不能推。",
            "comment": " | 【注释】　冠婚：一作官婚。"
        },
        {
            "title": "宫词（又名后宫词）",
            "content": "泪尽罗巾梦不成，夜深前殿按歌声。红颜未老恩先断，斜倚薰笼坐到明。",
            "comment": "：①泪湿：犹湿透。\r\n②恩：指皇帝对她的恩爱。\r\n③熏笼：薰香炉子上罩的竹笼。 | ：　　泪水湿透了罗巾无法入睡好梦难成，深夜时分听到前殿传来按着节拍唱歌的声音。红颜尚未老去已经失去了君王的恩宠，斜靠着熏笼一直坐到天明。 | ：　　这首诗又名《后宫词》，是一首宫怨词，以他人的歌舞欢笑反衬自己的枯寂哀怨，色未衰而爱已弛，指斥统治者的薄幸寡恩。诗人描写了一个红颜未老就失去宠幸的宫女不幸的遭遇，表现了宫女复杂的内心世界。这首诗语言浅近，明快舒畅，情感深沉细腻，真切感人。 | 【注释】【简析】：用对比的白描手法抒发了宫中妇女的不幸，诗人对她们怀着深深的同情。"
        },
        {
            "title": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄，于潜七兄，乌江十五兄，兼示符离及下邽弟妹",
            "content": "时难年饥世业空，弟兄羁旅各西东。田园寥落干戈后，骨肉流离道路中！吊影分为千里雁，辞根散作九秋蓬。共看明月应垂泪，一夜乡心五处同！",
            "comment": "：①世业：世代传下的产业。\r\n②羁旅：犹漂泊。\r\n③寥落：冷落。\r\n④干戈：本是两种武器，这里指战争。\r\n⑤根：喻兄弟。 | ：　　时势艰难兵荒马乱，家业空空；兄弟逃难旅居异地，各自西东。战乱以后处处寥落，田园荒芜；骨肉分离漂泊流浪，失散途中。\r\n　　离群孤雁相隔千里，形影相吊；同根兄弟随风飞散，恰似秋蓬。天涯海角共看明月，无不垂泪；今夜思乡你我同心，五地相同。 | ：　　这是一首抒情诗，约作于唐德宗贞元十六年（800）秋天。其时诗人到符离（安徽宿县），曾有《乱后过流沟寺》诗，流沟寺即在符离。题中所言“弟妹”，可能和诗人自己均在符离，因此合起来就有五处。贞元十五年（799）春，宣武节度使董晋死后部下叛乱，接着中、光、蔡等州节度使吴少诚又叛乱。唐朝廷分遣十六道兵马去攻打，战事发生在河南境内。当时南方漕运，主要经过河南输送关内。由于“河南经乱”使得“关内阻饥”。全诗意在写经乱之后，怀念诸位兄弟姊妹。诗以白描手法，采用平易的家常话语，抒写人们所共有而又不是每个人俱能道出的真实情感。言辞清丽，不加雕饰，句句扣紧主题，意蕴精深，情韵动人。 | 【注释】原题：自河南经乱,关内阻饥,兄弟离散,各在一处.因望月有感,聊书所怀,寄上浮梁大兄,于潜七兄,乌江十五兄,兼示符离及下邽弟妹【注解】：１、世业：世代传下的产业。２、羁旅：犹漂泊。３、寥落：冷落。４、干戈：本是两种武器，这里指战争。５、根：喻兄弟。【韵译】：时势艰难兵荒马乱，家业空空；兄弟逃难旅居异地，各自西东。战乱以后处处寥落，田园荒芜；骨肉分离漂泊流浪，失散途中。离群孤雁相隔千里，形影相吊；同根兄弟随风飞散，恰似秋蓬。天涯海角共看明月，无不垂泪；今夜思乡你我同心，五地相同。【评析】：����这是一首抒情诗，约作于唐德宗贞元十六年（８００）秋天。其时诗人到符离（安徽宿县），曾有《乱后过流沟寺》诗，流沟寺即在符离。题中所言“弟妹”，可能和诗人自己均在符离，因此合起来就有五处。贞元十五年（７９９）春，宣武节度使董晋死后部下叛乱，接着中、光、蔡等州节度使吴少诚又叛乱。唐朝廷分遣十六道兵马去攻打，战事发生在河南境内。当时南方漕运，主要经过河南输送关内。由于“河南经乱”使得“关内阻饥”。全诗意在写经乱之后，怀念诸位兄弟姊妹。诗以白描手法，采用平易的家常话语，抒写人们所共有而又不是每个人俱能道出的真实情感。言辞清丽，不加雕饰，句句扣紧主题，意蕴精深，情韵动人。--引自\"超纯斋诗词\"bookbest.163.net 翻译、评析：刘建勋诗中对战乱造成的流离之苦，思念亲人之切，都只是如实写来，结尾更把彼此的思念之情融为一体。　　白居易所处的中唐是一个多难的时代，他从十多岁开始，即因战乱而离家四处飘泊。德宗贞元十五年（799）春，宣武军（治所在开封）节度使董晋死，其部下举兵叛乱。继之彰义军（治所在汝南）节度使吴少诚亦叛，唐朝廷不得不发兵征讨，河南一带再次沦为战乱的中心。由于漕运受阻，加上旱荒频仍，关内（今陕西省中部、北部及甘肃一部分地区）饥馑十分严重。就在这一年秋，白居易为宣州刺史所贡，第二年春在长安考中进士，旋即东归省亲。这首河南经乱书怀的诗，大约就写于这一时期。　　这是一首感情浓郁的抒情诗，读来如听诗人倾诉自己身受的离乱之苦。在这战乱饥馑灾难深重的年代里，祖传的家业荡然一空，兄弟姊妹抛家失业，羁旅行役，天各一方。回首兵燹后的故乡田园，一片寥落凄清。破敝的园舍虽在，可是流离失散的同胞骨肉，却各自奔波在异乡的道路之中。诗的前两联就是从“时难年荒”这一时代的灾难起笔，以亲身经历概括出战乱频年、家园荒残、手足离散这一具有典型意义的苦难的现实生活。接着诗人再以“雁”、“蓬”作比：手足离散各在一方，犹如那分飞千里的孤雁，只能吊影自怜；辞别故乡流离四方，又多么象深秋中断根的蓬草，随着萧瑟的西风，飞空而去，飘转无定。“吊影分为千里雁，辞根散作九秋蓬”两句，一向为人们所传诵。诗人不仅以千里孤雁、九秋断蓬作了形象贴切的比拟，而且以吊影分飞与辞根离散这样传神的描述，赋予它们孤苦凄惶的情态，深刻揭示了饱经战乱的零落之苦。孤单的诗人凄惶中夜深难寐，举首遥望孤悬夜空的明月，情不自禁联想到飘散在各地的兄长弟妹们，如果此时大家都在举目遥望这轮勾引无限乡思的明月，也会和自己一样潸潸泪垂吧！恐怕这一夜之中，流散五处深切思念家园的心，也都会是相同的。诗人在这里以绵邈真挚的诗思，构出一幅五地望月共生乡愁的图景，从而收结全诗，创造出浑朴真淳、引人共鸣的艺术境界。　　全诗以白描的手法，采用平易的家常话语，抒写人们所共有而又不是人人俱能道出的真实情感。清刘熙载在《艺概》中说：“常语易，奇语难，此诗之初关也。奇语易，常语难，此诗之重关也。香山用常得奇，此境良非易到。”白居易的这首诗不用典故，不事藻绘，语言浅白平实而又意蕴精深，情韵动人，堪称“用常得奇”的佳作。　　（左成文）"
        },
        {
            "title": "竹枝",
            "content": "竹枝苦怨怨何人，夜静山空歇又闻。蛮儿巴女齐声唱，愁杀江南病使君。",
            "comment": ""
        },
        {
            "title": "竹枝",
            "content": "瞿塘峡口水烟低，白帝城头月向西。唱到竹枝声咽处，寒猿闲鸟一时啼。",
            "comment": ""
        },
        {
            "title": "竹枝",
            "content": "江畔谁家唱竹枝，前声断咽后声迟。怪来调苦缘词苦，多是通州司马诗。",
            "comment": ""
        },
        {
            "title": "竹枝",
            "content": "巴东船舫上巴西，波面风生雨脚齐。水蓼冷花红簌簌，江蓠湿叶碧凄凄。",
            "comment": ""
        },
        {
            "title": "忆江南（三首其三）",
            "content": "江南忆，其次忆吴宫。吴酒一杯春竹叶，吴娃双舞醉芙蓉，早晚复相逢？",
            "comment": "：　　本诗写的是苏州。吴酒一杯春竹叶，也许有人会说，竹叶青并非是吴酒啊，这是怎么回事呢？一来，竹叶是为了与下句的芙蓉对偶，二来，“春”在这里是形容词，所谓春竹叶并非一定是指竹叶青酒，而是指能带来春意的酒。白居易在另一诗里就有“瓮头竹叶经春熟”的说法，而且白居易所在的中唐时代，有不少名酒以春字命名，如“富水春”、“若下春”之类。文人大多爱酒，白居易应该也不例外，喝着吴酒，观“吴娃双舞”犹如醉酒芙蓉的舞姿。“娃”者，即是美女，西施就被称为“娃”，吴王夫差为她建的房子就叫“馆娃宫”。也许白居易这样写，就是出于对西施这位绝代佳人的联想吧。十多年后，他在洛阳，回忆起当年饮酒观舞，不禁叹道：“早晚复相逢？”。早晚，是当时的口语，意思就是何时。"
        },
        {
            "title": "一七令",
            "content": "诗，绮美，瑰奇。明月夜，落花时。能助欢笑，亦伤别离。调清金石怨，吟苦鬼神悲。天下只应我爱，世间惟有君知。自从都尉别苏句，便到司空送白辞。",
            "comment": ""
        },
        {
            "title": "杨柳枝",
            "content": "一树衰残委泥土，双林荣曜植天庭。定知此后天文里，柳宿光中添两星。",
            "comment": ""
        },
        {
            "title": "杨柳枝词",
            "content": "一树春风千万枝，嫩于金色软于丝。永丰南角荒园里，尽日无人属阿谁？",
            "comment": " | 【注释】一树春风千万枝①�つ塾诮鹕�软于丝②�� ①一树句：棵棵柳树经春风吹拂，柳枝迎风飞舞。②嫩于句：柳色嫩黄，其色嫩黄，其色似金，柳枝条条柔软如丝。 原诗是一首咏物言志诗。后两句是：“永丰西角荒园里，尽日无人属阿谁？”全诗是说，园中柳树，枝叶繁茂，春风吹拂，千丝万缕的柳枝，随风起舞。在和煦的春风中，柳枝绽出细叶，望去一片嫩黄，细长的柳枝，随风飘荡，比丝缕还要柔软；然而，这婀娜多姿的垂柳，却生长在荒凉冷落背阳阴寒之地，无人光顾，落得终日寂寞。诗人所抒发的对永丰柳的痛惜之情，实际上就是对当时政治腐败、人才埋没的感慨，亦含诗人身世的感慨。全诗明白晓畅，咏物和寓意融合一起，不着痕迹，描写生动，当时就“遍流京都”，足见艺术力量感人之深。 --引自李济洲编著之《全唐诗佳句赏析》http://tshjj.yeah.net/关于这首诗，当时河南尹卢贞有一首和诗，并写了题序说：“永丰坊西南角园中，有垂柳一株，柔条极茂。白尚书曾赋诗，传入乐府，遍流京都。近有诏旨，取两枝植于禁苑。乃知一顾增十倍之价，非虚言也。”永丰坊为唐代东都洛阳坊里名。白居易于武宗会昌二年（842）以刑部尚书致仕后寓居洛阳，直至会昌六年卒；卢贞会昌四年七月为河南尹（治所在洛阳）。白诗写成到传至京都，须一段时间，然后有诏旨下达洛阳，卢贞始作和诗。据此推知，白氏此诗约作于会昌三年至五年之间。移植永丰柳诏下达后，他还写了一首《诏取永丰柳植禁苑感赋》的诗。　　此诗前两句写柳的风姿可爱，后两句发抒感慨，是一首咏物言志的七绝。　　诗中写的是春日的垂柳。最能表现垂柳特色的，是它的枝条，此诗亦即于此着笔。首句写枝条之盛，舞姿之美。“春风千万枝”，是说春风吹拂，千丝万缕的柳枝，随风起舞。一树而千万枝，可见柳之繁茂。次句极写柳枝之秀色夺目，柔嫩多姿。春风和煦，柳枝绽出细叶嫩芽，望去一片嫩黄；细长的柳枝，随风飘荡，比丝缕还要柔软。“金色”、“丝”，比譬形象，写尽早春新柳又嫩又软之娇态。此句上承春风，写的仍是风中情景，风中之柳，才更能显出枝条之软。句中叠用两个“于”字，接连比况，更加突出了“软”和“嫩”，而且使节奏轻快流动，与诗中欣喜赞美之情非常协调。这两句把垂柳之生机横溢，秀色照人，轻盈袅娜，写得极生动。《唐宋诗醇》称此诗“风致翩翩”，确是中肯之论。　　这样美好的一株垂柳，照理应当受到人们的赞赏，为人珍爱；但诗人笔锋一转，写的却是它荒凉冷落的处境。诗于第三句才交代垂柳生长之地，有意给人以突兀之感，在诗意转折处加重特写，强调垂柳之不得其地。“西角”为背阳阴寒之地，“荒园”为无人所到之处，生长在这样的场所，垂柳再好，又有谁来一顾呢？只好终日寂寞了。反过来说，那些不如此柳的，因为生得其地，却备受称赞，为人爱惜。诗人对垂柳表达了深深的惋惜。这里的孤寂落寞，同前两句所写的动人风姿，正好形成鲜明的对比；而对比越是鲜明，越是突出了感叹的强烈。　　这首咏物诗，抒发了对永丰柳的痛惜之情，实际上就是对当时政治腐败、人才埋没的感慨。白居易生活的时期，由于朋党斗争激烈，不少有才能的人都受到排挤。诗人自己，也为避朋党倾轧，自请外放，长期远离京城。此诗所写，亦当含有诗人自己的身世感慨在内。　　此诗将咏物和寓意熔在一起，不着一丝痕迹。全诗明白晓畅，有如民歌，加以描写生动传神，当时就“遍流京都”。后来苏轼写《洞仙歌》词咏柳，有“永丰坊那畔，尽日无人，谁见金丝弄晴昼”之句，隐括此诗，读来仍然令人有无限低回之感，足见其艺术力量感人至深了。　　（王思宇）"
        },
        {
            "title": "杨柳枝",
            "content": "苏家小女旧知名，杨柳风前别有情。剥条盘作银环样，卷叶吹为玉笛声。",
            "comment": ""
        },
        {
            "title": "杨柳枝",
            "content": "两枝杨柳小楼中，袅娜多年伴醉翁。明日放归归去后，世间就不要春风。",
            "comment": ""
        },
        {
            "title": "宴桃源",
            "content": "前度小花静院，不比寻常时见。见了又还休，愁却等闲分散。肠断，肠断，记取钗横鬓乱。",
            "comment": ""
        },
        {
            "title": "宴桃源",
            "content": "频日雅欢幽会，打得来来越杀。说着暂分飞，蹙损一双眉黛。无奈，无奈，两个心儿总待。",
            "comment": ""
        },
        {
            "title": "宴桃源",
            "content": "落月西窗惊起，好个匆匆些子。□鬓□轻松，凝了一双秋水。告你，告你，休向人间整理。",
            "comment": ""
        },
        {
            "title": "问刘十九",
            "content": "绿蚁新醅酒，红泥小火炉。晚来天欲雪，能饮一杯无？",
            "comment": "：①绿蚁：形容酒面上的浮渣、泡沫。\r\n②醅：没有过滤的酒。\r\n③无：同“否”。 | ：　　新酿的绿蚁酒醇香无比，在小巧的红泥小火炉上煨着。晚上眼看着就要下雪，能否来同饮一杯？ | ：　　诗人邀请友人饮酒，已经摆好了新酿的酒，炉火也旺旺的，这真挚的情意比酒还淳厚。这首诗简练含蓄，轻松洒脱，醇郁富有诱惑力。 | 【注释】【注解】：１、绿蚁：指浮在新酿的没有过滤的米酒上的绿色泡沫。２、醅：没有过滤的酒。【韵译】：新酿的米酒，色绿香浓；小小红泥炉，烧得殷红。天快黑了，大雪要来啦……能否共饮一杯否？老兄！【评析】：����诗意在描写雪天邀友小饮御寒，促膝夜话。诗中蕴含生活气息，不加任何雕琢，信手拈来，遂成妙章。语言平淡而情味盎然。细细品味，胜于醇酒，令人身心俱醉。--引自\"超纯斋诗词\"bookbest.163.net 翻译、评析：刘建勋这首诗可以说是邀请朋友前来小饮的劝酒词。给友人备下的酒，当然是可以使对方致醉的，但这首诗本身却是比酒还要醇浓。　　“绿蚁新醅酒，红泥小火炉。”酒是新酿的酒（未滤清时，酒面浮起酒渣，色微绿，细如蚁，称为“绿蚁”），炉火又正烧得通红。这新酒红火，大约已经摆在席上了，泥炉既小巧又朴素，嫣红的火，映着浮动泡沫的绿酒，是那样地诱人，那样地叫人口馋，正宜于跟一二挚友小饮一场。　　酒，是如此吸引人。但备下这酒与炉火，却又与天气有关。“晚来天欲雪”── 一场暮雪眼看就要飘洒下来。可以想见，彼时森森的寒意阵阵向人袭来，自然免不了引起人们对酒的渴望。而且天色已晚，有闲可乘，除了围炉对酒，还有什么更适合于消度这欲雪的黄昏呢？　　酒和朋友在生活中似乎是结了缘的。所谓“酒逢知己千杯少”，所谓“独酌无相亲”，说明酒还要加上知己，才能使生活更富有情味。杜甫的《对雪》有“无人竭浮蚁，有待至昏鸦”之句，为有酒无朋感慨系之。白居易在这里，也是雪中对酒而有所待，不过所待的朋友不象杜甫彼时那样茫然，而是可以招之即来的。他向刘十九发问：“能饮一杯无？”这是生活中那惬心的一幕经过充分酝酿，已准备就绪，只待给它拉开帷布了。　　诗写得很有诱惑力。对于刘十九来说，除了那泥炉、新酒和天气之外，白居易的那种深情，那种渴望把酒共饮所表现出的友谊，当是更令人神往和心醉的。生活在这里显示了除物质的因素外，还包含着动人的精神因素。　　诗从开门见山地点出酒的同时，就一层层地进行渲染，但并不因为渲染，不再留有余味，相反地仍然极富有包蕴。读了末句“能饮一杯无”，可以想象，刘十九在接到白居易的诗之后，一定会立刻命驾前往。于是，两位朋友围着火炉，“忘形到尔汝”地斟起新酿的酒来。也许室外真的下起雪来，但室内却是那样温暖、明亮。生活在这一刹那间泛起了玫瑰色，发出了甜美和谐的旋律……这些，是诗自然留给人们的联想。由于既有所渲染，又简炼含蓄，所以不仅富有诱惑力，而且耐人寻味。它不是使人微醺的薄酒，而是醇醪，可以使人真正身心俱醉的。　　（余恕诚）"
        },
        {
            "title": "南湖春早",
            "content": "风回云断雨初晴，返照湖边暖复明。乱点碎红山杏发，平铺新绿水蘋生。翅低白雁飞仍重，舌涩黄鹂语未成。不道江南春不好，年年衰病减心情。",
            "comment": " | 【注释】南湖：指代整个鄱阳湖"
        },
        {
            "title": "离别难",
            "content": "绿杨陌上送行人，马去东回一望尘。不觉别时红泪尽，归来无可更沾巾。",
            "comment": ""
        },
        {
            "title": "杨柳枝",
            "content": "前有别杨柳枝，梦得继和有“春尽絮飞”之句。又复戏答。柳老春深日又斜，任他飞向别人家。谁能更学孩童戏，寻逐春风捉柳花。",
            "comment": ""
        },
        {
            "title": "浪淘沙",
            "content": "随波逐浪到天涯，迁客西还有几家。却到帝都重富贵，请君莫忘浪淘沙。",
            "comment": ""
        },
        {
            "title": "浪淘沙",
            "content": "青草湖中万里程，黄梅雨里一人行。愁见滩头夜泊处，风翻暗浪打船声。",
            "comment": ""
        },
        {
            "title": "浪淘沙",
            "content": "一泊沙来一泊去，一重浪灭一重生。相搅相淘无歇日，会教东海一时平。",
            "comment": ""
        },
        {
            "title": "浪淘沙",
            "content": "借问江潮与海水，何似君情与妾心？相恨不如潮有信，相思始觉海非深。",
            "comment": ""
        },
        {
            "title": "浪淘沙",
            "content": "海底飞尘终有日，山头化石岂无时。谁道小郎抛小妇，船头一去没回期。",
            "comment": ""
        },
        {
            "title": "浪淘沙",
            "content": "白浪茫茫与海连，平沙浩浩四无边。暮去朝来淘不住，遂令东海变桑田。",
            "comment": "：白浪一望无边，与海相连，岸边的沙子也是一望无际。\r\n日复一日，年复一年。海浪从不停歇地淘着沙子，于是沧海桑田的演变就这样出现。"
        },
        {
            "title": "久不见韩侍郎，戏题四韵寄之",
            "content": "近来韩阁老，疏我我心知。户大嫌甜酒，才高笑小诗。静吟乖月夜，闲醉旷花时。还有愁同处，春风满鬓丝。",
            "comment": " | 【注释】[1]：指韩愈。"
        },
        {
            "title": "急乐世",
            "content": "正抽碧线绣红罗，忽听黄莺敛翠娥。秋思冬愁春恨望，大都不得意时多。",
            "comment": ""
        },
        {
            "title": "寄胡饼与杨万州",
            "content": "胡麻饼样学京都，面脆油香新出炉。寄予饥谗杨大使，尝看得似辅兴无？",
            "comment": " | 【注释】[1]：辅兴坊，位于长安城西南角。"
        },
        {
            "title": "花非花",
            "content": "花非花，雾非雾，夜半来，天明去。来如春梦不多时，去似朝云无觅处。",
            "comment": "：①朝云：此借用楚襄王梦巫山神女之典故。宋玉《高唐赋》序：妾在巫山之阳，高丘之蛆，旦为朝云，暮为行雨，朝朝暮暮，阳台之下。 | ：　　白居易诗不仅以语言浅近著称，其意境亦多显露。这首“花非花”却颇有些“朦胧”味儿，在白诗中确乎是一个特例。\r\n　　诗取前三字为题，近乎“无题”。首二句应读作“花——非花，雾——非雾”，先就给人一种捉摸不定的感觉。“非花”、“非雾”均系否定，却包含一个不言而喻的前提：似花、似雾。因此可以说，这是两个灵巧的比喻。苏东坡似从这里获得一丝灵感，写出了“似花还似非花，也无人惜从教坠”（《水龙吟》）的名句。苏词所咏为杨花柳絮，而白诗所咏何物未尝显言。但是，从“夜半来，天明去”的叙写，可知这里取喻于花与雾，在于比方所咏之物的短暂易逝，难持长久。\r\n　　单看“夜半来，天明去”，颇使读者疑心是在说梦。但从下句“来如春梦”四字，可见又不然了。“梦”原来也是一比。这里“来”、“去”二字，在音情上有承上启下作用，由此生发出两个新鲜比喻。“夜半来”者春梦也，春梦虽美却短暂，于是引出一问：“来如春梦几多时？”“天明”见者朝霞也，云霞虽美却易幻灭，于是引出一叹：“去似朝云无觅处”。\r\n　　诗由一连串比喻构成，这叫博喻。它们环环紧扣，如云行水流，自然成文。反复以鲜明的形象突出一个未曾说明的喻意。诗词中善用博喻者不乏其例，如《古诗十九首》（明月皎夜光）之“南箕北有斗，牵牛不负轭”，贺铸《青玉案》的“一川烟草，满城风絮，梅子黄时雨”。但这些博喻都不过是诗词中一个组成部分，象此诗通篇用博喻构成则甚罕见。再者，前一例用南箕、北斗、牵牛等星象作比，喻在“嘘名复何益”；后一例用烟草、风絮、梅雨等景象作比，喻在“借问闲悉都几许”，其喻本（被喻之物）都是明确的。而此诗只见喻体（用作比喻之物）而不知喻本，就象一个耐人寻思的谜。从而诗的意境也就蒙上一层“朦胧”的色彩了。\r\n　　虽说如此，但此诗诗意却并不完全隐晦到不可捉摸。它被作者编在集中“感伤”之部，同部还有情调接近的作品。一是《真娘墓》，诗中写道：“霜摧桃李风折莲，真娘死时犹少年。脂肤荑手不坚固，世间尤物难留连。难留连，易销歇，塞北花，江南雪。”另一是《简简吟》，诗中写到：“二月繁霜杀桃花，明年欲嫁今年死”，“大都好物不坚牢，彩云易散琉璃碎”，二诗均为悼亡之作，它们末句的比喻，尤其是那“易销歇”的“塞北花”和“易散”的“彩云”，与此诗末二句的比喻几乎一模一样，连音情都逼肖的，它们都同样表现出一种对于生活中存在过、而又消逝了的美好的人与物的追念、惋惜之情。而《花非花》一诗在集中紧编在《简简吟》之后，更告诉读者关于此诗归趣的一个消息。此诗大约与《简简吟》同时为同一目的所作吧。\r\n　　此诗运用三字句与七字句轮换的形式（这是当时民间歌谣三三七句式的活用），兼有节律整饬与错综之美，极似后来的小令。所以后人竟采此诗句法为词调，而以“花非花”为调名。词对五七言诗在内容上的一大转关，就在于更倾向于人的内在心境的表现。在这点上，此诗也与词相近。这种“诗似小词”的现象，出现在唐代较早从事词体创作的诗人白居易笔下，原是很自然的。 | 【注释】①花非花、雾非雾：说它是花么？不是花，说它是雾吗?又不是雾。 ②来如句：来的时候像一场春梦，停留没有多时。 ③去似句：去了以后，如早晨飘散的云彩，无处寻觅。这是一首情诗。说花非花，说雾非雾，本不是花，本不是雾，花有所指，雾有所喻。欲言又止，但止不住又说出真情——夜半来，天明去，既非花，又非雾，说明确有人来。谁来谁去？隐而不吐。为什么来？春梦无多，回味无穷；朝云遽散，惋惜惆怅。春梦者，春情也；朝云者，“旦为朝云，暮为行雨，朝朝暮暮，阳台之下”事也。此诗由一连串的比喻构成，描述隐晦而又真实，于朦胧中有节律整饬与错综之美，是情诗的一首佳作。后人曾谱为曲子，广为流传。--引自李济洲编著之《全唐诗佳句赏析》http://tshjj.yeah.net/白居易诗不仅以语言浅近著称，其意境亦多显露。这首“花非花”却颇有些“朦胧”味儿，在白诗中确乎是一个特例。　　诗取前三字为题，近乎“无题”。首二句应读作“花──非花，雾──非雾”，先就给人一种捉摸不定的感觉。“非花”、“非雾”均系否定，却包含一个不言而喻的前提：似花、似雾。因此可以说，这是两个灵巧的比喻。苏东坡似从这里获得一丝灵感，写出了“似花还似非花，也无人惜从教坠”（《水龙吟》）的名句。苏词所咏为杨花柳絮，而白诗所咏何物未尝显言。但是，从“夜半来，天明去”的叙写，可知这里取喻于花与雾，在于比方所咏之物的短暂易逝，难持长久。　　单看“夜半来，天明去”，颇使读者疑心是在说梦。但从下句“来如春梦”四字，可见又不然了。“梦”原来也是一比。这里“来”、“去”二字，在音情上有承上启下作用，由此生发出两个新鲜比喻。“夜半来”者春梦也，春梦虽美却短暂，于是引出一问：“来如春梦几多时？”“天明”见者朝霞也，云霞虽美却易幻灭，于是引出一叹：“去似朝云无觅处”。　　诗由一连串比喻构成，这叫博喻。它们环环紧扣，如云行水流，自然成文。反复以鲜明的形象突出一个未曾说明的喻意。诗词中善用博喻者不乏其例，如《古诗十九首》（明月皎夜光）之“南箕北有斗，牵牛不负轭”，贺铸《青玉案》的“一川烟草，满城风絮，梅子黄时雨”。但这些博喻都不过是诗词中一个组成部分，象此诗通篇用博喻构成则甚罕见。再者，前一例用南箕、北斗、牵牛等星象作比，喻在“嘘名复何益”；后一例用烟草、风絮、梅雨等景象作比，喻在“借问闲悉都几许”，其喻本（被喻之物）都是明确的。而此诗只见喻体（用作比喻之物）而不知喻本，就象一个耐人寻思的谜。从而诗的意境也就蒙上一层“朦胧”的色彩了。　　虽说如此，但此诗诗意却并不完全隐晦到不可捉摸。它被作者编在集中“感伤”之部，同部还有情调接近的作品。一是《真娘墓》，诗中写道：“霜摧桃李风折莲，真娘死时犹少年。脂肤荑手不坚固，世间尤物难留连。难留连，易销歇，塞北花，江南雪。”另一是《简简吟》，诗中写到：“二月繁霜杀桃花，明年欲嫁今年死”，“大都好物不坚牢，彩云易散琉璃碎”，二诗均为悼亡之作，它们末句的比喻，尤其是那“易销歇”的“塞北花”和“易散”的“彩云”，与此诗末二句的比喻几乎一模一样，连音情都逼肖的，它们都同样表现出一种对于生活中存在过、而又消逝了的美好的人与物的追念、惋惜之情。而《花非花》一诗在集中紧编在《简简吟》之后，更告诉读者关于此诗归趣的一个消息。此诗大约与《简简吟》同时为同一目的所作吧。　　此诗运用三字句与七字句轮换的形式（这是当时民间歌谣三三七句式的活用），兼有节律整饬与错综之美，极似后来的小令。所以后人竟采此诗句法为词调，而以“花非花”为调名。词对五七言诗在内容上的一大转关，就在于更倾向于人的内在心境的表现。在这点上，此诗也与词相近。这种“诗似小词”的现象，出现在唐代较早从事词体创作的诗人白居易笔下，原是很自然的。　　（周啸天）"
        },
        {
            "title": "邯郸冬至夜思家",
            "content": "邯郸驿里逢冬至，抱膝灯前影伴身。想得家中夜深坐，还应说着远行人。",
            "comment": "：　　我旅居在邯郸客店的时候，恰逢农历冬至。晚上，抱着膝坐在灯前，只有影子与我相伴。当我想到家里的人或许也像我这样深夜坐着，在谈论着我这个“远行人”时，心中不由得思念起家乡来…… | ：　　白居易的五七言绝句，共七百六十五首，约占全部诗作的百分之二十七。本诗是其中早期的一篇佳作，反映了游子思家之情，字里行间流露着浓浓的乡愁。其佳处，一是以直率质朴的语言，道出了人们常有的一种生活体验，感情真挚动人。二是构思精巧别致：首先，诗中无一“思”字，只平平叙来，却处处含着“思” 情；其次，写自己思家，却从对面着笔，与王维《九月九日忆山东兄弟》“遥知兄弟登高处，遍插茱萸少一人”、杜甫《月夜》“今夜鄜州月，闺中只独看”，有异曲同工之妙。宋人范晞文在《对床夜语》里说：“白乐天‘想得家中夜深坐，还应说着远行人’，语颇直，不如王建‘家中见月望我归，正是道上思家时’，有曲折之意。”这议论并不确切。二者各有独到之处，不必抑此扬彼。\r\n　　第一句叙客中度节，已植“思家”之根。在唐代，冬至是个重要节日，朝廷里放假，民间互赠饮食，穿新衣，贺节，一切和元旦相似，这样一个佳节，在家中和亲人一起欢度，才有意思。如今在邯郸的客店里碰上这个佳节，将怎样过法呢？第二句，就写他在客店里过节。“抱膝”二字，活画出枯坐的神态。“灯前”二字，既烘染环境，又点出“夜”，托出“影”。一个“伴”字，把“身”与“影”联系起来，并赋予“影”以人的感情。只有抱膝枯坐的影子陪伴着抱膝枯坐的身子，其孤寂之感，思家之情，已溢于言表。\r\n　　三、四两句，正面写“思家”。其感人之处是：他在思家之时想象出来的那幅情景，却是家里人如何想念自己。这个冬至佳节，由于自己离家远行，所以家里人一定也过得很不愉快。当自己抱膝灯前，想念家人，直想到深夜的时候，家里人大约同样还没有睡，坐在灯前，“说着远行人”吧！“说”了些什么呢？这就给读者留下了驰骋想象的广阔天地。每一个享过天伦之乐的人，有过类似经历的人，都可以根据自己的生活体验，想得很多,可以感觉到那种情感。 | 【注释】　第一句叙客中度节，已植“思家”之根。在唐代，冬至是个重要节日，朝廷里放假，民间互赠饮食，穿新衣，贺节，一切和元旦相似，这样一个佳节，在家中和亲人一起欢度，才有意思。如今在邯郸的客店里碰上这个佳节，将怎样过法呢？第二句，就写他在客店里过节。“抱膝”二字，活画出枯坐的神态。“灯前”二字，既烘染环境，又点出“夜”，托出“影”。一个“伴”字，把“身”与“影”联系起来，并赋予“影”以人的感情。只有抱膝枯坐的影子陪伴着抱膝枯坐的身子，其孤寂之感，思家之情，已溢于言表。　　三、四两句，正面写“思家”。其感人之处是：他在思家之时想象出来的那幅情景，却是家里人如何想念自己。这个冬至佳节，由于自己离家远行，所以家里人一定也过得很不愉快。当自己抱膝灯前，想念家人，直想到深夜的时候，家里人大约同样还没有睡，坐在灯前，“说着远行人”吧！“说”了些什么呢？这就给读者留下了驰骋想象的广阔天地。每一个享过天伦之乐的人，有过类似经历的人，都可以根据自己的生活体验，想得很多。　　宋人范希文在《对床夜语》里说：“白乐天‘想得家中夜深坐，还应说着远行人’，语颇直，不如王建‘家中见月望我归，正是道上思家时’有曲折之意。”这议论并不确切。二者各有独到之处，正不必抑此扬彼。此诗的佳处，正在于以直率而质朴的语言，道出了一种人们常有的生活体验，因而才更显得感情真挚动人。　　（霍松林）"
        },
        {
            "title": "隔浦莲",
            "content": "隔浦爱红莲，昨日看犹在。夜来风吹落，只得一回采。花开虽有明年期，复愁明年还暂时。",
            "comment": ""
        },
        {
            "title": "江南春",
            "content": "青门柳枝软无力，东风吹作黄金色。街前酒薄醉易醒，满眼春愁消不得。",
            "comment": ""
        },
        {
            "title": "登观音台望城",
            "content": "百千家似围棋局，十二街如种菜畦。遥认微微入朝火，一条星宿五门西。",
            "comment": " | 【注释】[1]：长安城。[2]：长安城内有笔直的南北向大街十一条，东西向大街十四条。这里“十二街”是虚指。[3]：官员上朝打的火把。"
        },
        {
            "title": "潮",
            "content": "早潮才落晚潮来，一月周流六十回。不独光阴朝复暮，杭州老去被潮催。",
            "comment": ""
        },
        {
            "title": "长相思",
            "content": "汴水流，泗水流，流到瓜洲古渡头，吴山点点愁。思悠悠，恨悠悠，恨到归时方始休，月明人倚楼。",
            "comment": "：　　词的上阕写樊素回南必经之路。因为她是杭州人氏，故作者望吴山而生愁。这是一首怀人念远的抒情小词。上阕从眼前所见流水写起，并且目送远波，想象这流水将流到瓜洲渡和长江汇合，再想到吴中（江南）的山也面带愁容，实则深切怀念远在江南的情人，希望情人能从吴地归来，过瓜洲古渡，溯流北上与自己相会，但同样汴水、泗水是一去不复回的，随之南下的爱人大概也和河水一样，永远离开了他。所以作者想象中的吴中山脉，点点都似愁恨凝聚而成。短短几句，把归人行程和愁怨的焦点都简括而又深沉地传达了出来。尽管佳人已去，妆楼空空，可作者还是一片痴情，终难忘怀，于是就在下阕抒发了自己的相思之痛。两个“悠悠”，刻画出词人思念之深。这种情感的强烈，只有到情人的回归才能休止。然而那与不过是个空想，无奈啊，在这种情况下作者只能倚楼而望，回忆昔日的欢乐，来遣散心中的郁闷罢了。　可大家想一想“月明人倚楼”，想象皓月当空、独自倚楼远望这样一幅画面，是怎样的意境啊。　\r\n　　全词以月下脉脉的流水映衬，象征悠悠的离情别绪,深深的思念和由此产生的绵绵的怨恨，又频用叠字叠韵，再配上那柔和的民歌风味，更加抒发悠悠不尽的“思”和“恨”。\r\n　　这篇作品是中唐时期比较正规成熟的词作。形式虽然短小，但它却用回环复沓的句式，流水般汩汩有声的节奏，贯穿于每个间歇终点的相同韵脚，造成了绵远悠长的韵味，使相思之痛、离别之苦，表现得更加淋漓尽致。\r\n　　“月明人倚楼”，想象皓月当空、独自倚楼远望这样一幅画面，觉得更有意境。\r\n　　“长相思”为词牌名，但本词内容与此密切相关。词分上下两阕，格律和字数一样。每阕四句，押平声韵。\r\n　　这是一首怀人念远的抒情小词。上阕从眼前所见流水写起，并且目送远波，想象这流水将流到瓜洲渡和长江汇合，再想到吴中（江南）的山也面带愁容，实则深切怀念远在江南的情人，希望情人能从吴地归来，过瓜洲古渡，溯流北上与自己相会。下阕直接抒写情怀，因所思之人没有回来，只得在这月明之夜，独倚高楼。\r\n　　抒发悠悠不尽的“思”和“恨”。全词以月下脉脉的流水映衬，象征悠悠的离情别绪,深深的思念和由此产生的绵绵的怨恨，又频用叠字叠韵，再配上那柔和的民歌风味，因而能深深打动读者心弦。 | 【注释】这首《长相思》，写一位女子倚楼怀人。在朦胧的月色下，映入她眼帘的山容水态，都充满了哀愁。前三句用三个“流”字，写出水的蜿蜒曲折，也酿造成低徊缠绵的情韵。下面用两个“悠悠”，更增添了愁思的绵长。全词以“恨”写“爱”，用浅易流畅的语言，和谐的音律，表现人物的复杂感情。特别是那一派流泻的月光，更烘托出哀怨忧伤的气氛，增强了艺术感染力，显示出这首小词言简意富、词浅昧深的特点。【集评】俞陛云《唐五代两宋词选释》：此词若“晴空冰柱”，通体虚明，不着迹象，而含情无际。由汴而泗而江，心逐流波，愈行愈远，直到天末吴山，仍是愁痕点点，凌虚着想，音调复动宕入古。第四句用一“愁”字，而前三句皆化“愁”痕，否则汴泗交流，与人何涉耶！结句盼归时之人月同圆，昔日愁眼中山色江光，皆入倚楼一笑矣。黄昇《花庵词选》：此词上四句，皆谈钱塘景。《词谱》卷二：《长相思》，唐教坊曲名。此词“汴水流”一首为正体，其余押韵异同，皆变格也。此词前后段起二句，俱用叠韵。《删补唐诗选脉笺释会通评林》卷六十引黄昇云：乐天此调，非后世作者所能及。《蓼园词选》引沈际飞云：“点点”字俊。《白香词谱笺》卷一谢朝征云：黄叔昇云：此词“汴水流”四句，皆说钱塘景。按泗水在今徐州府城东北，受汴水合流而东南入邳州。韩愈诗“汴泗交流郡城角”是也。瓜州即瓜州渡，在今扬州府南，皆属江北地，与钱塘相去甚远。叔阳谓说钱塘景，未知何指。《放歌集》卷一陈廷焯云：“吴山点点愁”，五字精警。"
        },
        {
            "title": "长恨歌",
            "content": "汉皇重色思倾国，御宇多年求不得。　　杨家有女初长成，养在深闺人未识。　　天生丽质难自弃，一朝选在君王侧。　　回眸一笑百媚生，六宫粉黛无颜色。　　春寒赐浴华清池，温泉水滑洗凝脂。　　侍儿扶起娇无力，始是新承恩泽时。　　云鬓花颜金步摇，芙蓉帐暖度春宵。　　春宵苦短日高起，从此君王不早朝。　　承欢侍宴无闲暇，春从春游夜专夜。　　后宫佳丽三千人，三千宠爱在一身。　　金屋妆成娇侍夜，玉楼宴罢醉和春。　　姊妹弟兄皆列土，可怜光彩生门户。　　遂令天下父母心，不重生男重生女。　　骊宫高处入青云，仙乐风飘处处闻。　　缓歌慢舞凝丝竹，尽日君王看不足。　　渔阳鼙鼓动地来，惊破霓裳羽衣曲。　　九重城阙烟尘生，千乘万骑西南行。　　翠华摇摇行复止，西出都门百余里。　　六军不发无奈何，宛转蛾眉马前死。　　花钿委地无人收，翠翘金雀玉搔头。　　君王掩面救不得，回看血泪相和流。　　黄埃散漫风萧索，云栈萦纡登剑阁。　　峨嵋山下少人行，旌旗无光日色薄。　　蜀江水碧蜀山青，圣主朝朝暮暮情。　　行宫见月伤心色，夜雨闻铃肠断声。　　天旋地转回龙驭，到此踌躇不能去。　　马嵬坡下泥土中，不见玉颜空死处。　　君臣相顾尽沾衣，东望都门信马归。　　归来池苑皆依旧，太液芙蓉未央柳。　　芙蓉如面柳如眉，对此如何不泪垂。　　春风桃李花开夜，秋雨梧桐叶落时。　　西宫南内多秋草，落叶满阶红不扫。　　梨园弟子白发新，椒房阿监青娥老。　　夕殿萤飞思悄然，孤灯挑尽未成眠。　　迟迟钟鼓初长夜，耿耿星河欲曙天。　　鸳鸯瓦冷霜华重，翡翠衾寒谁与共。　　悠悠生死别经年，魂魄不曾来入梦。　　临邛道士鸿都客，能以精诚致魂魄。　　为感君王辗转思，遂教方士殷勤觅。　　排空驭气奔如电，升天入地求之遍。　　上穷碧落下黄泉，两处茫茫皆不见。　　忽闻海上有仙山，山在虚无缥缈间。　　楼阁玲珑五云起，其中绰约多仙子。　　中有一人字太真，雪肤花貌参差是。　　金阙西厢叩玉扃，转教小玉报双成。　　闻到汉家天子使，九华帐里梦魂惊。　　揽衣推枕起徘徊，珠箔银屏逦迤开。　　云髻半偏新睡觉，花冠不整下堂来。　　风吹仙袂飘摇举，犹似霓裳羽衣舞。　　玉容寂寞泪阑干，梨花一枝春带雨。　　含情凝睇谢君王，一别音容两渺茫。　　昭阳殿里恩爱绝，蓬莱宫中日月长。　　回头下望人寰处，不见长安见尘雾。　　唯将旧物表深情，钿合金钗寄将去。　　钗留一股合一扇，钗擘黄金合分钿。　　但教心似金钢坚，天上人间会相见。　　临别殷勤重寄词，词中有誓两心知。　　七月七日长生殿，夜半无人私语时。　　在天愿作比翼鸟，在地愿为连理枝。　　天长地久有时尽，此恨绵绵无绝期。",
            "comment": "：(1)倾国：形容女子极其美貌。\r\n(2)御宇：治理天下。\r\n(3)杨家有女：指杨玉环，蒲州永乐（今山西永济）人。幼时养在叔父家。\r\n(4)眸：眼珠。\r\n(5)六宫：本专指皇后寝宫，泛指妃嫔居处。\r\n(6)粉黛：代指美女。\r\n(7)华清池：华清宫温泉，在今陕西临潼。\r\n(8)凝脂：指白嫩光泽的肌肤。\r\n(9)新承恩泽：初受宠爱。\r\n(10)云鬓：形容女子鬓发轻盈飘逸。\r\n(11)金步摇：金制垂珠头钗，行则摇动。\r\n(12)春宵：春夜。\r\n(13)苦短：暗示欢愉无厌，故嫌夜短。\r\n(14)早朝：早晨上朝听政。\r\n(15)夜专夜：一夜连着一夜，整日整夜。\r\n(16)宫：后妃所居宫室。\r\n(17)佳丽：美女。\r\n(18)三千：极言其多。\r\n(19)一身：指杨贵妃一人。\r\n(20)金屋：用汉武帝“金屋藏娇”典，指杨贵妃所居之处。\r\n(21)醉和春：指酒与情同醉。\r\n(22)可怜：可羡。\r\n(23)骊宫：指骊山华清宫。\r\n(24)仙乐：形容乐声美妙，非人间能闻。\r\n(25)缓歌慢舞：轻歌曼舞。\r\n(26)凝丝竹：指歌舞紧扣乐声。丝竹，弦乐和管乐的合称。\r\n(27)看不见：看不厌。\r\n(28)霓裳羽衣曲：舞曲名。\r\n(29)九重城阙：指京城长安。烟尘：烽烟尘土，指战火。\r\n(30)翠华：皇帝仪仗用翠鸟羽毛为饰的旗帜。\r\n(31)六军：此指皇帝的扈从部队。\r\n(32)宛转：缠绵委屈貌。\r\n(33)蛾眉：这里指杨贵妃。\r\n(34)花钿：金玉制花形首饰。\r\n(35)委地：落地。\r\n(36)翠翘：形似翠鸟尾的首饰。\r\n(37)金雀：钗名。\r\n(38)玉搔头：玉簪。\r\n(39)君王：指唐玄宗。\r\n(40)黄埃：黄色尘土。\r\n(41)云栈：高耸入云的栈道。萦纡：弯曲盘旋。剑阁：在今四川剑阁县东北大、小剑山之间。\r\n(42)峨嵋山：在今四川峨嵋县南，此泛指蜀山。\r\n(43)日色薄：日光暗淡。\r\n(44)圣主：指唐玄宗。\r\n(45)行宫：皇帝出行时的住所。\r\n(46)天旋地转：形容时局大变。\r\n(47)回龙驭：指唐玄宗还京。\r\n(48)玉颜：美女，此指杨贵妃。\r\n(49)沾衣：指落泪。\r\n(50)都门：长安城门。\r\n(51)信马：任马奔走，不加约束。\r\n(52)太液：池名。\r\n(53)芙蓉：荷花。\r\n(54)未央：宫名，此泛指唐代宫苑。\r\n(55)西宫：太极宫。\r\n(56)南内：兴庆宫。唐玄宗返 | ：　　唐玄宗喜爱女色，想得到美人，统治天下多年还没有找到。杨家有个女儿刚刚长大成人，娇养在深闺里，别人不知道。天生的美色很难自我放弃，有一天被选入宫侍侯在君王身边。眼珠一转，轻轻一笑，千娇百媚，后宫里嫔妃都失去了美色。初春赐她到华清池洗浴，润滑的温泉洗她白嫩细腻的肌肤。侍女扶起她显得娇弱无力，这正是她刚刚得到皇帝宠爱的时候。乌云似的鬓花，如花的容颜，头戴金步摇，在温暖的芙蓉帐里度过春宵。只恨春宵太短，太阳升得老高才起床，从此后皇帝不再上早朝。受到喜爱，陪着皇帝宴饮，从未有空闲的时间，春天随着游玩，夜里得到专宠。后宫的美女虽有三千人，但三千人的宠爱都集于她一个人。在金屋里梳妆打扮好，娇艳地侍奉过夜，五楼宴会散了醉意和着春意。兄弟姐妹都得到了封赏，光耀了杨家的门庭令人羡慕。于是让天下作父母的都改变了想法，不重视生男孩而重视生女孩。骊宫高耸入云，美妙的音乐声随风飘扬，到处都可以听到。节拍缓慢的歌曲和舞蹈配合着管弦乐演奏，皇帝整天也看不够。渔阳叛乱的战鼓惊天动地而来，打断了霓裳羽衣的歌舞。京城到处升起了烟尘，成千上万的车辆马匹护卫着皇帝向西南方向逃。皇帝的仪仗摇摇晃晃，车马走着却停下来，这时出了京城西门大约有一百多里。护驾的军队不肯前进，皇帝也没有办法，只好将杨贵妃赐死。花钿落在地上无人收拾，还有翠翘、金雀、玉搔头。皇帝遮住脸，不忍心看，无法相救，回头看，止不住的血泪流下来。黄土弥漫，萧索的风吹拂，沿着高耸的栈道盘旋曲折登上剑阁。峨嵋山下行人稀少，旌旗没有了光彩，日光黯淡。四川的水一片碧绿，山一片青翠，皇帝日日夜夜都在思念。在行宫里望见月亮，心中亦惆怅。雨夜里听到风铃声更是伤心不已，悲痛欲绝。战乱平定后，皇帝回到长安，到了杨贵妃赐死处，徘徊不前。在这马嵬坡的泥土里，没有看到美人的容颜，只看到她惨死的地方。君臣们相互看着，眼泪都沾湿了衣裳，向东望着京都，听任马自己向前走。回京以后，看到园林还和从前一样，太液池里栽着荷花，央秧宫前种着柳树，荷花就像她美丽的容颜，柳叶像她的眉毛，面对这景物又怎能不伤心垂泪呢？春风吹开桃李的花朵，秋雨打落梧桐的叶子。如今西宫，南内长满了枯黄的杂草，落叶洒满了台阶没人清扫。梨园弟子们头发都要白了，后妃宫里的侍女，太监容颜已经衰老。晚上看着流萤在宫前飞过，愁闷不语，孤灯都要烧尽了还是睡不着。报更的钟鼓声徐徐响起，夜越来越漫长，看着微明的星河，天终于快亮了。鸳鸯瓦上盖上了一层厚厚的白霜，翡翠被里冷冰冰的与谁共眠？生死离别差不多经过一年了，她的魂魄不曾在梦中出现。临邛有个道士在京城坐客，能以精诚招来魂魄。因为感念皇帝，对贵妃辗转不眠的思念，就让道士们尽力去寻找。腾云驾雾像闪电一样快速地奔驰，上天入地找了个遍。上面找到了天界，下边找到了黄泉，两个地方都没找到。他突然听说海上有一座仙山，仙山座落在渺茫空幻之间。精巧细致的楼阁立在五彩云里，里面住着许多美丽的仙女。其中一个叫太真，雪的肌肤，花样的容貌，像是杨贵妃。轻轻地敲着金屋西厢的玉石门，让小玉转告双成，听说汉家的使臣来，在九华帐里惊醒过来。迅速穿好衣服，推开枕头，下床徘徊了一下，珠帘屏风一道道打开。云鬓半偏着，刚刚睡醒，衣冠不整就下堂来。风吹着她的衣袖飘飘飞扬，好像当年跳霓裳羽衣舞的样子。美丽的容颜冷静凄凉泪水纵横，就像一枝春天的梨花带着雨珠。深情注视着感谢君王，自从离别后，声音容貌都无法相通。朝阳殿里的恩爱已经断绝，蓬莱宫里的岁月无限漫长。回头向下望望人间，看不见长安，只见尘雾弥漫。只能拿着当年的旧物表达深情，钿合金钗请使臣带去。金钗留下一股，钿合留下一扇，掰开金钗，分开钿合。只要心像金钿一样坚定，天上人间总有一天会相见。临别时，又殷勤地请使臣带上几句话语，话中的誓言只有两个人知道。七月七日的长生殿里，夜深没有人时说的话。在天上愿意做比翼双飞的鸟，在地上愿做枝干相连的连理枝。天地虽然长久，也有终结的时候，这愁恨绵长没有终结。 | ：　　《长恨歌》作于元和元年，是白居易诗作中脍炙人口的佳作。当时诗人正在今天的陕西周至人县尉。这首诗是他和友人游览仙游寺，有感于唐玄宗和杨贵妃的故事而创作的。\r\n　　这是一首叙事诗，以“长恨”为中心，篇幅很长。抒情成份很浓，叙事、写景、抒情很巧妙地结合在一起，描述了一个动人的爱情故事及它的悲剧结局。诗人从批判的角度写出了造成悲剧的原因，但对悲剧中的主人公又寄予同情和惋惜。诗人将爱情故事写得缠绵悱恻、婉转动人，具有极大的感染力。全诗荡气回肠、情节曲折，散发着浪漫主义的光彩，不愧为千古绝唱。"
        },
        {
            "title": "采莲曲",
            "content": "菱叶萦波荷飐风，荷花深处小舟通。逢郎欲语低头笑，碧玉搔头落水中。",
            "comment": "：　　此诗用乐府旧题写男女恋情，少女欲语低头的羞涩神态，以及搔头落水的细节描写，都自然逼真，意味无穷。 | 【注释】此诗用乐府旧题写男女恋情，少女欲语低头的羞涩神态，以及搔头落水的细节描写，都自然逼真，意味无穷。"
        },
        {
            "title": "看嵩洛有叹",
            "content": "今日看嵩洛，回头叹世间。荣华急如水，忧患大于山。见苦方知乐，经忙始爱闲。未闻笼里鸟，飞出肯飞还。",
            "comment": ""
        },
        {
            "title": "将归渭村先寄舍弟",
            "content": "一年年觉此身衰，一日日知前事非。咏月嘲花先要减，登山临水亦宜稀。子平嫁娶贫中毕，元亮田园醉里归。为报阿连寒食下，与吾酿酒扫柴扉。",
            "comment": ""
        },
        {
            "title": "即事重题",
            "content": "重裘暖帽宽毡履，小阁低窗深地炉。身稳心安眠未起，西京朝士得知无？",
            "comment": ""
        },
        {
            "title": "九年十一月二十一日感事而作　其日独游香山",
            "content": "祸福茫茫不可期，大都早退似先知。当君白首同归日，是我青山独往时。顾索素琴应不暇，忆牵黄犬定难追。麒麟作脯龙为醢，何似泥中曳尾龟？",
            "comment": ""
        },
        {
            "title": "酒熟忆皇甫十",
            "content": "新酒此时熟，故人何日来？自从金谷别，不见玉山颓。疏索柳花碗，寂寥荷叶杯。今冬问毡帐，雪里为谁开？",
            "comment": ""
        },
        {
            "title": "寄杨六侍郎　时杨初授户部，予不赴同州。",
            "content": "西户最荣君好去，左冯虽稳我慵来。秋风一箸鲈鱼鲙，张翰摇头唤不回。",
            "comment": ""
        },
        {
            "title": "诏授同州刺史病不赴任因咏所怀",
            "content": "同州慵不去，此意复谁知。诚爱俸钱厚，其如身力衰。可怜病判案，何似醉吟诗？劳逸悬相远，行藏决不疑。徒烦人劝谏，只合自寻思。白发来无限，青山去有期。野心惟怕闹，家口莫愁饥。卖却新昌宅，聊充送老资。",
            "comment": ""
        },
        {
            "title": "谕亲友",
            "content": "适情处处皆安乐，大抵园林胜市朝。烦闹荣华犹易过，优闲福禄更难销。自怜老大宜疏散，却被交亲叹寂寥。终日相逢不相见，两心相去一何遥？",
            "comment": ""
        },
        {
            "title": "小宅",
            "content": "小宅里闾接，疏篱鸡犬通。渠分南巷水，窗借北家风。庾信园殊小，陶潜屋不丰。何劳问宽窄，宽窄在心中。",
            "comment": ""
        },
        {
            "title": "南塘暝兴",
            "content": "水色昏犹白，霞光暗渐无。风荷摇破扇，波月动连珠。蟋蟀啼相应，鸳鸯宿不孤。小僮频报夜，归步尚踟蹰。",
            "comment": ""
        },
        {
            "title": "偶吟",
            "content": "好官病免曾三度，散地归休已七年。老自退闲非世弃，贫蒙强健是天怜。韦荆南去留春服，王侍中来乞酒钱。便得一年生计足，与君美食复甘眠。",
            "comment": ""
        },
        {
            "title": "种柳三咏",
            "content": "白头种松桂，早晚见成林。不及栽杨柳，明年便有阴。春风为催促，副取老人心。从君种杨柳，夹水意如何？准拟三年后，青丝拂绿波。仍教小楼上，对唱柳枝歌。更想五年后，千千条麴尘。路旁深映月，楼上暗藏春。愁杀闲游客，闻歌不见人。",
            "comment": ""
        },
        {
            "title": "白羽扇",
            "content": "素是自然色，圆因裁制功。飒如松起籁，飘似鹤翻空。盛夏不销雪，终年无尽风。引秋生手里，藏月入怀中。麈尾斑非疋，蒲葵陋不同。何人称相对，清瘦白须翁。",
            "comment": ""
        },
        {
            "title": "池上二绝",
            "content": "山僧对棋坐，局上竹阴清。映竹无人见，时闻下子声。小娃撑小艇，偷采白莲回。不解藏踪迹，浮萍一道开。",
            "comment": ""
        },
        {
            "title": "和刘汝州酬侍中见寄长句因书集贤坊胜事戏而",
            "content": "洛川汝海封畿接，履道集贤来往频。一复时程虽不远，百余步地更相亲。朱门陪宴多投辖，青眼留欢任吐茵。闻道郡斋还有酒，风前月下对何人？",
            "comment": ""
        },
        {
            "title": "路逢青州王大夫赴镇立马赠别",
            "content": "大旆拥金羁，书生得者稀。何劳问官职，岂不见光辉。赫赫人争看，翩翩马欲飞。不期前岁尹，驻节语依依。",
            "comment": " | 【注释】　不期：一作不欺。"
        },
        {
            "title": "罗敷水",
            "content": "野店东头花落处，一条流水号罗敷。芳魂艳骨知何在，春草茫茫墓亦无。",
            "comment": ""
        },
        {
            "title": "洛阳堰闲行",
            "content": "洛阳堰上新晴日，长夏门前欲暮春。遇酒即沽逢树歇，七年此地作闲人。",
            "comment": ""
        },
        {
            "title": "利仁北街作",
            "content": "草色斑斑春雨晴，利仁坊北面西行。踟蹰立马缘何事，认得张家歌吹声。",
            "comment": ""
        },
        {
            "title": "寄李相公",
            "content": "渐老只谋欢，虽贫不要官。唯求造化力，试为驻春看。",
            "comment": ""
        },
        {
            "title": "冬初酒熟二首",
            "content": "霜繁脆庭柳，风利剪池荷。月色晓弥苦，鸟声寒更多。秋怀久寥落，冬计又如何？一瓮新醅酒，萍浮春水波。酒熟无客来，因成独酌谣。人间老黄绮，地上散松乔。忽忽醒还醉，悠悠暮复朝。残年多少在，尽付此中销。",
            "comment": ""
        },
        {
            "title": "和同州杨侍郎夸柘枝见寄",
            "content": "细吟冯翊使君诗，忆作余杭太守时。君有一般输我事，柘枝看校十年迟。",
            "comment": ""
        },
        {
            "title": "送宗实上人游江南",
            "content": "忽辞洛下缘何事？拟向江南住几时？每过渡头伤问法，无妨菩萨是船师。",
            "comment": " | 【注释】　伤问法：一作应问法。"
        },
        {
            "title": "老去",
            "content": "老去愧妻儿，冬来有劝词。暖寒从饮酒，冲冷少吟诗。战胜心还壮，斋勤体校羸。由来世间法，损益合相随。",
            "comment": ""
        },
        {
            "title": "集贤池答侍中问",
            "content": "主人晚入皇城宿，问客徘徊何所须。池月幸闲无用处，今宵能借客游无？",
            "comment": ""
        },
        {
            "title": "夜宴醉后留献裴侍中",
            "content": "九烛台前十二姝，主人留醉任欢娱。翩翻舞袖双飞蝶，宛转歌声一索珠。坐久欲醒还酩酊，夜深初散又踟蹰。南山宾客东山妓，此会人间曾有无？",
            "comment": ""
        },
        {
            "title": "答皇甫十郎中秋深酒熟见忆",
            "content": "烟景冷苍茫，秋深夜夜霜。为思池上酌，先觉瓮头香。未暇倾巾漉，还应染指尝。醍醐惭气味，琥珀让晶光。若许陪歌席，须容散道场。月终斋戒毕，犹及菊花黄。",
            "comment": ""
        },
        {
            "title": "酬皇甫郎中对新菊花见忆",
            "content": "爱菊高人吟逸韵，悲秋病客感衰怀。黄花助兴方携酒，红叶添愁正满阶。居士荤腥今已断，仙郎杯杓为谁排？愧君相忆东篱下，拟废重阳一日斋。",
            "comment": ""
        },
        {
            "title": "送姚杭州赴任因思旧游二首",
            "content": "与君细话杭州事，为我留心莫等闲。闾里固宜勤抚恤，楼台亦要数跻攀。笙歌缥缈虚空里，风月依稀梦想间。且喜诗人重管领，遥飞一盏贺江山。渺渺钱唐路几千，想君到后事依然。静逢竺寺猿偷橘，闲看苏家女采莲。故妓数人凭问讯，新诗两首倩留传。舍人虽健无多兴，老校当时八九年。",
            "comment": ""
        },
        {
            "title": "池上即事",
            "content": "移床避日依松竹，解带当风挂薜萝。钿砌池心绿苹合，粉开花面白莲多。久阴新霁宜丝管，苦热初凉入绮罗。家酝瓶空人客绝，今宵争奈月明何。",
            "comment": " | 【注释】①丝管：管弦乐。 ②绮罗：指华美的帷帐。七律《池上即事》约大和八年（公元834年）作于洛阳。这两句说的两件事，前一句说，久雨新晴，天清气爽，心情畅快，这时正是欣赏音乐的好时候；后一句说，苦热已过，天气凉爽，可以在帷帐里舒舒服服地歇息了。诗句反映了苦雨、苦热过后的愉悦心情。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "对晚开夜合花赠皇甫郎中",
            "content": "移晚校一月，花迟过半年。红开杪秋日，翠合欲昏天。白露滴未死，凉风吹更鲜。后时谁肯顾，唯我与君怜。",
            "comment": ""
        },
        {
            "title": "八月十五日夜同诸客玩月",
            "content": "月好共传唯此夜，境闲皆道是东都。嵩山表里千重雪，洛水高低两颗珠。清景难逢宜爱惜，白头相劝强欢娱。诚知亦有来年会，保得晴明强健无？",
            "comment": ""
        },
        {
            "title": "晓上天津桥闲望偶逢卢郎中张员外携酒同倾",
            "content": "上阳宫里晓钟后，天津桥头残月前。空阔境疑非下界，飘摇身似在寥天。星河隐映初生日，楼阁葱茏半出烟。此处相逢倾一盏，始知地上有神仙。",
            "comment": " | 【注释】原诗是一首七律，作于洛阳。这两句是说，上阳宫里晓钟敲过之后，天津桥头的残月尚未落山，天刚亮时，我来到天津桥上赏景。“晓钟后”、“残月前”，形容天色欲晓十分恰切。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "早秋登天宫寺阁赠诸客",
            "content": "天宫阁上醉萧辰，丝管闲听酒慢巡。为向凉风清景道，今朝属我两三人。",
            "comment": ""
        },
        {
            "title": "重戏答",
            "content": "小水低亭自可亲，大池高馆不关身。林园莫妒裴家好，憎故怜新岂是人？",
            "comment": ""
        },
        {
            "title": "重戏赠",
            "content": "集贤池馆从他盛，履道林亭勿自轻。往往归来嫌窄小，年年为主莫无情。",
            "comment": ""
        },
        {
            "title": "临都驿答梦得六言二首",
            "content": "扬子津头月下，临都驿里灯前。昨日老于前日，去年春似今年。谢守归为秘监，冯公老作郎官。前事不须问着，新诗且更吟看。",
            "comment": ""
        },
        {
            "title": "将发洛中枉令狐相公手札兼辱二篇宠行以长句",
            "content": "尺素忽惊来梓泽，双金不惜送蓬山。八行落泊飞云雨，五字鎗鏦动佩环。玉韵乍听堪醒酒，银钩细读当披颜。收藏便作终身宝，何啻三年怀袖间。",
            "comment": ""
        },
        {
            "title": "答林泉",
            "content": "好住旧林泉，回头一怅然。渐知吾潦倒，深愧尔留连。欲作栖云计，须营种黍钱。更容求一郡，不得亦归田。",
            "comment": ""
        },
        {
            "title": "洛下诸客就宅相送偶题西亭",
            "content": "几榻临池坐，轩车冒雪过。交亲致杯酒，僮仆解笙歌。流岁行将晚，浮荣得几多？林泉应问我，不住意如何？",
            "comment": ""
        },
        {
            "title": "寄殷协律　多叙江南旧游。",
            "content": "五岁优游同过日，一朝消散似浮云。琴诗酒伴皆抛我，雪月花时最忆君。几度听鸡歌白日，亦曾骑马咏红裙。吴娘暮雨萧萧曲，自别江南更不闻。",
            "comment": " | 【注释】五岁优游同过日�ひ怀�消散似浮云�ぁ都囊笮�律》是一首七言律诗。这两句是说，回忆起我们曾有五年在一起游玩，那时是多么开心啊，一朝分离，就如那浮云飘散，实难相聚，怎能不令人思念？诗人很重友情，此类诗篇比比皆是，思念之情殷实，友爱之心笃诚。几度听鸡歌白日�ひ嘣�骑马咏红裙①①红裙句：原注：“余在杭州日，有歌云：听唱黄鸡与白日，又有诗云：著红骑马是何人。”�フ饬骄湫吹氖亲沸鸾�南旧游：听唱黄鸡与白日，曾咏著红骑马人。忆旧游，激起对往日的无限怀思。两句诗造语凝炼，意境称佳。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "题洛中第宅",
            "content": "水木谁家宅，门高占地宽。悬鱼挂青甃，行马护朱栏。春榭笼烟暖，秋庭锁月寒。松胶粘琥珀，筠粉扑琅玕。试问池台主，多为将相官。终身不曾到，唯展宅图看。",
            "comment": ""
        },
        {
            "title": "履道春居",
            "content": "微雨洒园林，新晴好一寻。低风洗池面，斜日拆花心。暝助岚阴重，春添水色深。不如陶省事，犹抱有弦琴。",
            "comment": ""
        },
        {
            "title": "姚侍御见过戏赠",
            "content": "晚起春寒慵裹头，客来池上偶同游。东台御史多提举，莫按金章系布裘。",
            "comment": ""
        },
        {
            "title": "题赠平泉韦徵君拾遗",
            "content": "箕颍千年后，唯君得古风。位留丹陛上，身入白云中。躁静心相背，高低迹不同。笼鸡与梁燕，不信有冥鸿。",
            "comment": ""
        },
        {
            "title": "宿窦使君庄水亭",
            "content": "使君何在在江东，池柳初黄杏欲红。有兴即来闲便宿，不知谁是主人翁。",
            "comment": ""
        },
        {
            "title": "雪中寄令狐相公兼呈梦得",
            "content": "兔园春雪梁王会，想对金罂咏玉尘。今日相如身在此，不知客右坐何人？",
            "comment": ""
        },
        {
            "title": "寄太原李相公",
            "content": "闻道北都今一变，政和军乐万人安。绮罗二八围宾榻，组练三千夹将坛。蝉鬓应夸丞相少，貂裘不觉太原寒。世间大有虚荣贵，百岁无君一日欢。",
            "comment": ""
        },
        {
            "title": "龙门下作",
            "content": "龙门涧下濯尘缨，拟作闲人过此生。筋力不将诸处用，登山临水咏诗行。",
            "comment": ""
        },
        {
            "title": "早春同刘郎中寄宣武令狐相公",
            "content": "梁园不到一年强，遥想清吟对绿觞。更有何人能饮酌，新添几卷好篇章？马头拂柳时回辔，豹尾穿花暂亚枪。谁引相公开口笑，不逢白监与刘郎。",
            "comment": ""
        },
        {
            "title": "赠东邻王十三",
            "content": "携手池边月，开襟竹下风。驱愁知酒力，破睡见茶功。居处东西接，年颜老少同。能来为伴否？伊上作渔翁。",
            "comment": ""
        },
        {
            "title": "和刘郎中伤鄂姬",
            "content": "不独君嗟我亦嗟，西风北雪杀南花。不知月夜魂归处，鹦鹉洲头第几家？",
            "comment": ""
        },
        {
            "title": "答尉迟少监水阁重宴",
            "content": "人情依旧岁华新，今日重招往日宾。鸡黍重回千里驾，林园暗换四年春。水轩平写琉璃镜，草岸斜铺翡翠茵。闻道经营费心力，忍教成后属他人。",
            "comment": ""
        },
        {
            "title": "答苏庶子",
            "content": "偶作关东使，重陪洛下游。病来从断酒，老去可禁愁。款曲偏青眼，蹉跎各白头。蓬山闲气味，依约似龙楼。",
            "comment": ""
        },
        {
            "title": "酬皇甫宾客",
            "content": "闲官兼慢使，着处易停轮。况欲逢新岁，仍初见故人。冒寒寻到洛，待暖始归秦。亦拟同携手，城东略看春。",
            "comment": ""
        },
        {
            "title": "奉使途中戏赠张常侍",
            "content": "早风吹土满长衢，驿骑星轺尽疾驱。共笑篮舁亦称使，日驰一驿向东都。",
            "comment": ""
        },
        {
            "title": "偶眠",
            "content": "放杯书案上，枕臂火炉前。老爱寻思事，慵多取次眠。妻教卸乌帽，婢与展青毡。便是屏风样，何劳画古贤？",
            "comment": ""
        },
        {
            "title": "晚寒",
            "content": "急景流如箭，凄风利似刀。暝催鸡翅敛，寒束树枝高。缩水浓和酒，加绵厚絮袍。可怜冬计毕，暖卧醉陶陶。",
            "comment": ""
        },
        {
            "title": "与僧智如夜话",
            "content": "懒钝尤知命，幽栖渐得朋。门闲无谒客，室静有禅僧。炉向初冬火，笼停半夜灯。忧劳缘智巧，自喜百无能。",
            "comment": ""
        },
        {
            "title": "闲出",
            "content": "兀兀出门何处去，新昌街晚树阴斜。马蹄知意缘行熟，不向杨家即庾家。",
            "comment": ""
        },
        {
            "title": "闲行",
            "content": "五十年来思虑熟，忙人应未胜闲人。林园傲逸真成贵，衣食单疏不是贫。专掌图书无过地，遍寻山水自由身。倘年七十犹强健，尚得闲行十五春。",
            "comment": ""
        },
        {
            "title": "酬裴相公题兴化小池见招长句",
            "content": "为爱小塘招散客，不嫌老监与新诗。山公倒载无妨学，范蠡扁舟未要追。蓬断偶飘桃李径，鸥惊误拂凤凰池。敢辞课拙酬高韵，一勺争禁万顷陂。",
            "comment": " | 【注释】山公倒载①无妨学�し扼槐庵邰谖匆�追 ①山公倒载：《晋书·山涛传》附《山简传》：永嘉三年，简出为征南将军，镇襄阳，优游卒岁，唯酒是耽。诸习氏，荆土豪族，有佳园池，简每出嬉游，多之池上，置酒辄醉，名之曰高阳池。时有童儿歌曰：“山公出何许，往至高阳池。日夕倒载归，酩酊无所知。时时能骑马，倒著白接。”后用作咏醉饮的典故。 ②范蠡扁舟：范蠡，字少伯，春秋时仕越为大夫，佐勾践灭吴，称霸后，易名隐遁，乘舟入五湖。曾至齐称鸱夷子皮，至陶称朱公。 原诗是一首七律，作于唐文宗大和元年（公元827年）白居易任秘书监时。这两句是作者自明心迹，亦含劝谕——学山简那样好饮长醉，不追随范蠡易名隐遁，泛舟五湖。 　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "登灵应台北望",
            "content": "临高始见人寰小，对远方知色界空。回首却归朝市去，一稊米落太仓中。",
            "comment": ""
        },
        {
            "title": "种白莲",
            "content": "吴中白藕洛中栽，莫恋江南花懒开。万里携归尔知否，红蕉朱槿不将来。",
            "comment": ""
        },
        {
            "title": "涂山寺独游",
            "content": "野径行无伴，僧房宿有期。涂山来去熟，唯是马蹄知。",
            "comment": ""
        },
        {
            "title": "秋斋",
            "content": "晨起秋斋冷，萧条称病容。清风两窗竹，白露一庭松。阮籍谋身拙，嵇康向事慵。生涯别有处，浩气在心胸。",
            "comment": ""
        },
        {
            "title": "松下琴赠客",
            "content": "松寂风初定，琴清夜欲阑。偶因群动息，试拨一声看。寡鹤当徽怨，秋泉应指寒。惭君此倾听，本不为君弹。",
            "comment": ""
        },
        {
            "title": "和杨郎中贺杨仆射致仕后杨侍郎门生合宴席上作",
            "content": "业重关西继大名，恩深阙下遂高情。祥鳣降伴趋庭鲤，贺燕飞和出谷莺。范蠡舟中无子弟，疏家席上欠门生。可怜玉树连桃李，从古无如此会荣。",
            "comment": ""
        },
        {
            "title": "松斋偶兴",
            "content": "置心思虑外，灭迹是非间。约俸为生计，随官换往还。耳烦闻晓角，眼醒见秋山。赖此松檐下，朝回半日闲。",
            "comment": ""
        },
        {
            "title": "秘省后厅",
            "content": "槐花雨润新秋地，桐叶风翻欲夜天。尽日后厅无一事，白头老监枕书眠。",
            "comment": ""
        },
        {
            "title": "新昌闲居招杨郎中兄弟",
            "content": "纱巾角枕病眠翁，忙少闲多谁与同。但有双松当砌下，更无一事到心中。金章紫绶堪如梦，皂盖朱轮别似空。暑月贫家何所有，客来唯赠北窗风。",
            "comment": ""
        },
        {
            "title": "闲咏",
            "content": "步月怜清景，眠松爱绿阴。早年诗思苦，晚岁道情深。夜学禅多坐，秋牵兴暂吟。悠然两事外，无处更留心。",
            "comment": ""
        },
        {
            "title": "南院",
            "content": "林院无情绪，经春不一开。杨花飞作穗，榆荚落成堆。壮气从中减，流年逐后催。只应如过客，病去老迎来。",
            "comment": ""
        },
        {
            "title": "过敷水",
            "content": "垂鞭欲渡罗敷水，处分鸣驺且缓驱。秦氏双蛾久冥漠，苏台五马尚踟蹰。村童店女仰头笑，今日使君真是愚。",
            "comment": ""
        },
        {
            "title": "待漏入阁书事奉赠元九学士阁老",
            "content": "衙排宣政仗，门启紫宸关。彩笔停书命，花砖趁立班。稀星点银砾，残月堕金环。暗漏犹传水，明河渐下山。从东分地色，向北仰天颜。碧缕炉烟直，红垂佩尾闲。纶闱惭并入，翰苑忝先攀。笑我青袍故，饶君茜绶殷。诗仙归洞里，酒病滞人间。好去鹓鸾侣，冲天便不还。",
            "comment": " | 【注释】　停书命：一作停书几。佩尾：一作旆尾。"
        },
        {
            "title": "中书夜直梦忠州",
            "content": "阁下灯前梦，巴南城里游。觅花来渡口，寻寺到山头。江色分明绿，猿声依旧愁。禁钟惊睡觉，唯不上东楼。",
            "comment": ""
        },
        {
            "title": "初授秘监，拜赐金紫，闲吟小酌，偶写所怀",
            "content": "紫袍新秘监，白首旧书生。鬓雪人间寿，腰金世上荣。子孙无可念，产业不能营。酒引眼前兴，诗留身后名。闲倾三数酌，醉咏十余声。便是羲皇代，先从心太平。",
            "comment": ""
        },
        {
            "title": "朝回和元少尹绝句",
            "content": "朝客朝回回望好，尽纡朱紫佩金银。此时独与君为伴，马上青袍唯两人。",
            "comment": ""
        },
        {
            "title": "和元少尹新授官",
            "content": "官稳身应泰，春风信马行。纵忙无苦事，虽病有心情。厚禄儿孙饱，前驱道路荣。花时八入直，无暇贺元兄。",
            "comment": ""
        },
        {
            "title": "春忆二林寺旧游因寄朗满晦三上人",
            "content": "一别东林三度春，每春常似忆情亲。头陀会里为逋客，供俸班中作老臣。清净久辞香火伴，尘劳难索幻泡身。最惭僧社题桥处，十八人名空一人。",
            "comment": " | 【注释】　题桥：一作题墙，一作题名。十八人名：一作十八人中"
        },
        {
            "title": "中书连直寒食不归因怀元九",
            "content": "去岁清明日，南巴古郡楼。今年寒食夜，西省凤池头。并上新人直，难随旧伴游。诚知视草贵，未免对花愁。鬓发茎茎日，光阴寸寸流。经春不同宿，何异在忠州？",
            "comment": ""
        },
        {
            "title": "寄题忠州小楼桃花",
            "content": "再游巫峡知何日？总是秦人说向谁？长忆小楼风月夜，红栏干上两三枝。",
            "comment": " | 【注释】　红栏干上：一作红栏干外。"
        },
        {
            "title": "西省对花忆忠州东坡新花树，因寄题东楼",
            "content": "每看阙下丹青树，不忘天边锦绣林。西掖垣中今日眼，南宾楼上去年心。花含春意无分别，物感人情有浅深。最忆东坡红烂熳，耶桃山杏水林檎。",
            "comment": ""
        },
        {
            "title": "曲江亭晚望",
            "content": "曲江岸北凭栏干，水面阴生日脚残。尘路行多绿袍故，风亭立久白须寒。诗成暗著闲心记，山好遥偷病眼看。不被马前提省印，何人信道是郎官？",
            "comment": ""
        },
        {
            "title": "早朝思退居",
            "content": "霜严月苦欲明天，忽忆闲居思浩然。自问寒灯夜半起，何如暖被日高眠？唯惭老病披朝服，莫虑饥寒计俸钱。随有随无且归去，拟求丰足是何年？",
            "comment": ""
        },
        {
            "title": "答山侣",
            "content": "颔下髭须半是丝，光阴向后几多时？非无解挂簪缨意，未有支持伏腊资。冒热冲寒徒自取，随行逐队欲何为？更惭山侣频传语，五十归来道未迟。",
            "comment": ""
        },
        {
            "title": "和张十八秘书谢裴相公寄马",
            "content": "齿齐膘足毛头腻，秘阁张郎叱拨驹。洗了颔花翻假锦，走时蹄汗踏真珠。青衫乍见曾惊否？红栗难赊得饱无？丞相寄来应有意，遣君骑去上云衢。",
            "comment": ""
        },
        {
            "title": "吴七郎中山人待制班中偶赠绝句",
            "content": "金马东门只日开，汉庭待诏重仙才。第三松树非华表，那得辽东鹤下来？",
            "comment": ""
        },
        {
            "title": "吟元郎中白须诗，兼饮雪水茶，因题壁上",
            "content": "吟咏霜毛句，闲尝雪水茶。城中展眉处，只是有元家。",
            "comment": ""
        },
        {
            "title": "三年别",
            "content": "悠悠一别已三年，相望相思明月天。肠断青天望明月，别来三十六回圆。",
            "comment": ""
        },
        {
            "title": "南浦别",
            "content": "南浦凄凄别，西风袅袅秋。一看肠一断，好去莫回头。",
            "comment": "：　　这首送别小诗，清淡如水，款款地流泻出依依惜别的深情。\r\n　　诗的前两句，不仅点出送别的地点和时间，而且以景衬情，渲染出浓厚的离情别绪。“南浦”，南面的水滨。古人常在南浦送别亲友。《楚辞·九歌·河泊》：“送美人兮南浦。”江淹《别赋》：“送君南浦，伤如之何！”故“南浦”象“长亭”一样，成为送别之处的代名词。一见“南浦”，令人顿生离忧。而送别的时间，又正当“西风袅袅”的秋天。秋风萧瑟，木叶飘零，此情此景，怎不令人倍增离愁？\r\n　　这里“凄凄”、“袅袅”两个叠字，用得传神。前者形容内心的凄凉、愁苦；后者形容秋景的萧瑟、黯淡。正由于送别时内心“凄凄”，故格外感觉秋风“袅袅”；而那如泣如诉的“袅袅”风声，又更加烘托出离人肝肠寸断的“凄凄”之情，两者相生相衬。而且“凄”、“袅”声调低促，一经重叠，读来格外令人回肠咽气，与离人的心曲合拍。\r\n　　后二句写得更是情意切切，缠绵悱恻。送君千里，终须一别。最后分手，是送别的高潮。诗人捕捉住这关键时刻一个最突出的镜头：分手后，离人虽已登舟而去，但他频频回过头来，默默而“看”。“看”，本是很平常的动作，但此时此地，这一“看”却显得多么不寻常：离人心中用言语难以表达的千种离愁、万般情思，都从这默默一“看”中表露出来，真是“此时无声胜有声”啊！从这个“看”字，我们仿佛看到那离人踽踽的身影，愁苦的面容和睫毛间闪动的泪花。他的每“一看”，自然引起送行人“肠一断”，涌起阵阵酸楚。诗人连用两个“一”，把去留双方的离愁别绪和真挚情谊都表现得淋漓尽致。\r\n　　最后，诗人劝慰离人：“好去莫回头。”──你安心去吧，不要再回头了。此句粗看似乎平淡，细细咀嚼，却意味深长。诗人并不是真要离人赶快离去，他只是想借此控制一下双方不能自抑的情感，而内心的悲楚恐怕已到了无以复加的地步。\r\n　　这首小诗短短二十个字，诗人精心刻画了送别过程中最传情的细节，其中的描写又似乎“人人心中所有”，如离人惜别的眼神，送别者亲切而又悲凉的话语，一般人都会有亲身体验，因而能牵动读者的心弦，产生强烈的共鸣和丰富的联想，给人以深刻难忘的印象。 | 【注释】这是一首送别诗，描写送别时那种离情依依，不忍分手的情景。不知此时一别，何时才能再相见呢？“多情自古伤离别”，表露出多少临别时的无奈，哀叹，自古以来，离情别绪，本就是人们最难以承受的啊！　　这首送别小诗，清淡如水，款款地流泻出依依惜别的深情。　　诗的前两句，不仅点出送别的地点和时间，而且以景衬情，渲染出浓厚的离情别绪。“南浦”，南面的水滨。古人常在南浦送别亲友。《楚辞·九歌·河泊》：“送美人兮南浦。”江淹《别赋》：“送君南浦，伤如之何！”故“南浦”象“长亭”一样，成为送别之处的代名词。一见“南浦”，令人顿生离忧。而送别的时间，又正当“西风袅袅”的秋天。秋风萧瑟，木叶飘零，此情此景，怎不令人倍增离愁？　　这里“凄凄”、“袅袅”两个叠字，用得传神。前者形容内心的凄凉、愁苦；后者形容秋景的萧瑟、黯淡。正由于送别时内心“凄凄”，故格外感觉秋风“袅袅”；而那如泣如诉的“袅袅”风声，又更加烘托出离人肝肠寸断的“凄凄”之情，两者相生相衬。而且“凄”、“袅”声调低促，一经重迭，读来格外令人回肠咽气，与离人的心曲合拍。　　后二句写得更是情意切切，缠绵悱侧。送君千里，终须一别。最后分手，是送别的高潮。诗人捕捉住这关键时刻一个最突出的镜头：分手后，离人虽已登舟而去，但他频频回过头来，默默而“看”。“看”，本是很平常的动作，但此时此地，这一“看”却显得多么不寻常：离人心中用言语难以表达的千种离愁、万般情思，都从这默默一“看”中表露出来，真是“此时无声胜有声”啊！从这个“看”字，我们仿佛看到那离人踽踽的身影，愁苦的面容和睫毛间闪动的泪花。他的每“一看”，自然引起送行人“肠一断”，涌起阵阵酸楚。诗人连用两个“一”，把去留双方的离愁别绪和真挚情谊都表现得淋漓尽致。　　最后，诗人劝慰离人：“好去莫回头。”──你安心去吧，不要再回头了。此句粗看似乎平淡，细细咀嚼，却意味深长。诗人并不是真要离人赶快离去，他只是想借此控制一下双方不能自抑的情感，而内心的悲楚恐怕已到了无以复加的地步。　　这首小诗短短二十个字，诗人精心刻画了送别过程中最传情的细节，其中的描写又似乎“人人心中所有”，如离人惜别的眼神，送别者亲切而又悲凉的话语，一般人都会有亲身体验，因而能牵动读者的心弦，产生强烈的共鸣和丰富的联想，给人以深刻难忘的印象。　　（何庆善）"
        },
        {
            "title": "忆江柳",
            "content": "曾栽杨柳江南岸，一别江南两度春。遥忆青青江岸上，不知攀折是何人。",
            "comment": ""
        },
        {
            "title": "长洲苑",
            "content": "春入长洲草又生，鹧鸪飞起少人行。年深不辨娃宫处，夜夜苏台空月明。",
            "comment": ""
        },
        {
            "title": "期不至",
            "content": "红烛清樽久延伫，出门入门天欲曙。星稀月落竟不来，烟柳胧胧鹊飞去。",
            "comment": ""
        },
        {
            "title": "独眠吟二首",
            "content": "夜长无睡起阶前，寥落星河欲曙天。十五年来明月夜，何曾一夜不孤眠？独眠客夜夜，可怜长寂寂。就中今夜最愁人，凉月清风满床席。",
            "comment": ""
        },
        {
            "title": "长乐坡送人，赋得愁字",
            "content": "行人南北分征路，流水东西接御沟。终日坡前恨离别，谩名长乐是长愁。",
            "comment": ""
        },
        {
            "title": "残春曲（禁中口号）",
            "content": "禁苑残莺三四声，景迟风慢暮春情。日西无事墙阴下，闲踏宫花独自行。",
            "comment": ""
        },
        {
            "title": "伤春词",
            "content": "深浅檐花千万枝，碧纱窗外啭黄鹂。残妆含泪下帘坐，尽日伤春春不知。",
            "comment": ""
        },
        {
            "title": "闺怨词三首",
            "content": "朝憎莺百啭，夜妒燕双栖。不惯经春别，唯知到晓啼。珠箔笼寒月，纱窗背晓灯。夜来巾上泪，一半是春冰。关山征戍远，闺阁别离难。苦战应憔悴，寒衣不要宽。",
            "comment": ""
        },
        {
            "title": "小曲新词二首",
            "content": "霁色鲜宫殿，秋声脆管弦。圣明千岁乐，岁岁似今年。红裾明月夜，碧簟早秋时。好向昭阳宿，天凉玉漏迟。",
            "comment": ""
        },
        {
            "title": "太平乐词二首　已下七首，在翰林院时奉敕撰",
            "content": "岁丰仍节俭，时泰更销兵。圣念长如此，何忧不太平？湛露浮尧酒，薰风起舜舞。愿同尧舜意，所乐在人和。",
            "comment": ""
        },
        {
            "title": "昭德王皇后挽歌词",
            "content": "仙去逍遥境，诗留窈窕章。春归金屋少，夜入寿宫长。凤引曾辞辇，蚕休昔采桑。阴灵何处感？沙麓月无光。",
            "comment": ""
        },
        {
            "title": "德宗皇帝挽歌词四首",
            "content": "执象宗玄祖，贻谋启孝孙。文高柏粱殿，礼薄灞陵原。宫仗辞天阙，朝仪出国门。生成不可报，二十七年恩。虞帝南巡后，殷宗谅暗中。初辞铸鼎地，已闭望仙宫。晓落当陵月，秋生满旆风。前星承帝座，不使北辰空。业大承宗祖，功成付子孙。睿文诗播乐，遗训史标言。节表中和德，方垂广利恩。悬知千载后，理代数贞元。梦减三龄寿，哀延七月期。寝园愁望远，宫仗哭行迟。云日添寒惨，笳箫向晚悲。因山有遗诏，如葬汉文时。",
            "comment": ""
        },
        {
            "title": "恻恻吟",
            "content": "恻恻复恻恻，逐臣返乡国。前事难重论，少年不再得。泥涂绛老头斑白，炎瘴灵均面黎黑。六年不死却归来，道着姓名人不识。",
            "comment": ""
        },
        {
            "title": "商山路驿桐树昔与微之前后题名处",
            "content": "与君前后多迁谪，五度经过此路隅。笑问中庭老桐树，这回归去免来无？",
            "comment": ""
        },
        {
            "title": "商山路有感",
            "content": "万里路长在，六年身始归。所经多旧馆，大半主人非。",
            "comment": ""
        },
        {
            "title": "棣华驿见杨八题梦兄弟诗",
            "content": "遥闻旅宿梦兄弟，应为邮亭名棣华。名作棣华来早晚，自题诗后属杨家。",
            "comment": ""
        },
        {
            "title": "发白狗峡次黄牛峡登高寺却望忠州",
            "content": "白狗次黄牛，滩如竹节稠。路穿天地险，人续古今愁。忽见千花塔，因停一叶舟。畏途常迫促，静境暂淹留。巴曲春全尽，巫阳雨半收。北归虽引领，南望亦回头。昔去悲殊俗，今来念旧游。别僧山北寺，抛竹水西楼。郡树花如雪，军厨酒似油。时时大开口，自笑忆忠州。",
            "comment": ""
        },
        {
            "title": "别桥上竹",
            "content": "穿桥迸竹不依行，恐碍行人被损伤。我去自惭遗爱少，不教君得似甘棠。",
            "comment": ""
        },
        {
            "title": "忆江南（三首其二）",
            "content": "江南忆，最忆是杭州。山寺月中寻桂子，郡亭枕上看潮头。何日更重游？",
            "comment": "：　　既是“能不忆江南”，那么杭州这个白居易停留时间最长的地方，是什么给他的感受最深呢？古籍载：“杭州灵隐寺多桂。寺僧曰：‘此月中种也。’至今中秋望夜，往往子堕，寺僧亦尝拾得。”既然寺僧可以拾得，那么看起来，白居易做杭州刺史的时候，很有兴趣去拾它几颗，也似多次去灵隐寺寻找那月中桂子，正好欣赏三秋月夜的桂花。白居易是诗人，自然不乏浪漫的气质，在八月桂花暗飘香的月夜，徘徊月下，流连桂丛，时而举头望月，时而俯首细寻，看是否有桂子从月中飞堕于桂花影中。这是何等美丽动人的一副画面。一个寻字，而情与景合，意与境会，诗情画意，引人入胜。\r\n　　也许，月中桂子只是传说，那么钱塘潮奇观确实是存在的。寻桂子不一定能寻到，潮头却是真正看得到的感受极深的景观。钱塘江自杭州东南流向东北，至海门入海。钱塘潮每昼夜从海门涌入，异常壮观。钱塘潮在每年中秋后三日潮势最大，潮头可高达数丈，正因为如此，所以白居易写他躺在他郡衙的亭子里，就能看见那卷云拥雪的潮头了，趣意盎然。上句写跑去寺里寻找那美丽的传说，下句写自己悠然躺在床上看澎湃的钱塘潮，一动一静，从中我们可以一窥作者内心蕴涵的种种心理活动，也许可以感受到杭州的难忘。"
        },
        {
            "title": "直中书省",
            "content": "丝纶阁下文章静，钟鼓楼中刻漏长。独坐黄昏谁是伴，紫薇花对紫薇郎。",
            "comment": "：①丝纶阁：指替皇帝撰拟诏书的阁楼。\r\n②刻漏：古时用来滴水计时的器物。\r\n③紫薇郎：唐代官名，指中书舍人，因中书省曾改名紫微省，取天文紫微垣为义，故称。“薇”一作“微” | ：我在丝纶阁值班，没什么文章可写，周围一片寂静只听到钟鼓楼上刻漏的滴水声，时间过得太慢了。\r\n在这黄昏的寂寞中，我一个人孤独地坐着，谁来和我作伴呢？惟独紫薇花和我这个紫薇郎寂然相对。 | 【注释】[注释]（1）丝纶阁：指替皇帝撰拟诏书的阁楼。（2）刻漏：古时用来滴水计时的器物。（3）紫薇郎：唐代官名，紫葳侍郎的简称，即中书侍郎。[译文]我在中书省里拟诏书的丝纶阁值班，没什么文章可写，觉得周围一片寂静，只听到钟鼓楼上刻漏的滴水声，时间过得太慢了。在这黄昏的寂寞中，我一个人孤独地坐着，谁来和我作伴呢？惟独紫葳花和我这个紫薇郎寂然相对。"
        },
        {
            "title": "同十一醉忆元九",
            "content": "花时同醉破春愁，醉折花枝当酒筹。忽忆故人天际去，计程今日到梁州。",
            "comment": "：　　唐人喜欢以行第相称。这首诗中的“元九”就是在中唐诗坛上与白居易齐名的元稹。元和四年（809），元稹奉使去东川。白居易在长安，与他的弟弟白行简和李杓直（即诗题中的李十一）一同到曲江、慈恩寺春游，又到杓直家饮酒，席上忆念元稹，就写了这首诗。这是一首即景生情、因事起意之作，以情深意真见长。\r\n　　诗的首句，据当时参加游宴的白行简在他写的《三梦记》中记作“春来无计破春愁”，照说应当是可靠的；但《白氏长庆集》中却作“花时同醉破春愁”。一首诗在传钞或刻印过程中会出现异文，而作者对自己的作品也会反复推敲，多次易稿。就此诗来说，白行简所记可能是初稿的字句，《白氏长庆集》所录则是最后的定稿。那么，诗人为什么要作这样的修改呢？在章法上，诗的首句是“起”，次句是“承”，第三句当是“转”。从首句与次句的关系看，把“春来无计”改为“花时同醉”，就与“醉折花枝”句承接得更紧密，而在上下两句中，“花”字与“醉”字重复颠倒运用，更有相映成趣之妙。再就首句与第三句的关系看，“春愁”原是“忆故人”的伏笔，但如果一开头就说“无计破春愁”，到第三句将无法显示转折。这样一改动，先说春愁已因花时同醉而破，再在第三句中用“忽忆”两字陡然一转，才见波澜起伏之美，从而跌出全篇的风神。\r\n　　这首诗的特点是，即席拈来，不事雕琢，以极其朴素、极其浅显的语言，表达了极其深厚、极其真挚的情意。而情意的表达，主要在篇末“计程今日到梁州”一句。“计程”由上句“忽忆”来，是“忆”的深化。故人相别，居者忆念行者时，随着忆念的深入，常会计算对方此时已否到达目的地或正在中途某地。这里，诗人意念所到，深情所注，信手写出这一生活中的实意常情，给人以特别真实、特别亲切之感。\r\n　　白居易对元稹行程的计算是很准确的。当他写这首《醉忆元九》诗时，元稹正在梁州，而且写了一首《梁州梦》：“梦君同绕曲江头，也向慈恩院院游。亭吏呼人排去马，忽惊身在古梁州。”元稹对这首诗的说明是：“是夜宿汉川驿，梦与杓直、乐天同游曲江，兼入慈恩寺诸院，倏然而寤，则递乘及阶，邮吏已传呼报晓矣。”巧的是，白居易诗中写的真事竟与元稹写的梦境两相吻合。这件事，表面上有一层神秘色彩，其实是生活中完全可能出现的巧合，而这一巧合正是以元、白平日的友情为基础的。唐代长安城东南的慈恩寺和曲江是当时游赏胜地。而且，进士登科后，皇帝就在曲江赐宴；慈恩寺塔即雁塔，又是新进士题名之处。元、白两人想必常到这两处共同游宴。对元稹说来，当他在孤寂的旅途中怀念故人、追思昔游时，这两处长安名胜，不仅在日间会时时浮上他的心头，当然也会在夜间进入他的梦境。由于这样一个梦原本来自对故人、对长安、对旧游的朝夕忆念，他也只是如实写来，未事渲染，而无限相思、一片真情已全在其中。其情深意真，是可以与白诗比美的。\r\n　　联系元稹的诗，更可见两人的交谊之笃，也更可见白居易的这首《忆元九》诗虽象是偶然动念，随笔成篇，却有其深厚真挚的感情基础。如果把两人的诗合起来看：一写于长安，一写于梁州；一写居者之忆，一写行人之思；一写真事，一写梦境；诗中情事却如《本事诗》所说，“合若符契”。而且，两诗写于同一天，又用的是同一韵。这是两情的异地交流和相互感应。读者不仅从诗篇的艺术魅力，而且从它的感情内容得到了真和美的享受。 | 【注释】唐人喜欢以行第相称。这首诗中的“元九”就是在中唐诗坛上与白居易齐名的元稹。元和四年（809），元稹奉使去东川。白居易在长安，与他的弟弟白行简和李杓直（即诗题中的李十一）一同到曲江、慈恩寺春游，又到杓直家饮酒，席上忆念元稹，就写了这首诗。这是一首即景生情、因事起意之作，以情深意真见长。　　诗的首句，据当时参加游宴的白行简在他写的《三梦记》中记作“春来无计破春愁”，照说应当是可靠的；但《白氏长庆集》中却作“花时同醉破春愁”。一首诗在传钞或刻印过程中会出现异文，而作者对自己的作品也会反复推敲，多次易稿。就此诗来说，白行简所记可能是初稿的字句，《白氏长庆集》所录则是最后的定稿。那么，诗人为什么要作这样的修改呢？在章法上，诗的首句是“起”，次句是“承”，第三句当是“转”。从首句与次句的关系看，把“春来无计”改为“花时同醉”，就与“醉折花枝”句承接得更紧密，而在上下两句中，“花”字与“醉”字重复颠倒运用，更有相映成趣之妙。再就首句与第三句的关系看，“春愁”原是“忆故人”的伏笔，但如果一开头就说“无计破春愁”，到第三句将无法显示转折。这样一改动，先说春愁已因花时同醉而破，再在第三句中用“忽忆”两字陡然一转，才见波澜起伏之美，从而跌出全篇的风神。　　这首诗的特点是，即席拈来，不事雕琢，以极其朴素、极其浅显的语言，表达了极其深厚、极其真挚的情意。而情意的表达，主要在篇末“计程今日到梁州”一句。“计程”由上句“忽忆”来，是“忆”的深化。故人相别，居者忆念行者时，随着忆念的深入，常会计算对方此时已否到达目的地或正在中途某地。这里，诗人意念所到，深情所注，信手写出这一生活中的实意常情，给人以特别真实、特别亲切之感。　　白居易对元稹行程的计算是很准确的。当他写这首《醉忆元九》诗时，元稹正在梁州，而且写了一首《梁州梦》：“梦君同绕曲江头，也向慈恩院院游。亭吏呼人排去马，忽惊身在古梁州。”元稹对这首诗的说明是：“是夜宿汉川驿，梦与杓直、乐天同游曲江，兼入慈恩寺诸院，倏然而寤，则递乘及阶，邮吏已传呼报晓矣。”巧的是，白居易诗中写的真事竟与元稹写的梦境两相吻合。这件事，表面上有一层神秘色彩，其实是生活中完全可能出现的巧合，而这一巧合正是以元、白平日的友情为基础的。唐代长安城东南的慈恩寺和曲江是当时游赏胜地。而且，进士登科后，皇帝就在曲江赐宴；慈恩寺塔即雁塔，又是新进士题名之处。元、白两人想必常到这两处共同游宴。对元稹说来，当他在孤寂的旅途中怀念故人、追思昔游时，这两处长安名胜，不仅在日间会时时浮上他的心头，当然也会在夜间进入他的梦境。由于这样一个梦原本来自对故人、对长安、对旧游的朝夕忆念，他也只是如实写来，未事渲染，而无限相思、一片真情已全在其中。其情深意真，是可以与白诗比美的。　　联系元稹的诗，更可见两人的交谊之笃，也更可见白居易的这首《忆元九》诗虽象是偶然动念，随笔成篇，却有其深厚真挚的感情基础。如果把两人的诗合起来看：一写于长安，一写于梁州；一写居者之忆，一写行人之思；一写真事，一写梦境；诗中情事却如《本事诗》所说，“合若符契”。而且，两诗写于同一天，又用的是同一韵。这是两情的异地交流和相互感应。读者不仅从诗篇的艺术魅力，而且从它的感情内容得到了真和美的享受。　　（陈邦炎）"
        },
        {
            "title": "题岳阳楼",
            "content": "岳阳城下水漫漫，独上危楼凭曲阑。春岸绿时连梦泽，夕波红处近长安。猿攀树立啼何苦，雁点湖飞渡亦难。此地唯堪画图障，华堂张与贵人看。",
            "comment": ""
        },
        {
            "title": "观刈麦",
            "content": "田家少闲月，五月人倍忙。夜来南风起，小麦覆陇黄。妇姑荷箪食，童稚携壶浆。相随饷田去，丁壮在南冈。足蒸暑土气，背灼炎天光。力尽不知热，但惜夏日长。复有贫妇人，抱子在背傍。右手秉遗穗，左臂悬敝筐。听其相顾言，闻者为悲伤。田家输税尽，拾此充饥肠。今我何功德，曾不事农桑。吏禄三百石，岁晏有余粮。念此私自愧，尽日不能忘。",
            "comment": "：(1)刈（yì）：割\r\n(2)覆陇黄：小麦黄熟时遮盖住了田埂。覆：盖，陇：同“垄”，这里指农田中种植的土埂\r\n(3)妇姑：媳妇和婆婆，这里泛指妇女\r\n(4)荷箪食：担着圆形竹器盛的食物。荷（hè）：肩挑，箪（dān）食：竹篮盛的食物\r\n(5)童稚携壶浆：小孩子提着用壶装的汤与水\r\n(6)饷（xiǎng）田：给在田里劳动的人送饭\r\n(7)足蒸暑土气：双脚受地面热气的熏蒸\r\n(8)秉（bǐng):拿着\r\n(9)曾不：从未\r\n(10)农桑：农耕和蚕桑\r\n(11)岁晏（yàn）:岁末．晏，晚\r\n(12)石(dàn）：重量单位,在古文中念\\\"shí\\\" | ：庄稼人很少有空闲日子，五月里家家加倍繁忙。 \r\n昨夜间一场南风吹起，那小麦铺满陇沟焦黄。 \r\n妇女们担着竹筩粟饭，孩童们提着瓦罐浆汤。 \r\n前行后撵去送晌到田里，小伙子们正在南冈操劳。 \r\n两脚蒸腾着暑天的土气，脊梁被火似的太阳炙烤。 \r\n力气耗尽了也不觉得热，只是珍惜这漫长的夏日。 \r\n更有那些穷苦的妇人， 抱着婴儿在他们一旁。 \r\n右手去捡那丢掉的麦穗，左臂悬挎着破烂的扁筐。 \r\n听她们相互间三言两语，禁不住引起我无限悲伤： \r\n“我家的收成全缴了税，拾这点漏儿压压饥荒。” \r\n如今我有什么功劳德行，从来也不从事农耕蚕桑。 \r\n从九品吃禄米足三百石，成年价到头来还有余粮。 \r\n想到这些好不暗自惭愧，整天到晚怎么也不能遗忘。 | ：　　《观刈麦》是白居易任周至县县尉时有感于当地人民劳动艰苦、生活贫困所写的一首诗，作品对造成人民贫困之源的繁重租税提出指责．对于自己无功无德又不劳动却能丰衣足食而深感愧疚，表现了一个有良心的封建官吏的人道主义精神。这首诗作于唐宪宗元和二年(807)，诗人三十六岁。周至县在今陕西省西安市西。县尉在县里主管缉捕盗贼、征收捐税等事。正因为白居易主管此事；所以他对劳动人民在这方面所受的灾难也知道得最清楚：收割。\r\n　　全诗分四层，第一层四句，交代时间及其环境气氛。“农家少闲月，五月人倍忙”，下文要说的事情就发生“人倍忙”的五月。这两句总领全篇，而且一开头就流露出了作者对劳动人民的同情；“夜来南风起，小麦覆陇黄”，一派丰收景象，大画面是让人喜悦的。可是谁又能想到在这丰收景象下农民的悲哀呢?\r\n　　第二层八句，通过具体的一户人家来展现这“人倍忙”的收麦情景。婆婆、儿媳妇担着饭篮子，小孙儿提着水壶，他们是去给地里干活儿的男人们送饭的。男人天不亮就下地了；女人起床后先忙家务，而后做饭；小孙子跟着奶奶、妈妈送饭时一齐到地里。她们是要在饭后和男人们一道干下去的。你看这一家忙不忙呢?“足蒸暑土气，背灼炎天光。力尽不知热，但惜夏日长。”这四句正面描写收麦劳动。他们脸对着大地，背对着蓝天，下面如同笼蒸，上面如同火烤，但是他们用尽一切力量挥舞着镰刀一路向前割去，似乎完全忘记了炎热，因为这是“虎口夺粮”，时间必须抓紧呀！妇姑：媳妇、婆婆，古时媳妇称婆婆叫姑，称公公叫舅。荷：肩挑；用篮子盛着食物，这里即指饭篮。壶浆：用壶装着水，这里即指水壶。田：给田里干活的人送饭。丁壮：成年的男劳力。烤。惜：珍惜．舍不得浪费。天气如此之热，白天又如此之长，而人们却竭力苦干，就怕浪费一点时间，可见人们对即将到手的麦子的珍惜程度。“惜”字在这里用得非常好，是用一种违背人之常情的写法来突出人们此时此地的感情烈度。白居易的《卖炭翁》中有“可怜身上衣正单，心忧炭贱愿天寒”之语，“愿”字的用法与此处“惜”字的用法正同。\r\n　　笫三层八句，镜头转向一个贫妇人，她被捐税弄得破了产，现时只能以拾麦穗为生，这是比前述阖家忙于收麦者更低一个层次的人。你看她的形象：左手抱着一个孩子，臂弯里挂着一个破竹筐，右手在那里捡人家落下的麦穗。这有多么累，而收获又是多么少啊！但有什么办法呢?现在是收麦的时候，还有麦穗可捡，换个别的时候，就只有去沿街乞讨了。而她们家在去年、前年，也是有地可种、有麦可收的人家呀，只是后来让捐税弄得走投无路，把家产，土地都折变了，至使今天落到了这个地步。秉：拿着。田家：这里指一个庄稼户的产业。输：交纳。\r\n　　第四层六句，写诗人面对丰收下出现如此悲惨景象的自疚自愧。事：从事。岁晏：年底。\r\n　　作品的题目叫《观刈麦》，而画面上实际出现的，除了刈麦者之外，却还有一个拾麦者，而且作者的关心也恰恰是更偏重在后者身上。他们二者目前的贫富苦乐程度是不同的，但是他们的命运却有着紧密的联系。今日凄凉可怜的拾麦穗者是昨日辛劳忙碌的刈麦者；又安知今日辛劳忙碌的刈麦者明日不沦落成凄凉可怜的拾麦者呢?只要有繁重的捐税在，劳动人民就永远摆脱不了破产的命运。作者在这里对当时害民的赋税制度提出了尖锐批评，对劳动人民所蒙受的苦难寄寓了深切的同情。而且不是一般的同情，是进而把自己摆进去，觉得自己和劳动人民的差别太大了，自己问心有愧。这时的白居易的诗歌确实反映了劳动人民的思想情绪，呼出了劳动人民的声音。\r\n　　这首诗写作上的基本特点是不带任何夸张地、如实地描写现实生活场景。他选取了举家忙碌和凄凉拾穗这两个镜头，使之构成强烈对比。前者虽然苦、虽然累，但他们暂时还是有希望的，至于后者，则完全是断梗浮萍，朝不保夕了。两个镜头所表现的场面、气氛、形象、心理都很好。\r\n　　诗的最后是发议论，这是白居易许多讽谕诗的共同路数。这首诗的议论不是直接指向社会病根，而是表现为自疚自愧，这也是一种对整个官僚贵族社会的隐约批评。白居易才是一个三百石的小小县尉呀，那些大官僚、大贵族们难道不应该有更大的自疚自愧吗！赋税是皇帝管的，白居易无法公开反对，他只能用这种结尾来达到讽谕的目的。 | 【注释】这首诗是元和二年（807）作者任盩厔（今陕西周至）县尉时写的，是作者早期一首著名讽谕诗。　　这首诗叙事明白，结构自然，层次清楚，顺理成章。诗一开头，先交代背景，标明是五月麦收的农忙季节。接着写妇女领着小孩往田里去，给正在割麦的青壮年送饭送水。随后就描写青壮年农民在南冈麦田低着头割麦，脚下暑气熏蒸，背上烈日烘烤，已经累得筋疲力尽还不觉得炎热，只是珍惜夏天昼长能够多干点活。写到此处，这一家农民辛苦劳碌的情景已经有力地展现出来。接下来又描写了另一种令人心酸的情景：一个贫妇人怀里抱着孩子，手里提着破篮子，在割麦者旁边拾麦。为什么要来拾麦呢？因为她家的田地已经“输税尽”──为缴纳宫税而卖光了，如今无田可种，无麦可收，只好靠拾麦充饥。这两种情景交织在一起，有差异又有关联：前者揭示了农民的辛苦，后者揭示了赋税的繁重。繁重的赋税既然已经使贫妇人失掉田地，那就也会使这一家正在割麦的农民失掉田地。今日的拾麦者，乃是昨日的割麦者；而今日的割麦者，也可能成为明日的拾麦者。强烈的讽谕意味，自在不言之中。诗人由农民生活的痛苦联想到自己生活的舒适，感到惭愧，内心里久久不能平静。这段抒情文字是全诗的精华所在。它是作者触景生情的产物，表现了诗人对劳动人民的深切同情。白居易写讽谕诗，目的是“唯歌生民病，愿得天子知”。在这首诗中，他以自己切身的感受，把农民和作为朝廷官员的自己作鲜明对比，就是希望“天子”有所感悟，手法巧妙而委婉，可谓用心良苦。　　白居易是一位最擅长写叙事诗的艺术巨匠。他的叙事诗能曲尽人情物态，把其中所叙的事件写得曲折详尽，娓娓动听。而且，他的叙事诗里总是有着心灵的揭示，因而总是蕴含着感情的。在《观刈麦》里，他虽然着墨不多，但是却把割麦者与拾麦者在夏收时那种辛勤劳碌而又痛苦的生活情景，描写得生动真切，历历如画。不仅写了事，而且写了心，包括作者本人的心和劳动人民的心。诗人的心弦显然是被耳闻目睹的悲惨景象振动了，颤栗了，所以才提起笔来直歌其事，所以在字里行间都充满对劳动者的同情和怜悯。象“足蒸暑土气，背灼炎天光”、“家田输税尽，拾此充饥肠”这样的诗句，里面包含着作者多少同情之感、怜悯之意啊！因而这首《观刈麦》在叙事当中是有着作者情的渗透、心的跳动的，作者的心同他所叙的事是融为一体的。值得称道的是，作者在真实地写劳动人民之事的同时，还能够真实地写出劳动人民之心，尤其是刻画出劳动人民在某种特定情况下的变态心理，深刻地揭示诗的主题。《卖炭翁》中“可怜身上衣正单，心忧炭贱愿天寒”，写的是卖炭老人为衣食所迫而产生的变态心理。《观刈麦》中的“力尽不知热，但惜夏日长”，同样也是一种变态心理。这类描写把劳动人民之心刻画入微，深入底蕴。诗中写事与写心的完美统一，较之一般的叙事与抒情的统一，更能震撼人心。白居易又是运用对比手法的能手。他在诗歌创作中，不仅把劳动人民的贫困、善良与地主阶级的奢侈、暴虐作了对比，而且还把自己的舒适与劳动人民的穷苦作了对比。这首诗在写了农民在酷热的夏天的劳碌与痛苦之后，诗人同样也联想到自己，感到自己没有“功德”，又“不事农桑”，可是却拿“三百石”俸禄，到年终还“有余粮”，因而“念此私自愧，尽日不能忘”。诗人在那个时代能够主动去和农民对比，十分难得。这样一种对比，真是新颖精警，难能可贵，发人深省，因而更显出这首诗的思想高度。　　（贾文昭）"
        },
        {
            "title": "钱塘湖春行",
            "content": "孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。",
            "comment": "：①孤山寺：南朝陈文帝天嘉(560～566)初年建，名承福，宋时改名广化。孤山：位于西湖的北部，坐落在后湖与外湖之间，孤峰耸立，景色秀丽，为湖山登临胜地。\r\n②贾亭：即贾公亭。唐贞元(公元785～804年)中，贾全出任杭州刺史，于钱塘潮建亭，人称“贾亭”或“贾公亭”。该亭至唐代末年。\r\n③水面初平：春天湖水初涨，水面刚刚平了湖岸。初：副词，刚刚。云脚低；指云层低垂，看上去同湖面连成一片。点明春游起点和途径之处，着力描绘湖面景色。\r\n④早莺：初春时早来的黄莺。莺：黄鹂，鸣声婉转动听。争暖树：争着飞到向阳的树枝上去。暖树：指向阳的树木。新燕：刚从南方飞回来的燕子。啄：衔取。燕子衔泥筑巢。春行仰观所见，莺歌燕舞，生机动人。侧重禽鸟。\r\n⑤乱花：各种颜色的野花。渐：副词，渐渐的。欲：副词，将要，就要。迷人眼：使人眼花缭乱。浅草：刚刚长出地面，还不太高的春草。才能：刚够上。没：遮没，盖没。春行俯察所见，花繁草嫩，春意盎然。侧重花草。\r\n⑥行不足：百游不厌。阴：同“荫”。白沙堤：即今白堤，又称沙堤、断桥堤，在西湖东畔，唐朝以前已有。自居易在任杭州刺史时所筑白堤在钱塘门外，是另一条。诗人由北而西而南而东，环湖一周，诗则以湖东绿杨白堤结束，以“最爱”直抒深情。 | ：　　行走在西湖边，从孤山寺的北面到贾亭的西面，湖面春水刚与堤平。白云重重叠叠，同湖面上的波澜连成一片。 \r\n　　几处早出的黄莺争着飞向向阳的树木，谁家新来的燕子衔着春泥在筑巢。 \r\n　　繁茂而多彩缤纷的春花渐渐要迷住人的眼睛，浅浅的春草刚刚能够遮没马蹄。 \r\n　　我最喜爱西湖东边的美景，游览不够，就再去看那绿色杨柳下迷人的白沙堤。 | ：　　《钱塘湖春行》生动的描绘了诗人早春漫步西湖所见的明媚风光，是一首唱给春日良辰和西湖美景的赞歌。诗的首联紧扣题目总写湖水。前一句点出钱塘湖的方位和四周“楼观参差”景象，两个地名连用，又给读者以动感，说明诗人是在一边走，一边观赏。后一句正面写湖光水色：春水初涨，水面与堤岸齐平，空中舒卷的白云和湖面荡漾的波澜连成一片，正是典型的江南春湖的水态天容。颔联写仰视所见禽鸟。莺在歌，燕在舞，显示出春天的勃勃生机。黄莺和燕子都是春天的使者，黄莺用它婉转流利的歌喉向人间传播春回大地的喜讯；燕子穿花贴水，衔泥筑巢，又启迪人们开始春日的劳作。“几处”二字，勾画出莺歌的此呼彼应和诗人左右寻声的情态。“谁家”二字的疑问，又表现出诗人细腻的心理活动，并使读者由此产生丰富的联想。颈联写俯察所见花草。因为是早春，还未到百花盛开季节，所以能见到的尚不是姹紫嫣红开遍，而是东一团，西一簇，用一个“乱”字来形容。而春草也还没有长得丰茂，仅只有没过马蹄那么长，所以用一个“浅”字来形容。这一联中的“渐欲”和“才能”又是诗人观察、欣赏的感受和判断，这就使客观的自然景物化为带有诗人主观感情色彩的眼中景物，使读者受到感染。这两联细致地描绘了西湖春行所见景物，以“早”“新”“争”“啄”表现莺燕新来的动态；以“乱”“浅”“渐欲”“才能”，状写花草向荣的趋势。这就准确而生动地把诗人边行边赏的早春气象透露出来，给人以清新之感。前代诗人谢灵运“池塘生春草，园柳变鸣禽”(《登池上楼》)二句之所以妙绝古今，受到激赏，正是由于他写出了季节更换时这种乍见的喜悦。《钱塘湖春行》以上两联在意境上颇与之相类，只是白诗铺展得更开些。尾联略写诗人最爱的湖东沙堤。白堤中贯钱塘湖，在湖东一带，可以总揽全湖之胜。只见绿杨荫里，平坦而修长的白沙堤静卧碧波之中，堤上骑马游春的人来往如织，尽情享受春日美景。诗人置身其间，饱览湖光山色之美，心旷而神怡。以“行不足”说明自然景物美不胜收，诗人也余兴未阑，集中饱满的感受给读者无尽的回味。\r\n　　中国历史上，在天堂杭州当剌史的可以说是不乏名人，不过，最有名的要算是唐朝和宋朝的两位大文豪白居易和苏东坡了。他们不但在杭州任上留下了叫后人缅怀的政绩，而且也流传下来许多描写杭州及其西湖美景的诗词文章与传闻轶事，所以又有人们称他们为“风流太守”。白居易的七律《钱塘湖春行》就是为人们所熟知的一篇，这首诗不但描绘了西湖旖旎骀荡的春光，以及世间万物在春色的沐浴下的勃勃生机，而且将诗人本身陶醉在这良辰美景中的心态和盘托出，使人在欣赏了西湖的醉人风光的同时，也在不知不觉中深深地被作者那对春天、对生命的满腔热情所感染和打动了。\r\n　　“孤山寺北贾亭西，水面初平云脚低。”诗歌的第一句是地点，第二句是远景。孤山坐落在西湖的后湖与外湖之间，峰峦叠翠，上有孤山寺，登山观景，美不胜收。贾亭，又叫贾公亭，据《唐语林》卷六载，贞元中，贾全任杭州剌史时，曾在西湖造亭，杭人称其为贾公亭，未五六十年后废。贞元是唐德宗的年号，从公元780年到805年。白居易写此诗时，其亭尚在，也算是西湖的一处名胜。白居易一开始来到了孤山寺的北面，贾公亭的西畔，放眼望去，只见春水荡漾，云幕低垂，湖光山色，尽收眼底。“初平”所表达的是白居易对春日里西湖的一种特有的感受。由于连绵不断的春雨，使得如今的湖面看上去比起冬日来上升了不少，似乎眼看着就要与视线持平了，这种水面与视线持平的感觉只有人面对广大的水域才可能有的感觉，也是一个对西湖有着深刻了解和喜爱的人才能写出的感受。此刻，脚下平静的水面与天上低垂的云幕构成了一副宁静的水墨西湖图，而正当诗人默默地观赏西湖那静如处子的神韵时，耳边却传来了阵阵清脆的鸟鸣声，打破了他的沉思，于是他把视线从水云交界处收了回来，从而发现了自己实际上是早已置身于一个春意盎然的美好世界中了。\r\n　　“几处早莺争暖树，谁家新燕啄春泥。乱花渐欲迷人眼，浅草才能没马蹄。”这四句是白居易此诗的核心部分，也就是最为抢眼的句子，同时也是白诗描写春光特别是描写西湖春光的点睛之笔。几处，是好几处，甚至也可以是多处的意思。用“早”来形容黄莺，体现了白居易对这些充满生机的小生命的由衷的喜爱：树上的黄莺一大早就忙着抢占最先见到阳光的“暖树”，生怕一会儿就会赶不上了。一个“争”字，让人感到春光的难得与宝贵。而不知是谁家檐下的燕子，此时也正忙个不停地衔泥做窝，用一个“啄”字，来描写燕子那忙碌而兴奋的神情，似乎把小燕子也写活了。这两句着意描绘出莺莺燕燕的动态，从而使得全诗洋溢着春的活力与生机。黄莺是公认的春天歌唱家，听着她们那婉转的歌喉，使人感到春天的妩媚；燕子是候鸟，她们随着春天一起回到了家乡，忙着重建家园，迎接崭新的生活，看着她们飞进飞出地搭窝，使人们倍加感到生命的美好。 \r\n　　在对天空中的小鸟进行了形象的拟人化描写之后，白居易又把视线转向了脚下的植被，“乱花渐欲迷人眼，浅草才能没马蹄。”这也是一联极富情感色彩与生命活力的景物描写，充分显示了白居易对描写对象的细致观察以及准确把握其特征的能力。花而言其乱，乃至要乱得迷了赏花人的目光，在旁人的诗句中，很少有这种写法，而这种独到的感受，却正是白居易在欣赏西湖景色时切身的体验，五颜六色的鲜花，漫山野地开放，在湖光山色的映衬下，千姿百态，争奇斗艳，使得白居易简直不知把视线投向哪里才好，也无从分辨出个高下优劣来，只觉得眼也花了，神也迷了，真是美不胜收，应接不暇呀。“乱花渐欲迷人眼”一句是驻足细看，而“浅草才能没马蹄”，则已经是骑马踏青了，在绿草如茵、繁花似锦的西子湖畔，与二三友人，信马由缰，自由自在地游山逛景，该是一件多么惬意的事情呀，马儿似乎也体会到了背上主人那轻松闲逸的兴致，便不紧不慢地，踩着那青青的草地，踏上那长长的白堤。诗人在指点湖山、流连光景的不经意间，偶然瞥到了，马蹄在草地上亦起亦落、时隐时现的情景，觉得分外有趣，忍不住将其写入了诗中，没想到就是这随意的一笔，却为全诗增添了多少活泼情趣和雅致闲情。著名美学家别林斯基曾说过，“无论在哪一种情况下，美都是从灵魂深处发出的，因为大自然的景象是不可能绝对的美，这美隐藏在创造或者观察它们的那个人的灵魂里。”白居易的《钱塘湖春行》恰恰说明了这一美学欣赏真理。因为西湖的景色再美，也会有不尽人意之处，但是在白居易的眼中，它无疑是天下最美的景致，因为他不但善于观察，而且更善于发现和体验。我们现在每每有逛景不如听景的体会，或是听朋友介绍，或是在影视风光片中，听说和看到名胜山水美不胜收，心中不由得生起无限向往之情，可是往往一旦身临其境，面对真山真水，却反而觉得远没有预期的那样动人美丽。这就是因为我们不能带着一种发现欣赏的眼光去看待自然山水，而是带着一种先入为主的过高的甚至是带有几分挑剔的眼光去游山玩水的原因呀。试想古往今来，西湖向人们展示了多少次美妙的春光？而又有多少人见证了西子湖的春色？可是到头来，我们仍然只能吟诵几位大诗家不多的几首作品，莫不是西湖只有等到像苏东坡这样的大文豪光临的时候，才像孔雀开屏般地展现她那惊人的美艳？西湖的鸟儿，只有到了大诗人白居易面前，才“争暖树”、“啄春泥”不成？其实不论何时何地，西湖都是最美的，我们不是也知道这样的名句吗：“若把西湖比西子，浓妆淡抹总相宜。”\r\n　　白居易就是因为有着这样一副难得的美学家的欣赏眼光，才能在无数西湖的游客中，独具慧眼地发现它的动人之处，才能真正享受到大自然赐予人类的这一人间天堂。白居易并没有看到很多的“早莺”和“新燕”，只有“几处”、只见“谁家”而已，要是我们，说不定还会因为没有到“处处”闻莺、“家家”有燕的时节，而感到遗憾，心想要是再晚来十天半个月就好了。可是白居易却不这样认为，少有少的好处，正因为少，才是“早莺”，才是“新燕”，才有一种感知春天到来的喜悦，如果诗人没有一种年轻的心态和热爱生命与春天的胸怀，恐怕就不会被这为数不多的报春者所打动，所陶醉，而欣然写下这动人的诗篇了。也正因为如此，他才能闻花花香，见草草美，为四处点缀的各色野花而心乱神迷，为没过马蹄的草地而唏嘘感叹了。仔细想一想，没过马蹄的草地其实是最平常不过的了，观赏这样的草坪根本用不着在春天赶到西子湖畔，在我们的街头绿地就可以了，不过，横在我们与草坪之间的恐怕有一块醒目的标牌：“请勿践踏草地”，于是，一切与自然的拉近，也就在刹那间，变成了一句严肃的警告，而今天都市里的人们对自然景观而非人造景观的漠视或无动于衷也就情有可原了。\r\n　　不过，白居易是幸运的，因为他有一双发现美、发现春天的眼睛，所以他会在西湖美景中，不能自已，乃至流连忘返：“最爱湖东行不足，绿杨阴里白沙堤。”白沙堤，即白堤，又称沙堤或断桥堤，西湖三面环山，白堤中贯，在湖东一带，总揽全湖之胜。而白居易任杭州剌史时，也确曾修堤蓄水，灌溉民田，不过其堤在钱塘门之北，可是后人多误以白堤为白氏所修之堤了。\r\n　　这首诗就像一篇短小精悍的游记，从孤山、贾亭开始，到湖东、白堤止，一路上，在湖青山绿那美如天堂的景色中，饱览了莺歌燕舞，陶醉在鸟语花香，最后，才意犹未尽地沿着白沙堤，在杨柳的绿阴底下，一步三回头，恋恋不舍地离去了。耳畔还回响着由世间万物共同演奏的春天的赞歌，心中便不由自主地流泻出一首饱含着自然融合之趣的《钱塘湖春行》的优美诗歌来。\r\n　　事实上，白居易在这首诗中所表达的那种对于春天或美好事物的敏锐观察与体验，在许多古代诗人中都是非常常见的，唯其如此，他们才能像白居易一样，在春天刚刚来到人间时，就已经欣喜地发现，并为之感动不已，激起他们创作的欲望，写下动人的诗篇，留给后人以丰富的美学享受。像白居易那样，并不会因为只有几只黄莺在树上啼唱，只有几家房檐下燕子在搭窝而感到遗憾，反而会因此感觉到春天的脚步已经越来越近，而感到欣喜异常，从而写出“几处早莺争暖树，谁家新燕啄新泥”这样动人的诗句的例子是很多的。 \r\n　　前人说“乐天之诗，情致曲尽，入人肝脾，随物赋形，所在充满”，(王若虚《滹南诗话》)又说“乐天诗极清浅可爱，往往以眼前事为见得语，皆他人所未发”，(田雯《古欢堂集》)这首诗语言平易浅近，清新自然，用自描手法把精心选择的镜头写入诗中，形象活现，即景寓情，从生意盎然的早春湖光，体现出作者游湖时的喜悦心情，是当得起以上评语的。 | 【注释】注释：　　1．钱塘湖：杭州西湖的别称。　　2．孤山寺：在西湖白堤孤山上。　　3．贾亭：唐代杭州刺史贾全所建的贾公亭，今已不存。　　4．初平：远远望去，西湖水面仿佛刚和湖岸及湖岸上的景物齐平。　　5．云脚：古汉语称下垂的物象为“脚”，如下落雨丝的下部叫“雨脚”。这里指下垂的云彩。　　6．暖树：向阳的树。　　7．乱花：指纷繁开放的春花。　　8．没（mò）：隐没。　　9．湖东：以孤山为参照物，白沙堤（即白堤）在孤山的东北面。　　赏析：从孤山北面到现在的平湖秋月、白堤，诗人一路走来一路向人们报告春的信息：湖面春水新生、树上春莺争鸣、空中春燕衔泥、堤岸春花渐开、春草刚绿，诗人敏锐细腻的笔触，让人们从中体会到西湖正在舒展地着上春装。诗人赞美西湖的春色，并且指出他最爱在白沙堤上行走。白堤的两边是水，堤两旁种满了柳树、桃树。春天走在白堤上，澹澹的湖水就在你的脚边，你仿佛走在水面上；初春的柳枝如烟如雾，如丝如缕，飘拂在你的脸上，使你心中涌生无限温柔无限爱，你像在梦境、在仙境。当春天走在白堤上时，你就更能体味到诗人写这首诗时的感觉和心情了。文：朱丽云　　《人民日报海外版》　　〔１９９９０５１１№Ｇ〕———————————————【新语丝电子文库(www.xys.org)】这诗是长庆三或四年春（823－824）白居易任杭州刺史时所作。　　钱塘湖是西湖的别名。提起西湖，人们就会联想到苏轼诗中的名句：“欲把西湖比西子，淡妆浓抹总相宜。”（《饮湖上初晴后雨》）读了白居易这诗，仿佛真的看到了那含睇宜笑的西施的面影，更加感到东坡这比喻的确切。　　乐天在杭州时，有关湖光山色的题咏很多。这诗处处扣紧环境和季节的特征，把刚刚披上春天外衣的西湖，描绘得生意盎然，恰到好处。　　“孤山寺北贾亭西”。孤山在后湖与外湖之间，峰峦耸立，上有孤山寺，是湖中登览胜地，也是全湖一个特出的标志。贾亭在当时也是西湖名胜。有了第一句的叙述，这第二句的“水面”，自然指的是西湖湖面了。秋冬水落，春水新涨，在水色天光的混茫中，太空里舒卷起重重叠叠的白云，和湖面上荡漾的波澜连成了一片，故曰“云脚低”。“水面初平云脚低”一句，勾勒出湖上早春的轮廓。接下两句，从莺莺燕燕的动态中，把春的活力，大自然从秋冬沉睡中苏醒过来的春意生动地描绘了出来。莺是歌手，它歌唱着江南的旖旎春光；燕是候鸟，春天又从北国飞来。它们富于季节的敏感，成为春天的象征。在这里，诗人对周遭事物的选择是典型的；而他的用笔，则是细致入微的。说“几处”，可见不是“处处”；说“谁家”，可见不是“家家”。因为这还是初春季节。这样，“早莺”的“早”和“新燕”的“新”就在意义上互相生发，把两者联成一幅完整的画面。因为是“早莺”，所以抢着向阳的暖树，来试它滴溜的歌喉；因为是“新燕”，所以当它啄泥衔草，营建新巢的时候，就会引起人们一种乍见的喜悦。谢灵运“池塘生春草，园柳变鸣禽”（《登池上楼》）二句之所以妙绝古今，为人传诵，正由于他写出了季节更换时这种乍见的喜悦。这诗在意境上颇与之相类似。　　诗的前四句写湖上春光，范围上宽广的，它从“孤山”一句生发出来；后四句专写“湖东”景色，归结到“白沙堤”。前面先点明环境，然后写景；后面先写景，然后点明环境。诗以“孤山寺”起，以“白沙堤”终，从点到面，又由面回到点，中间的转换，不见痕迹。结构之妙，诚如薛雪所指出：乐天诗“章法变化，条理井然”（《一瓢诗话》）。这种“章法”上的“变化”，往往寓诸浑成的笔意之中；倘不细心体察，是难以看出它的“条理”的。　　“乱花”“浅草”一联，写的虽也是一般春景，然而它和“白沙堤”却有紧密的联系：春天，西湖哪儿都是绿毯般的嫩草；可是这平坦修长的白沙堤，游人来往最为频繁。唐时，西湖上骑马游春的风俗极盛，连歌姬舞妓也都喜爱骑马。诗用“没马蹄”来形容这嫩绿的浅草，正是眼前现成景色。　　“初平”、“几处”、“谁家”、“渐欲”、“才能”这些词语的运用，在全诗写景句中贯串成一条线索，把早春的西湖点染成半面轻匀的钱塘苏小小。可是这蓬蓬勃勃的春意，正在急剧发展之中。从“乱花渐欲迷人眼”这一联里，透露出另一个消息：很快地就会姹紫嫣红开遍，湖上镜台里即将出现浓妆艳抹的西施。　　方东树说这诗“象中有兴，有人在，不比死句。”（《续昭昧詹言》）这是一首写景诗，它的妙处，不在于穷形尽象的工致刻画，而在于即景寓情，写出了融和骀宕的春意，写出了自然之美所给予诗人的集中而饱满的感受。所谓“象中有兴，有人在”；所谓“随物赋形，所在充满”（王若虚《滹南诗话》），是应该从这个意义去理解的。　　（马茂元）"
        },
        {
            "title": "琵琶行（并序）",
            "content": "元和十年，予左迁九江郡司马。明年秋，送客湓浦口，闻舟中夜弹琵琶者。听其音，铮铮然有京都声。问其人，本长安倡女，尝学琶琵于穆、曹二善才，年长色衰，委身为贾人妇。遂命酒,使快弹数曲。曲罢悯然，自叙少小时欢乐事，今漂沦憔悴，转徒于江湖间,予出官二年，恬然自安，感斯人言，是夕始觉有迁谪意。因为长句,歌以赠之，凡六百一十六言。命曰《琵琶行》。　　浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。　　忽闻水上琵琶声，主人忘归客不发。寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。　　沉吟放拨插弦中，整顿衣裳起敛容。 自言本是京城女，家在虾蟆陵下住。 十三学得琵琶成，名属教坊第一部。 曲罢曾教善才服，妆成每被秋娘妒。 五陵年少争缠头，一曲红绡不知数。 钿头银篦击节碎，血色罗裙翻酒污。 今年欢笑复明年，秋月春风等闲度。 弟走从军阿姨死，暮去朝来颜色故。 门前冷落鞍马稀，老大嫁作商人妇。 商人重利轻别离，前月浮梁买茶去。 去来江口守空船，绕船月明江水寒。 夜深忽梦少年事，梦啼妆泪红阑干。　　我闻琵琶已叹息，又闻此语重唧唧。 同是天涯沦落人，相逢何必曾相识！ 我从去年辞帝京，谪居卧病浔阳城。 浔阳地僻无音乐，终岁不闻丝竹声。 住近湓江地低湿，黄芦苦竹绕宅生。 其间旦暮闻何物？杜鹃啼血猿哀鸣。 春江花朝秋月夜，往往取酒还独倾。 岂无山歌与村笛，呕哑嘲哳难为听。 今夜闻君琵琶语，如听仙乐耳暂明。 莫辞更坐弹一曲，为君翻作《琵琶行》。　　感我此言良久立，却坐促弦弦转急。 　　凄凄不似向前声，满座重闻皆掩泣。 　　座中泣下谁最多？江州司马青衫湿。",
            "comment": "：(1)左迁：贬官，降职。白居易任谏官时，因为屡次上书批评朝政，触怒了皇帝，被贬为江州司马。\r\n(2)京都声：指唐代京城产干流行的乐曲声调。\r\n(3)倡女：歌女。倡，古时歌舞艺人。\r\n(4)善才：又作“善财”，唐代对乐师的通称，是“能手”的意思。\r\n(6)命酒：叫〔手下人〕摆酒。\r\n(7)悯然：忧郁的样子。\r\n(8)漂沦：漂泊沦落。\r\n(9)出官：〔京官〕外调。\r\n(10)恬然：淡泊宁静的样子。\r\n(11)长句：指七言诗，唐人的习惯说法。\r\n(12)浔阳江：即流经浔阳境内的长江。瑟瑟：形容枫树、 芦荻被秋风吹动的声音。 \r\n(13)主人：诗人自指。\r\n(14)回灯：移灯。重：再。 \r\n(15)转轴拔弦：将琵琶上缠绕丝弦的轴，拧动以调音定调 。 \r\n(16)掩抑：掩蔽，遏抑。思：悲，伤（四声）。 \r\n(17)拢：左手手指按弦向里（琵琶的中部）推。 抹：向左拔弦，也称为“弹”。霓裳：即《霓裳羽衣曲》。六幺：大曲名，又叫《乐世》、《绿腰》、《录要》，为歌舞曲。 \r\n(18)大弦：指最粗的弦。小弦：指最细的弦。嘈嘈：沉重 舒长。切切：细促轻幽。 \r\n(19)间关：莺语流滑叫“间关”。幽咽：遏塞不畅状。冰下难，泉流冰下阻塞难通，形容乐声由流畅变为冷涩。 \r\n(20)迸：溅射。 \r\n(21)舫：船。 \r\n(22)敛容：严肃矜持而有礼貌的态度。 \r\n(23)虾蟆陵：在长安城东南，曲江附近，是当时有名的游乐地区。 \r\n(24)教坊：唐代官办管领音乐杂技、教练歌舞的机关。 \r\n(25)秋娘：唐时歌舞妓常用的名字。五陵：在长安城外，汉代五个皇帝的陵墓。缠头：用锦帛之类的财物送给歌舞妓女。 \r\n(26)绡：精细轻美的丝织品。 \r\n(27)钿头银篦：镶嵌着花钿的发篦（栉发具）。击节：打拍子。 \r\n(28)颜色故：容貌衰老。 \r\n(29)浮梁：古县名，唐属饶州。在今江西省景德镇市。 \r\n(30)来去：走了以后。 \r\n(31)梦啼妆泪：梦中啼哭，匀过脂粉的脸上带着泪痕。阑干：形容流泪。 \r\n(32)重（读平声）：重新，重又之意。唧唧：叹声。 \r\n(33)呕（音欧）哑（音呀）嘲（音招）哳（音扎）：形容声音噪杂。 \r\n(34)琵琶语：琵琶声，琵琶所弹奏的乐曲。 \r\n(35)却坐：退回到原处。促弦：把弦拧得更紧。 \r\n(36)向前声：刚才奏过的单调。 \r\n(37)青衫：唐朝八品、九口文官的服色。 | ：　　晚上到浔阳江头送客人，秋风吹过枫叶，荻花发出声响，一片萧瑟的景像。我下马到客人所在的船中饯别客人，举起杯饮酒，却没有音乐助兴。酒虽然喝得很多，却没有什么欢乐，伤心地要离别，分别时一片江水茫茫映着明月。忽然听到水面上传来一阵一阵的琵琶声，我听着忘了回去，客人也不开船出发。随着声音寻找，悄悄地问弹琵琶的是谁？琵琶声音停下来，弹奏的人似乎想说却又迟疑了。把船移过去靠近了，邀请她出来相见，添了酒，把船灯拨亮，重开宴席。一再地请求，她才出来，还抱着琵琶遮着半边脸。转好了轴，拨弄琴弦试弹了两三声，不成曲调，先流露出感情。弦弦都是掩抑的手法弹出低沉的调子，声声都充满了思绪。好像在诉说一生不得意。低头随手连续弹奏，说尽了心中无限的心事。轻拢慢捻，一抹一挑，起初弹霓裳羽衣曲，然后弹六么。大弦的声音嘈嘈像疾风暴雨，小弦的声音细切急促似切切私语。嘈嘈和切切的声音错杂在一起弹，就好像大小珍珠一起落在玉盘上。像黄莺啼叫着，在花底下飞来飞去，又像呜咽的泉水在冰下面流转。乐声此时就像冰下泉水那样滞涩，弦像要冻断了似的，声音阻塞住了，渐渐停歇下来。隐藏在心底的哀愁和怨恨油然而生，这时无声却胜过有声。忽然间像是银瓶迸破水喷射出来，又像铁骑突然出现：一片刀枪的声音。曲子终了时收起拨子在琵琶中心划了一下，四根弦像撕裂的丝绸一样响了一声。四周船都静悄悄地没有声音，只看见江心一片皎洁的秋月白光。迟疑了一下放下拨子插进弦里，整理衣服起来，神态庄重恭敬。说自己本是京城的女子，家住在虾蟆陵。十三岁学会弹琵琶，名列教坊第一部。一曲唱罢常教乐师佩服。梳妆起来更被其他的女子妒忌。五陵一带的富家子弟争着给赏赐，唱一曲不知道要赏给多少红绡。打拍子击碎了钿头银篦，饮酒作乐弄脏了红色的裙子。一年年地寻欢作乐，青春就这样轻易地度过。弟弟去从军，阿姨去世了，朝朝暮暮，容颜渐渐衰老。门前冷落，车马稀少，年龄大了只好嫁给商人做妻子。商人重利益轻视离别，上个月去浮梁买茶叶。他走了只留下我在江口独守空船，围绕着船的只有明月和寒冷的江水。深夜忽然梦见少年时候的事，梦中啼哭，脂粉和眼泪一起流下来。我听了琵琶声就已叹息，又听她这些话更加叹息不已。我们都是沦落天涯四处飘零的，既然相逢又何必要认识呢。我自从去年离开京城，被贬官来到浔阳城，一直卧病。浔阳偏僻没有什么音乐，长年听不到管弦乐声。住的地上靠近湓江，又低又湿，黄芦，苦竹绕着宅院而生。其中早晚听些什么呢？杜鹃悲啼猿猴哀鸣。春暖花开的早晨或秋天的月夜，往往是拿了酒独自饮。难道没有山歌或笛声吗？声音嘈杂实在难听。今晚听你弹得琵琶曲，好像听到仙乐一样，耳朵一时清爽起来。请不要推辞，重新坐下，再弹一曲，我为你依照曲调写成歌词＂琵琶行″。她被我的话感动，站立了很久，再回到原座调紧弦，弦声急促。凄凄切切不像刚才的声音，在座的人听了都掩面哭泣。要问其中谁流得眼泪最多？江州司马的衣衫都湿了。 | ：　　唐宪宗元和十一年（公元八一六年）深秋，被贬到江州（今江西省九江市）做司马的白居易在浔阳江头准备乘船送友人，在客船上畅饮时，被一琵琶女的弹奏深深地打动了，当天晚上就写下了这首千古传唱的的长篇叙事诗。诗中对琵琶女高超的技艺给予了生动细致的描绘，对琵琶女的身世寄予同情，同时抒发了诗人被贬的悲愤。\r\n　　全诗在细节描写上堪称技艺超群，人物性格鲜明真切，景物描写很好，同时适当地烘托了气氛，语言具有音乐美，比喻贴切。本诗层次分明，行文如流水，可以看出诗人高超的艺术造诣。"
        },
        {
            "title": "赋得古原草送别（又名《草》）",
            "content": "离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。",
            "comment": "：①离离：草长而下垂的样子。\r\n②一枯荣：枯萎一回，又茂盛一回。 \r\n③远芳：远生的草。\r\n④侵：进入。\r\n⑤晴翠：阳光下反射的碧草之色。\r\n⑥王孙：本指贵族子弟。这里指游子。\r\n⑦萋萋：草生长茂盛的样子。此句诗意，取自《楚辞·招隐士》：“王孙游兮不归，春草生兮萋萋。” | ：　　原野上青草郁郁葱葱，鲜活又茂盛。年年岁岁，枯萎了复又苍翠。野火再猛，也烧不尽。春风一吹，青草复生。遥远的古道，弥漫着芳草的馨香，阳光照耀下，一片碧绿连荒城。又送友人，踏上古道，满怀离情，眼望着萋萋的芳草。 | ：　　这是一首千古传唱的送别名作。诗题一作《赋得古原草送别》。春草与别情，早在楚辞时代就已有了联系。这首诗从《楚辞》中“王孙游兮不归，春草生兮萋萋”演化生发而成，以比兴手法表现送别情怀。“野火烧不尽，春风吹又生”，借咏春草旺盛的生命力，表现了积极乐观的生活态度，深含哲理，催人奋进，成为传之千古的绝唱。\r\n　　这首诗是作者少年时代的作品，也是当时传诵的名篇。全诗结构严紧，格调清新，通过对荒原野草的赞颂，反映了作者积极进取的精神。 | 【注释】又作\"草\"１、离离：历历，分明的样子。２、远芳：伸展到远处的草。３、萋萋：茂盛的样子。【韵译】：古原上的野草乱生乱长，每年春来茂盛秋来枯黄。任凭野火焚烧不尽不灭，春风一吹依旧蓬勃生长。远处芳草掩没古老驿道，延至荒城一片翠绿清朗。春绿草长又送游子远去，萋萋乱草可比满腹离伤。【评析】：����这是咏物诗，也可作为寓言诗看。有人认为是讥刺小人的。从全诗看，原上草虽有所指，但喻意并无确定。“野火烧不尽，春风吹又生，”却作为一种“韧劲”而有口皆碑，成为传之千古的绝唱。--引自\"超纯斋诗词\"bookbest.163.net 翻译、评析：刘建勋　　此诗作于贞元三年（787），作者时年十六。诗是应考的习作。按科场考试规矩，凡指定、限定的诗题，题目前须加“赋得”二字，作法与咏物相类，须缴清题意，起承转合要分明，对仗要精工，全篇要空灵浑成，方称得体。束缚如此之严，故此体向少佳作。据载，作者这年始自江南入京，谒名士顾况时投献的诗文中即有此作。起初，顾况看着这年轻士子说：“米价方贵，居亦弗易。”虽是拿居易的名字打趣，却也有言外之意，说京城不好混饭吃。及读至“野火烧不尽”二句，不禁大为嗟赏，道：“道得个语，居亦易矣。”并广为延誉。（见唐张固《幽闲鼓吹》）可见此诗在当时就为人称道。　　命题“古原草送别”颇有意思。草与别情，似从古代的骚人写出“王孙游兮不归，春草生兮萋萋”（《楚辞·招隐士》）的名句以来，就结了缘。但要写出“古原草”的特色而兼关送别之意，尤其是要写出新意，仍是不易的。　　首句即破题面“古原草”三字。多么茂盛（“离离”）的原上草啊，这话看来平常，却抓住“春草”生命力旺盛的特征，可说是从“春草生兮萋萋”脱化而不着迹，为后文开出很好的思路。就“古原草”而言，何尝不可开作“秋来深径里”（僧古怀《原是秋草》），那通篇也就将是另一种气象了。野草是一年生植物，春荣秋枯，岁岁循环不已。“一岁一枯荣”意思似不过如此。然而写作“枯──荣”，与作“荣──枯”就大不一样。如作后者，便是秋草，便不能生发出三、四的好句来。两个“一”字复叠，形成咏叹，又先状出一种生生不已的情味，三、四句就水到渠成了。　　“野火烧不尽，春风吹又生。”这是“枯荣”二字的发展，由概念一变而为形象的画面。古原草的特性就是具有顽强的生命力，它是斩不尽锄不绝的，只要残存一点根须，来年会更青更长，很快蔓延原野。作者抓住这一特点，不说“斩不尽锄不绝”，而写作“野火烧不尽”，便造就一种壮烈的意境。野火燎原，烈焰可畏，瞬息间，大片枯草被烧得精光。而强调毁灭的力量，毁灭的痛苦，是为着强调再生的力量，再生的欢乐。烈火是能把野草连茎带叶统统“烧尽”的，然而作者偏说它“烧不尽”，大有意味。因为烈火再猛，也无奈那深藏地底的根须，一旦春风化雨，野草的生命便会复苏，以迅猛的长势，重新铺盖大地，回答火的凌虐。看那“离离原上草”，不是绿色的胜利的旗帜么！“春风吹又生”，语言朴实有力，“又生”二字下语三分而含意十分。宋吴曾《能改斋漫录》说此两句“不若刘长卿‘春入烧痕青’语简而意尽”，实未见得。　　此二句不但写出“原上草”的性格，而且写出一种从烈火中再生的理想的典型，一句写枯，一句写荣，“烧不尽”与“吹又生”是何等唱叹有味，对仗亦工致天然，故卓绝千古。而刘句命意虽似，而韵味不足，远不如白句为人乐道。　　如果说这两句是承“古原草”而重在写“草”，那么五、六句则继续写“古原草”而将重点落到“古原”，以引出“送别”题意，故是一转。上一联用流水对，妙在自然；而此联为的对，妙在精工，颇觉变化有致。“远芳”、“睛翠”都写草，而比“原上草”意象更具体、生动。芳曰“远”，古原上清香弥漫可嗅；翠曰“晴”，则绿草沐浴着阳光，秀色如见。“侵”、“接”二字继“又生”，更写出一种蔓延扩展之势，再一次突出那生存竞争之强者野草的形象。“古道”、“荒城”则扣题面“古原”极切。虽然道古城荒，青草的滋生却使古原恢复了青春。比较“乱蛬鸣古堑，残日照荒台”（僧古怀《原上秋草》）的秋原，该是如何生气勃勃！　　作者并非为写“古原”而写古原，同时又安排一个送别的典型环境：大地春回，芳草芊芊的古原景象如此迷人，而送别在这样的背景上发生，该是多么令人惆怅，同时又是多么富于诗意呵。“王孙”二字借自楚辞成句，泛指行者。“王孙游兮不归，春草生兮萋萋”说的是看见萋萋芳草而怀思行游未归的人。而这里却变其意而用之，写的是看见萋萋芳草而增送别的愁情，似乎每一片草叶都饱含别情，那真是：“离恨恰如春草，更行更远还生”（李煜《清平乐》）。这是多么意味深长的结尾啊！诗到此点明“送别”，结清题意，关合全篇，“古原”、“草”、“送别”打成一片，意境极浑成。　　全诗措语自然流畅而又工整，虽是命题作诗，却能融入深切的生活感受，故字字含真情，语语有余味，不但得体，而且别具一格，故能在“赋得体”中称为绝唱。　　（周啸天）"
        },
        {
            "title": "大林寺桃花",
            "content": "人间四月芳菲尽，山寺桃花始盛开。长恨春归无觅处，不知转入此中来。",
            "comment": "：(1)大林寺：在江西庐山附近。\r\n(2)人间：指庐山下的平地村落。\r\n(3)芳菲：盛开的花，亦可泛指花，花草艳盛的阳春景色。\r\n(4)尽：指花凋谢了。\r\n(5)山寺：指大林寺，在庐山香炉峰顶，相传为晋代僧人昙诜所建，为我国佛教胜地之一。\r\n(6)长恨：常常怨恨。\r\n(7)春归：春天回去了。\r\n(8)觅：寻找。\r\n(9)不知：岂料、想不到。\r\n(10)转:反。\r\n(11)此中：这深山的寺庙里。\r\n(12)始：开始。 | ：　　四月，平地上正是春归芳菲落尽的时候，但高山古寺之中的桃花竟刚刚开始盛放。\r\n　　我常常为春天的逝去，为其无处寻觅而伤感，此时重遇春景后，喜出望外，猛然醒悟到：原来春天是转到这里来了。 | ：　　这首诗把春光描写得生动具体，天真可爱，活灵活现。立意新颖，构思灵巧，意境深邃，富于情趣，启人深思，惹人喜爱，是唐人绝句中又一珍品。全诗短短四句，从内容到语言都似乎没有什么深奥、奇警的地方，只不过是把“山高地深，时节绝晚”、“与平地聚落不同”的景物节候，做了一番纪述和描写。但细读之，就会发现这首平淡自然的小诗，却写得意境深邃，富于情趣。\r\n　　这首诗中，既用桃花代替抽象的春光，把春光写得具体可感，形象美丽；而且还把春光拟人化，把春光写得仿佛真是有脚似的，可以转来躲去。不，岂只是有脚而已？你看它简直还具有顽皮惹人的性格呢！在这首短诗中，自然界的春光被描写得是如此的生动具体，天真可爱，活灵活现，如果没有对春的无限留恋、热爱，没有诗人的一片童心，是写不出来的。这首小诗的佳处，正在立意新颖，构思灵巧，而戏语雅趣，又复启人神思，惹人喜爱，可谓唐人绝句小诗中的又一珍品。 \r\n　　这首诗前两句讲四月春末在山寺见到桃花，后两句再表达诗人在山寺遇到春天的喜悦心情。透露了诗人对宁静、和谐、清新的大自然的热爱之情。 \r\n　　大林寺所在地，地势较高、气候寒冷，一般地方桃花在早春二月开放，四月凋谢，这里却到四月才盛开。诗人说“春归无觅处”、“转入此中来”，多么风趣！春天哪有脚步？怎会转移呀？这是诗人丰富的想象，也是他惊讶、喜悦心情的自然流露。 \r\n　　诗的开首“人间四月芳菲尽，山寺桃花始盛开”两句，写的是诗人在山外春已归去的时节，在山中却遇上了意想不到的春色。这种自然界的强烈反差，令诗人产生了“长恨春归无觅处，不知转入此中来”的复杂感慨。从字面上，诗人在登山之前，曾为春光逝去而怨恨或失望，当一片春景映眼帘时，又感到一些由衷的惊喜与无奈的宽慰。或许这种感慨，表面上是由自然景色变化而发，实际上是曲折地反映出他悲凉而惆怅的情怀。 \r\n　　诗人写这首小诗时，是在江州司马的任上。唐贞元年间进士出身的白居易，曾授秘书省校书郎，再官至左拾遗，可谓春风得意。谁知几年京官生涯中，因其直谏不讳，冒犯了权贵，受朝廷排斥，被贬为江州司马。身为江州司马的白居易，在《琵琶行》一诗中，曾面对琵琶女产生“同是天涯沦落人”的沧桑感慨。这种沧桑的感慨，也许自然地融入这首小诗的意境，使《大林寺桃花》纪游诗，蒙上了逆旅沧桑的隐喻色彩。 \r\n　　正是这种感慨，诗人不用“山外”四月芳菲尽，而用“人间”。这种遣词颇令人品茗其中的深邃意味。“人间”一词，决不仅仅为“山寺”的对仗工整而用，“山寺”也许就是诗人忘忧、宽慰的“人间”的仙境。“人间”天涯沦落的长恨，也许在桃花盛开的仙境会得到解脱；人生摆脱悲欢离合烦忧的办法，也许就在远离喧嚣的美丽和宁静中向你走来。 | 【注释】人间①四月芳菲②尽�ど剿垄厶一ㄊ际⒖�长恨春归无觅处�げ恢�④转入此中⑤来①人间：指庐山下的平地村落。②芳菲：盛开的花，亦可泛指花，花草艳盛的阳春景色。③山寺：指大林寺，在庐山香炉峰顶，相传为晋代僧人昙诜所建，为我国佛教胜地之一。④不知：岂料、想不到。 ⑤此中：这深山的寺庙里。这首七绝是一首纪游诗，元和十二年（公元817年）初夏作于江州。是说初夏时节诗人来到大林寺，山下四月已是大地春回，芳菲已尽的时候了，但不期在高山古寺之中，又遇上了意想不到的春景——一片盛开的桃花；原因惜春、恋春之情，怨恨春去无情，谁知是错怪了春，原来它并未归去，不过像小孩子跟人捉迷藏一样，偷偷地躲到这山寺里来了。这首诗把春光描写得生动具体，天真可爱，活灵活现。立意新颖，构思灵巧，意境深邃，富于情趣，启人神思，惹人喜爱，是唐人绝句中又一珍品。--引自李济洲编著之《全唐诗佳句赏析》http://tshjj.yeah.net/　　这首诗作于元和十二年（817）初夏，当时白居易在江州（今江西九江）司马任上。这是一首纪游诗，大林寺在庐山香炉峰顶。关于他写这首诗的一点情况，本集有《游大林寺序》一文，可参考。　　全诗短短四句，从内容到语言都似乎没有什么深奥、奇警的地方，只不过是把“山高地深，时节绝晚”、“与平地聚落不同”的景物节候，做了一番纪述和描写。但细读之，就会发现这首平淡自然的小诗，却写得意境深邃，富于情趣。　　诗的开首“人间四月芳菲尽，山寺桃花始盛开”两句，是写诗人登山时已届孟夏，正属大地春归，芳菲落尽的时候了。但不期在高山古寺之中，又遇上了意想不的春景── 一片始盛的桃花。我们从紧跟后面的“常恨春归无觅处”一句可以得知，诗人在登临之前，就曾为春光的匆匆不驻而怨恨，而恼怒，而失望。因此当这始所未料的一片春景冲入眼帘时，该是使人感到多么的惊异和欣喜！诗中第一句的“芳菲尽”，与第二句的“始盛开”，是在对比中遥相呼应的。它们字面上是纪事写景，实际上也是在写感情和思绪上的跳跃──由一种愁绪满怀的叹逝之情，突变到惊异、欣喜，以至心花怒放。而且在首句开头，诗人着意用了“人间”二字，这意味着这一奇遇、这一胜景，给诗人带来一种特殊的感受，即仿佛从人间的现实世界，突然步入到一个什么仙境，置身于非人间的另一世界。　　正是在这一感受的触发下，诗人想象的翅膀飞腾起来了。“常恨春归无觅处，不知转入此中来。”他想到，自己曾因为惜春、恋春，以至怨恨春去的无情，但谁知却是错怪了春，原来春并未归去，只不过象小孩子跟人捉迷藏一样，偷偷地躲到这块地方来罢了。　　这首诗中，既用桃花代替抽象的春光，把春光写得具体可感，形象美丽；而且还把春光拟人化，把春光写得仿佛真是有脚似的，可以转来躲去。不，岂只是有脚而已？你看它简直还具有顽皮惹人的性格呢！　　在这首短诗中，自然界的春光被描写得是如此的生动具体，天真可爱，活灵活现，如果没有对春的无限留恋、热爱，没有诗人的一片童心，是写不出来的。这首小诗的佳处，正在立意新颖，构思灵巧，而戏语雅趣，又复启人神思，惹人喜爱，可谓唐人绝句小诗中的又一珍品。　　（褚斌杰）"
        },
        {
            "title": "忆江南（三首其一）",
            "content": "江南好，风景旧曾谙。日出江花红胜火，春来江水绿如蓝，能不忆江南？",
            "comment": "：①谙：熟悉\r\n②红胜火：颜色鲜红胜过火焰\r\n③蓝：蓝草，叶子可以提炼蓝色的染料。这里用蓝草的颜色形容江水的深和清澈。 | ：　　江南是个好地方，那里的风光我曾经很熟悉。日出时，江边的红花颜色鲜艳胜过火焰，春天来了，江水绿如蓝草。能不想念江南？ | ：　　要用十几个字来概括江南春景，实属不易，白居易却巧妙地做到了。他没有从描写江南惯用的“花”、“莺”着手，而是别出心裁地从“江”为中心下笔，又通过“红胜火”和“绿如蓝”，异色相衬，展现了鲜艳夺目的江南春景。异色相衬的描写手法，在大诗人杜甫的诗里常常可见，如“两个黄鹂鸣翠柳，一行白鹭上青天”、“江碧鸟逾白，山青花欲燃”，两种不同的颜色互相映衬，使诗意明丽如画。白居易走的也是这条路，从他的诗里也可见端倪，“夕照红于烧，晴空碧胜蓝”、“春草绿时连梦泽，夕波红处近长安”、“绿浪东西南北水，红栏三百九十桥”。因而江南的春色，在白居易的笔下，从初日，江花(可能是水花)，江水之中获得了色彩，又因烘染、映衬的手法而形成了我们想象中的图画，色彩绚丽耀眼，层次丰富，几乎无需更多联想，江南春景已跃然眼前。 | 【注释】　①据《乐府杂录》，此词又名《谢秋娘》，系唐李德裕为亡姬谢秋娘作。又名《望江南》、《梦江南》等。分单调、双调两体。单调二十七字，双凋五十四字，皆平韵。　②谙（音安）：熟悉。　③蓝：蓝草，其叶可制青绿染料。【品评】　　　此词写江南春色，首句“江南好”，以一个既浅切又圆活的“好”字，摄尽江南春色的种种佳处，而作者的赞颂之意与向往之情也尽寓其中。同时，唯因“好”之已甚，方能“忆”之不休，因此，此句又已暗逗结句“能不忆江南”，并与之相关阖。次句“风景旧曾谙”，点明江南风景之“好”，并非得之传闻，而是作者出牧杭州时的亲身体验与亲身感受。这就既落实了“好”字，又照应了“忆”字，不失为勾通一篇意脉的精彩笔墨。三、四两句对江南之“好”进行形象化的演绎，突出渲染江花、江水红绿相映的明艳色彩，给人以光彩夺目的强烈印象。其中，既有同色间的相互烘托，又有异色间的相互映衬，充分显示了作者善于着色的技巧。篇末，以“能不忆江南”收束全词，既托出身在洛阳的作者对江南春色的无限赞叹与怀念，又造成一种悠远而又深长的韵味，把读者带入余情摇漾的境界中。－－引自李济洲编著之《全唐诗佳句赏析》http://tshjj.yeah.net/日出江花红胜火①�ご豪唇�水绿如蓝②�つ懿灰浣�南①日出句：早晨太阳出来以后，照得江边盛开的花儿，红艳得比火还要红。 ②春来句：蓝，用蓝草制成的颜料，也叫靛青。春江青碧，好像靛青的颜色一样，在阳光下泛着绿波。这几句词是说，春日，朝阳照耀下的江畔花朵，红得胜似烈火；江水碧绿的颜色，只有蓝草可以相比。这一切，怎能不撩起我对江南的回忆？诗人用对比、夸张的手法，对江南水乡的诱人春色进行了形象的描绘，红绿相映，光彩夺目，印象强烈，引人入胜。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "暮江吟",
            "content": "一道残阳铺水中，半江瑟瑟半江红。可怜九月初三夜，露似珍珠月似弓。",
            "comment": "：①残阳：将落山的太阳光。\r\n②瑟瑟：碧绿的颜色。\r\n③怜：可爱。\r\n④真珠：即珍珠。\r\n⑤月似弓：农历九月初三，上弦月，其弯如弓。 | ：　　一道余辉铺在江面上，阳光照射下，波光粼粼。一半呈现出深深的碧色，一半呈现出红色。更让人怜爱的是九月凉露下降的初月夜。滴滴清露就像粒粒珍珠，一弯新月仿佛是一张精巧的弓。 | ：　　暮江吟是白居易“杂律诗”中的一首。这些诗的特点是通过一时一物的吟咏，在一笑一吟中能够真率自然地表现内心深处的情思。\r\n　　全诗构思妙绝之处，在于摄取了两幅幽美的自然界的画面，加以组接。一幅是夕阳西沉、晚霞映江的绚丽景象，一幅是弯月初升，露珠晶莹的朦胧夜色。两者分开看各具佳景，合起来读更显妙境。由于这首诗渗透了诗人被迫远离朝廷后轻松愉悦的解放情绪和个性色彩，因而又使全诗成了诗人特定境遇下审美心理功能的艺术载体。\r\n　　前两句写夕阳落照中的江水。“一道残阳铺水中”，残阳照射在江面上，不说“照”，却说“铺”，这是因为“残阳”已经接近地平线，几乎是贴着地面照射过来，确像“铺”在江上，很形象；这个“铺”字也显得平缓，写出了秋天夕阳的柔和，给人以亲切、安闲的感觉。“半江瑟瑟半江红”，天气晴朗无风，江水缓缓流动，江面皱起细小的波纹。受光多的部分，呈现一片“红”色；受光少的地方，呈现出深深的碧色。诗人抓住江面上呈现出的两种颜色，却表现出残阳照射下，暮江细波粼粼、光色瞬息变化的景象。诗人沉醉了，把自己的喜悦之情寄寓在景物描写之中了。\r\n　　后两句写新月初升的夜景。诗人流连忘返，直到初月升起，凉露下降的时候，眼前呈现出一片更为美好的境界。诗人俯身一看：呵呵，江边的草地上挂满了晶莹的露珠。这绿草上的滴滴清露，多么象镶嵌在上面的粒粒珍珠！用“真珠”作比喻，不仅写出了露珠的圆润，而且写出了在新月的清辉下，露珠闪烁的光泽。再抬头一看：一弯新月初升，这真如同在碧蓝的天幕上，悬挂了一张精巧的弓！诗人把这天上地下的两种景象，压缩在一句诗里──“露似珍珠月似弓”。作者从弓也似的一弯新月，想起此时正是“九月初三夜”，不禁脱口赞美它的可爱，直接抒情，把感情推向高潮，给诗歌造成了波澜。\r\n　　诗人通过“露”、“月”视觉形象的描写，创造出多么和谐、宁静的意境！用这样新颖巧妙的比喻来精心为大自然敷彩着色，描容绘形，令人叹绝。由描绘暮江，到赞美月露，这中间似少了一个时间上的衔接，而“九月初三夜”的“夜”无形中把时间连接起来，它上与“暮”接，下与“露”、“月”相连，这就意味着诗人从黄昏时起，一直玩赏到月上露下，蕴含着诗人对大自然的喜悦、热爱之情。 \r\n　　宗白华先生说：“艺术意境不是单层的平面的自然的再现，而是一个境界层深的创构。”（《中国艺术意境之诞生》）如果说，南朝谢朓《晚登三山还望京邑》中，写春江日暮景色的名句：“余霞散成绮，澄江静如练”，纯属那一时代“贵尚形似”（钟嵘《诗品》）的文艺思想在谢朓审美意识中的积淀和外化；它只是描写了日落时一个凝结了的瞬间，像一幅淡淡泼墨而成的春江素描画；那么，白居易的“一道残阳铺水中，半江瑟瑟半江红”，则是盛唐以来“搜求于象，心入于境，神会于物，因心而得”（王昌龄语，见《唐音癸签》卷二）的文艺思潮，在白居易笔下，审美的凝聚而创构的艺术意境。它艺术地展现了一个时空运动着的过程，岂止是一幅金碧辉煌的水彩画，简直像彩色影片中的一组镜头，于是，随着长镜头的推移，我们的审美意识很快地转移到长短镜头的组接而摇出来的“露似真珠月似弓”上来了。 \r\n　　黑格尔说过：“诗不会像绘画那样局限于某一一定的空间以及某一情节中的某一一定的时刻，这就使其有可能按照所写对象的内在深度以及时间上发展的广度把它表现出来。”（《美学》第三卷第六页）这中间有赖“可怜九月初三夜”这一直抒胸臆的诗句作为内在情感的粘合剂。正是这种特定时空意识下的独特的审美情愫，才把“半江瑟瑟半江红”和“露似真珠月似弓”这两个镜头系统创构为动态性的艺术整体了。爱森斯坦说过：“两个蒙太奇镜头的对列不是两数之和而更象两数之积。”这可以理解为任何一种艺术样式的多维交叉、双向反馈的艺术结构，它所包含的艺术意蕴都会更加醇厚、浓郁和结实，它往往给人带来一种模糊性、复合性的杂糅情感。你看吧，当残阳斜映，晚霞铺展的瑟瑟江水，变幻莫测地在诗人视野中渐渐消失后，另一幅幽美、静谧的蒙太奇镜头，又轻摇着舒展在诗人眼前了。抬头仰望，弯弯似弓的新月在浩冥碧空中高悬、浮动；低头俯视，颗颗晶莹的露珠在江边花草上凝结、闪亮。真是“在泉为珠，着璧成绘，一句一字，皆出常境”。（借用殷璠《河岳英灵集》中评王维语）诗人禁不住脱口赞美道：“多么可爱的夜呀！”这是惊叹，也是陶醉。诗人无比喜悦、轻快的心情，向往超脱、宁静的意趣，统统和盘托出却又十分含蓄，叫人玩味无穷、领悟不尽。这儿，我们可以参证闻一多对《春江花月夜》的赞语：“更敻绝的宇宙意识，一个更深沉更寥廓更宁静的境界，在神奇的永恒面前，作者只有错愕，没有憧憬，没有悲伤”。“他得到的仿佛是一个更神秘的更渊默的微笑，他更迷惘了，然而也满足了”。（《宫体诗的自赎》）可不是吗？我们今天读这样的诗，还禁不住产生神话般的遐想：那神秘的冥冥碧空中的一弯新月，莫非真是飞天中的那些小天使。小仙女所拉开了的明晃晃的弓，那颗颗露珠莫非是他们在游戏中射向蓝天、撒落人间的粒粒弹丸吧！这真是一种妙不可言的境界。 | 【注释】一道残阳①铺水中�ぐ虢�瑟瑟半江红②可怜③九月初三夜�ぢ端普嬷棰茉滤乒�⑤①残阳：将落山的太阳光。②瑟瑟：碧绿色。③怜：爱。④真珠：即珍珠。⑤月似弓：农历九月初三，上弦月，其弯如弓。七绝《暮江吟》是一首写景佳作。约长庆二年（公元822年）赴杭州刺史任途中所作。当时朝政昏暗，牛李党争激烈，诗人谙尽了朝官的滋味，自求外任。这首诗从侧面反映出诗人离开朝廷后的轻松愉快心情。前两句写太阳落山前的江上景色，斜阳照水，波光闪动，半江碧绿，半江红色，活像一幅油画。“铺”字用得妙，形象地表现了太阳的斜射；后两句写九月初三夜晚，新月初上，其弯如弓，露珠晶莹，如颗颗珍珠，薄暮时分风光，如一幅精描细绘的工笔画。这首诗语言清丽流畅，格调清新，绘影绘色，细致真切。－－引自李济洲编著之《全唐诗佳句赏析》http://tshjj.yeah.net/《暮江吟》是白居易“杂律诗”中的一首。这些诗的特点是通过一时一物的吟咏，在一笑一吟中能够真率自然地表现内心深处的情思。　　诗人选取了红日西沉到新月东升这一段时间里的两组景物进行描写。前两句写夕阳落照中的江水。“一道残阳铺水中”，残阳照射在江面上，不说“照”，却说“铺”，这是因为“残阳”已经接近地平线，几乎是贴着地面照射过来，确象“铺”在江上，很形象；这个“铺”字也显得平缓，写出了秋天夕阳的柔和，给人以亲切、安闲的感觉。“半江瑟瑟半江红”，天气晴朗无风，江水缓缓流动，江面皱起细小的波纹。受光多的部分，呈现一片“红”色；受光少的地方，呈现出深深的碧色。诗人抓住江面上呈现出的两种颜色，却表现出残阳照射下，暮江细波粼粼、光色瞬息变化的景象。诗人沉醉了，把自己的喜悦之情寄寓在景物描写之中了。　　后两句写新月初升的夜景。诗人流连忘返，直到初月升起，凉露下降的时候，眼前呈现出一片更为美好的境界。诗人俯身一看：呵呵，江边的草地上挂满了晶莹的露珠。这绿草上的滴滴清露，多么象镶嵌在上面的粒粒珍珠！用“真珠”作比喻，不仅写出了露珠的圆润，而且写出了在新月的清辉下，露珠闪烁的光泽。再抬头一看：一弯新月初升，这真如同在碧蓝的天幕上，悬挂了一张精巧的弓！诗人把这天上地下的两种景象，压缩在一句诗里──“露似真珠月似弓”。作者从弓也似的一弯新月，想起此时正是“九月初三夜”，不禁脱口赞美它的可爱，直接抒情，把感情推向高潮，给诗歌造成了波澜。　　诗人通过“露”、“月”视觉形象的描写，创造出多么和谐、宁静的意境！用这样新颖巧妙的比喻来精心为大自然敷彩着色，描容绘形，令人叹绝。由描绘暮江，到赞美月露，这中间似少了一个时间上的衔接，而“九月初三夜”的“夜”无形中把时间连接起来，它上与“暮”接，下与“露”、“月”相连，这就意味着诗人从黄昏时起，一直玩赏到月上露下，蕴含着诗人对大自然的喜悦、热爱之情。　　这首诗大约是长庆二年（822）白居易写于赴杭州任刺史途中。当时朝政昏暗，牛李党争激烈，诗人谙尽了朝官的滋味，自求外任。这首诗从侧面反映出诗人离开朝廷后的轻松愉快的心情。途次所见，随口吟成，格调清新，自然可喜，读后给人以美的享受。　　（张燕瑾）"
        },
        {
            "title": "听夜筝有感",
            "content": "江州去日听筝夜，白发新生不愿闻。如今格是头成雪，弹到天明亦任君。",
            "comment": ""
        },
        {
            "title": "宣武令狐相公以诗寄赠传播吴中聊用短章用伸",
            "content": "新诗传咏忽纷纷，楚老吴娃耳遍闻。尽解呼为好才子，不知官是上将军。辞人命薄多无位，战将功高少有文。谢脁篇章韩信钺，一生双得不如君。",
            "comment": ""
        },
        {
            "title": "秋房夜",
            "content": "云露青天月漏光，中庭立久却归房。水窗席冷未能卧，挑尽残灯秋夜长。",
            "comment": ""
        },
        {
            "title": "清明夜",
            "content": "好风胧月清明夜，碧砌红轩刺史家。独绕回廊行复歇，遥听弦管暗看花。",
            "comment": ""
        },
        {
            "title": "咏怀",
            "content": "随缘逐处便安闲，不住朝廷不入山。心似虚舟浮水上，身同宿鸟寄林间。尚平婚嫁了无累，冯翊符章封却还。处分贫家残活计，匹如身后莫相关。",
            "comment": "【注释】　不住朝廷不入山：一作不入朝廷不住山。"
        },
        {
            "title": "石上苔",
            "content": "漠漠斑斑石上苔，幽芳静绿绝纤埃。路傍凡草荣遭遇，曾得七香车辗来。",
            "comment": ""
        },
        {
            "title": "自叹二首",
            "content": "形羸自觉朝餐减，睡少偏知夜漏长。实事渐消虚事在，银鱼金带绕腰光。二毛晓落梳头懒，两眼春昏点药频。唯有闲行犹得在，心情未到不如人。",
            "comment": ""
        },
        {
            "title": "斋戒满夜戏招梦得",
            "content": "纱笼灯下道场前，白日持斋夜坐禅。无复更思身外事，未能全尽世间缘。明朝又拟亲杯酒，今夕先闻理管弦。方丈若能来问疾，不妨兼有散花天。",
            "comment": ""
        },
        {
            "title": "唤笙歌",
            "content": "露坠萎花槿，风吹败叶荷。老心欢乐少，秋眼感伤多。芳岁今如此，衰翁可奈何。犹应不如醉，试遣唤笙歌。",
            "comment": ""
        },
        {
            "title": "题元十八溪居",
            "content": "溪岚漠漠树重重，水槛山窗次第逢。晚叶尚开红踯躅，秋芳初结白芙蓉。声来枕上千年鹤，影落杯中五老峰。更愧殷勤留客意，鱼鲜饭细酒香浓。",
            "comment": ""
        },
        {
            "title": "赠韦处士六年夏大热旱",
            "content": "骄阳连毒暑，动植皆枯槁。旱日干密云，炎烟焦茂草。少壮犹困苦，况予病且老。既无白栴檀，何以除热恼？汗巾束头鬓，膻食熏襟抱。始觉韦山人，休粮散发好。",
            "comment": ""
        },
        {
            "title": "卯时酒",
            "content": "佛法赞醍醐，仙方夸沆瀣。未如卯时酒，神速功力倍。一杯置掌上，三咽入腹内。煦若春贯肠，暄如日炙背。岂独肢体畅，仍加志气大。当时遗形骸，竟日忘冠带。似游华胥国，疑反混元代。一性既完全，万机皆破碎。半醒思往莱，往来吁可怪。宠辱忧喜间，惶惶二十载。前年辞紫闼，今岁抛皂盖。去矣鱼返泉，超然蝉离蜕。是非莫分别，行止无疑碍。浩气贮胸中，青云委身外。扪心私自语，自语谁能会。五十年来心，未如今日泰。况兹杯中物，行坐长相对。",
            "comment": ""
        },
        {
            "title": "叹老三首",
            "content": "晨兴照青镜，形影两寂寞。少年辞我去，白发随梳落。万化成于渐，渐衰看不觉。但恐镜中颜，今朝老于昨。人年少满百，不得长欢乐。谁会天地心，千龄与龟鹤。吾闻善医者，今古称扁鹊。万病皆可治，唯无治老药。我有一握发，梳理何稠直。昔似玄云光，今如素丝色。匣中有旧镜，欲照先叹息。自从头白来，不欲明磨拭。鸦头与鹤颈，至老常如墨。独有人鬓毛，不得终身黑。前年种桃核，今岁成花树。去岁新婴儿，今年已学步。但惊物长成，不觉身衰暮。去矣欲何如，少年留不住。因书今日意，遍寄诸亲故。壮岁不欢娱，长年当悔悟。",
            "comment": ""
        },
        {
            "title": "西省北院新构小亭，种竹开窗，东通骑省，与",
            "content": "结托白须伴，因依青竹丛。题诗新壁上，过酒小窗中。深院晚无日，虚檐凉有风。金貂醉看好，回首紫垣东。",
            "comment": "【注释】原题：西省北院新构小亭，种竹开窗，东通骑省，与李常侍隔窗小饮，各题四韵"
        },
        {
            "title": "履道西门二首",
            "content": "履道西门有弊居，池塘竹树绕君庐。豪华肥壮虽无分，饱暖安闲即有余。行灶朝香炊早饭，小园春暖掇新蔬。夷齐黄绮夸芝蕨，比我盘飧恐不如。履道西门独掩扉，官休病退客来稀。亦知轩冕荣堪恋，其奈田园老合归。跛鳖难随骐骥足，伤禽莫趁凤凰飞。世间认得身人少，今我虽愚亦庶几。",
            "comment": ""
        },
        {
            "title": "偶吟",
            "content": "人生变改故无穷，昔是朝官今野翁。久寄形于朱紫内，渐抽身入蕙荷中。无情水任方圆器，不系舟随去住风。犹有鲈鱼莼菜兴，来春或拟往江东。",
            "comment": "【注释】《偶吟》是一首七律，作于诗人晚年居洛阳时。这两句是说，我自己的一生，像一叶不系之舟，任凭人事风波摆布，飘泊不定，随风去住。“任”、“随”二字用得妙，即言自己的一生任人摆布，几无自主之时，感慨之余，蕴含悲凄。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "曲江醉后赠诸亲故",
            "content": "郭东丘墓何年客？江畔风光几日春？只合殷勤逐杯酒，不须疏索向交亲。中天或有长生药，下界应无不死人。除却醉来开口笑，世间何事更关身？",
            "comment": "【注释】中天①或有长生药�は陆缬ξ薏凰廊刷僦刑欤捍酥柑焐稀Ｆ呗伞肚�江醉后赠诸亲故》作于唐宪宗元和九年（公元814年），白居易任太子左赞善大夫居长安时。这两句是说，天上如果有长生不老之药，下界应该有不死之人。只可惜天上没有这种药，下界之人到时候还是要死的。劝慰之言，富含哲理。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "幽居早秋闲咏",
            "content": "幽僻嚣尘外，清凉水木间。卧风秋拂簟，步月夜开关。且得身安泰，从他世险艰。但休争要路，不必入深山。轩鹤留何用，泉鱼放不还。谁人知此味，临老十年闲。",
            "comment": ""
        },
        {
            "title": "送严大夫赴桂州",
            "content": "地压坤方重，官兼宪府雄。桂林无瘴气，柏署有清风。山水衙门外，旌旗艛艓中。大夫应绝席，诗酒与谁同？",
            "comment": ""
        },
        {
            "title": "府西池北新葺水斋即事招宾偶题十六韵",
            "content": "缭绕府西面，潺湲池北头。凿开明月峡，决破白苹洲。清浅漪澜急，夤缘浦屿幽。直冲行径断，平入卧斋流。石叠青棱玉，波翻白片鸥。喷时千点雨，澄处一泓油。绝境应难别，同心岂易求？少逢人爱玩，多是我淹留。夹岸铺长簟，当轩泊小舟。枕前看鹤浴，床下见鱼游。洞户斜开扇，疏帘半上钩。紫浮萍泛泛，碧亚竹修修。读罢书仍展，棋终局未收。午茶能散睡，卯酒善销愁。檐雨晚初霁，窗风凉欲休。谁能伴老尹，时复一闲游？",
            "comment": ""
        },
        {
            "title": "游紫霄宫七言八句",
            "content": "水洗尘埃道味甞，甘于名利相相忘。心怀天洞丹霞客，各诵三清紫府章。早里采莲歌达旦，一轮明月桂飘香。日高公子还相觅，见得山中好酒浆。",
            "comment": ""
        },
        {
            "title": "凭李睦州访徐凝山人　凝即睦州之民也。",
            "content": "郡守轻诗客，乡人薄钓翁。解怜徐处士，唯有李郎中。",
            "comment": ""
        },
        {
            "title": "初著刺史绯答友人见赠",
            "content": "故人安慰善为辞，五十专城道未迟。徒使花袍红似火，其如蓬鬓白成丝？且贪薄俸君应惜，不称衰容我自知。银印可怜将底用？只堪归舍吓妻儿。",
            "comment": ""
        },
        {
            "title": "雪后早过天津桥偶呈诸客",
            "content": "官桥晴雪晓峨峨，老尹行吟独一过。紫绶相辉应不恶，白须同色复如何？悠扬短景凋年急，牢落衰情感事多。犹赖洛中饶醉客，时时我唤笙歌。",
            "comment": ""
        },
        {
            "title": "罢药",
            "content": "自学坐禅休服药，从他时复病沉沉。此身不要全强健，强健多生人我心。",
            "comment": ""
        },
        {
            "title": "李十一舍人松园饮小酎酒，得元八侍御诗，叙",
            "content": "爱酒舍人开小酌，能文御史寄新诗。乱松园里醉相忆，古柏厅前忙不知。早夏我当逃暑日，晚衙君是虑囚时。唯应清夜无公事，新草亭中好一期。",
            "comment": "【注释】原题：李十一舍人松园饮小酎酒，得元八侍御诗，叙云在台中推院有鞠狱之苦，即事书怀，因酬四韵"
        },
        {
            "title": "席上答微之",
            "content": "我住浙江西，君去浙江东。勿言一水隔，便与千里同。富贵无人劝君酒，今宵为我尽杯中。",
            "comment": ""
        },
        {
            "title": "城上夜宴",
            "content": "留春不住登城望，惜夜相将秉烛游。风月万家河两岸，笙歌一曲郡西楼。诗听越客吟何苦，酒别吴娃劝不休。从道人生都是梦，梦中欢笑亦胜愁。",
            "comment": "【注释】风月①万家河两岸�ん细枰磺�郡西楼②①风月：清风明月。指美好的景色。 ②郡西楼：指苏州城西楼。七律《城上夜宴》作于苏州刺史任内。这两句是说，月夜登城远望，江南水乡一派美好景色，溶在月色朦胧之中；郡西楼上笙歌嘹亮，为这美景平添了一番风韵。景象清新，明白如话。从道人生都是梦�っ沃谢缎σ嗍こ钫饬骄涫撬担�人常说人生如梦，即便是梦，这梦中的欢笑，也胜过醒时的愁恨。因赏美景，歌舞欢宴生发出的感想，自有一番情理在。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "刑部尚书致仕",
            "content": "十五年来洛下居，道缘俗累两何如？迷路心回因向佛，宦途事了是悬车。全家遁世曾无闷，半俸资身亦有余。唯是名衔人不会，毗耶长者白尚书。",
            "comment": ""
        },
        {
            "title": "寄题余杭郡楼兼呈裴使君",
            "content": "官历二十政，宦游三十秋。江山与风月，最忆是杭州。北郭沙堤尾，西湖石岸头。绿觞春送客，红烛夜回舟。不敢言遗爱，空知念旧游。凭君吟此句，题向望涛楼。",
            "comment": ""
        },
        {
            "title": "销暑",
            "content": "何以销烦暑，端居一院中。眼前无长物，窗下有清风。热散由心静，凉生为室空。此时身自得，难更与人同。",
            "comment": ""
        },
        {
            "title": "花楼望雪命宴赋诗",
            "content": "连天际海白皑皑，好上高楼望一回。何处更能分道路，此时兼不认池台。万重云树山头翠，百尺花楼江畔开。素壁联题分韵句，红炉巡饮暖寒杯。冰铺湖水银为面，风卷汀沙玉作堆。绊惹舞人春艳曳，勾留醉客夜徘徊。偷将虚白堂前鹤，失却樟亭驿后梅。别有故情偏忆得，曾经穷苦照书来。",
            "comment": ""
        },
        {
            "title": "刘苏州寄酿酒糯米，李浙东寄杨柳枝舞衫，偶",
            "content": "柳枝谩蹋试双袖，桑落初香尝一杯。金屑醅浓吴米酿，银泥衫稳越娃裁。舞时已觉愁眉展，醉后仍教笑口开。惭愧故人怜寂寞，三千里外寄欢来。",
            "comment": "【注释】原题：刘苏州寄酿酒糯米，李浙东寄杨柳枝舞衫，偶因尝酒试衫，辄成长句寄谢之"
        },
        {
            "title": "隐几赠客",
            "content": "宦情本淡薄，年貌又老丑。紫绶与金章，于予亦何有。有时犹隐几，答然无所偶。卧枕一卷书，起尝一杯酒。书将引昏睡，酒用扶衰朽。客到忽已酣，脱巾坐搔首。疏顽倚老病，容恕惭交友。忽思庄生言，亦拟鞭其后。",
            "comment": ""
        },
        {
            "title": "小舫",
            "content": "小舫一艘新造了，轻装梁柱庳安篷。深坊静岸游应遍，浅水低桥去尽通。黄柳影笼随棹月，白苹香起打头风。慢牵欲傍樱桃泊，借问谁家花最红？",
            "comment": ""
        },
        {
            "title": "自江州司马授忠州刺史仰荷圣泽聊书鄙诚",
            "content": "炎瘴抛身远，泥涂索脚难。网初鳞拨剌，笼久翅摧残。雷电颁时令，阳和变岁寒。遗簪承旧念，剖竹授新官。乡觉前程近，心随外事宽。生还应有分，西笑问长安。",
            "comment": ""
        },
        {
            "title": "自咏",
            "content": "闷发每吟诗引兴，兴来兼酌酒开颜。欲逢假日先招客，正对衙时亦望山。勾检簿书多卤莽，堤防官吏少机关。谁能头白劳心力，人道无才也是闲。",
            "comment": ""
        },
        {
            "title": "刘家花",
            "content": "刘家墙上花还发，李十门前草又春。处处伤心心始悟，多情不及少情人。",
            "comment": ""
        },
        {
            "title": "感春",
            "content": "巫峡中心郡，巴城四面春。草青临水地，头白见花人。忧喜皆心火，荣枯是眼尘。除非一杯酒，何物更关身？",
            "comment": ""
        },
        {
            "title": "伊州",
            "content": "老去将何散老愁，新教小玉唱伊州。亦应不得多年听，未教成时已白头。",
            "comment": ""
        },
        {
            "title": "柳絮",
            "content": "三月尽是头白日，与春老别更依依。凭莺为向杨花道，绊惹春风莫放归。",
            "comment": ""
        },
        {
            "title": "喜张十八博士除水部员外郎",
            "content": "老何殁后吟声绝，虽有郎官不爱诗。无复篇章传道路，空留风月在曹司。长嗟博士官犹屈，亦恐骚人道渐衰。今日闻君除水部，喜于身得省郎时。",
            "comment": ""
        },
        {
            "title": "十二时行孝文",
            "content": "平旦寅，早起堂前参二亲。处分家中送疎水，莫父母唤频声。",
            "comment": ""
        },
        {
            "title": "九日代罗樊二妓招舒著作　齐梁格。",
            "content": "罗敷敛双袂，樊姬献一杯。不见舒员外，秋菊为谁开？",
            "comment": ""
        },
        {
            "title": "韩公堆寄元九",
            "content": "韩公堆北涧西头，冷雨凉风拂面秋。努力南行少惆怅，江州犹似胜通州。",
            "comment": ""
        },
        {
            "title": "香山避暑二绝",
            "content": "六月滩声如猛雨，香山楼北畅师房。夜深起凭栏杆立，满耳潺湲满面凉。纱巾草履竹疏衣，晚下香山蹋翠微。一路凉风十八里，卧乘篮舆睡中归。",
            "comment": ""
        },
        {
            "title": "不出",
            "content": "檐前新叶覆残花，席上余杯对早茶。好是老身销日处，谁能骑马傍人家？",
            "comment": ""
        },
        {
            "title": "寄黔州马常侍",
            "content": "闲看双节信为贵，乐饮一杯谁与同。可惜风情与心力，五年抛掷在黔中。",
            "comment": ""
        },
        {
            "title": "高相宅",
            "content": "青苔故里怀恩地，白发新生抱病身。涕泪虽多无哭处，永宁门馆属他人。",
            "comment": ""
        },
        {
            "title": "闻行简恩赐章服喜成长句寄之",
            "content": "吾年五十加朝散，尔亦今年赐服章。齿发恰同知命岁，官衔俱是客曹郎。荣传锦帐花联萼，彩动绫袍雁趁行。大抵着绯宜老大，莫嫌秋鬓数茎霜。",
            "comment": ""
        },
        {
            "title": "和梦游春诗一百韵",
            "content": "昔君梦游春，梦游仙山曲。怳若有所遇，似惬平生欲。因寻菖蒲水，渐入桃花谷。到一红楼家，爱之看不足。池流渡清泚，草嫩蹋绿蓐。门柳暗全低，檐樱红半熟。转行深深院，过尽重重屋。乌龙卧不惊，青鸟飞相逐。渐闻玉珮响，始辨珠履躅。遥见窗下人，娉婷十五六。霞光抱明月，莲艳开初旭。缥缈云雨仙，氛氲兰麝馥。风流薄梳洗，时世宽妆束。袖软异文绫，裾轻单丝縠。裙腰银线压，梳掌金筐蹙。带襭紫蒲萄，袴花红石竹。凝情都未语，付意微相瞩。眉敛远山青，鬟低片云绿。帐牵翡翠带，被解鸳鸯襆。秀色似堪餐，秾华如可掬。半卷锦头席，斜铺绣腰褥。朱唇素指匀，粉汗红绵扑。心惊睡易觉，梦断魂难续。笼委独栖禽，剑分连理木。存诚期有感，誓志贞无黩。京洛八九春，未曾花里宿。壮年徒自弃，佳会应无复。鸾歌不重闻，凤兆从兹卜。韦门女清贵，裴氏甥贤淑。罗扇夹花灯，金鞍攒绣毂。既倾南国貌，遂坦东床腹。刘阮心渐忘，潘杨意方睦。新修履信第，初食尚书禄。九酝备圣贤，八珍穷水陆。秦家重萧史，彦辅怜卫叔。朝馔馈独盘，夜醪倾百斛。亲宾盛辉赫，妓乐纷晔煜。宿醉才解酲，朝欢俄枕麹。饮过君子争，令甚将军酷。酩酊歌鹧鸪，颠狂舞鸲鹆。月流春夜短，日下秋天速。谢傅隙过驹，萧娘风过烛。全凋蕣花折，半死梧桐秃。暗镜对孤鸾，哀弦留寡鹄。凄凄隔幽显，冉冉移寒燠。万事此时休，百身何处赎。提携小儿女，将领旧姻族。再入朱门行，一傍青楼哭。枥空无厩马，水涸失池鹜。摇落废井梧，荒凉故篱菊。莓苔上几阁，尘土生琴筑。舞榭缀蟏蛸，歌梁聚蝙蝠。嫁分红粉妾，卖散苍头仆。门客思彷徨，家人泣咿噢。心期正萧索，宦序仍拘跼。怀策入崤函，驱车辞郏鄏。逢时念既济，聚学思大畜。端详筮仕蓍，磨拭穿杨镞。始从雠校职，首中贤良目。一拔侍瑶墀，再升纡绣服。誓酬君王宠，愿使朝廷肃。密勿奏封章，清明操宪牍。鹰鞲中病下，豸角当邪触。纠谬静东周，申冤动南蜀。危言诋阍寺，直气忤钧轴。不忍曲作钩，乍能折为玉。扪心无愧畏，腾口有谤讟。只要明是非，何曾虞祸福。车摧太行路，剑落酆城狱。襄汉问修途，荆蛮指殊俗。谪为江府掾，遣事荆州牧。趋走谒麾幢，喧烦视鞭朴。簿书常自领，缧囚每亲鞫。竟日坐官曹，经旬旷休沐。宅荒渚宫草，马瘦畬田粟。薄俸等涓毫，微官同桎梏。月中照形影，天际辞骨肉。鹤病翅羽垂，兽穷爪牙缩。行看须间白，谁劝杯中绿。时伤大野麟，命问长沙鵩。夏梅山雨渍，秋瘴江云毒。巴水白茫茫，楚山青簇簇。吟君七十韵，是我心所蓄。既去诚莫追，将来幸前勖。欲除忧恼病，当取禅经读。须悟事皆空，无令念将属。请思游春梦，此梦何闪倏。艳色即空花，浮生乃焦谷。良姻在嘉偶，顷克为单独。入仕欲荣身，须臾成黜辱。合者离之始，乐兮忧所伏。愁恨僧祇长，欢荣刹那促。觉悟因傍喻，迷执由当局。膏明诱暗蛾，阳焱奔痴鹿。贪为苦聚落，爱是悲林麓。水荡无明波，轮回死生辐。尘应甘露洒，垢待醍醐浴。障要智灯烧，魔须慧刀戮。外熏性易染，内战心难衄。法句与心王，期君日三复。",
            "comment": "【注释】原序：微之既到江陵，又以《梦游春》诗七十韵寄予，且题其序曰：“斯言也，不可使不知吾者知，知吾者亦不可使不知。乐天知吾也，吾不敢不使吾子知。”予辱斯言，三复其旨，大抵悔既往而悟将来也。然予以为苟不悔不悟则已，若悔于此，则宜悟于彼也。反于彼而悟于妄，则宜归于真也。况与足下外服儒风，内宗梵行者有日矣。而今而后，非觉路之返也，非空门之归也，将安反乎？将安归乎？今所和者，其卒章指归于此。夫感不甚则悔不熟，感不至则悟不深，故广足下七十韵为一百韵，重为足下陈梦游之中，所以甚感者。叙婚仕之际，所以至感者，欲使曲尽其妄，周知其非，然后返乎真，归乎实。亦犹《法华经》序火宅、偈化城，《维摩经》入淫舍、过酒肆之义也。微之，微之，予斯文也，尤不可使不知吾者知，幸藏之尔云。月流春夜短�と障虑锾焖傥逖怨攀�《和梦游春诗一百韵》是一首长篇抒情诗，是对元稹梦游春诗的和诗，约作于元和七年（公元812年）前后，白居易居渭村时。这两句是说，春天夜短，月光如流水般很快逝去；秋天日短，一天很快就过去了。叹时光之流逝，喻年华之易过。时诗人郁郁不得志，且丁母忧居渭村，生活贫困，元稹因不畏权势，得罪权贵贬官江陵。两句诗隐含愤怨和不得志之情。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "玉泉寺南三里涧下，多深红踯躅，繁艳殊常，",
            "content": "玉泉南涧花奇怪，不似花丛似火堆。今日多情唯我到，每年无故为谁开。宁辞辛苦行三里，更与留连饮两杯。犹有一般辜负事，不将歌舞管弦来。",
            "comment": "【注释】原题：玉泉寺南三里涧下，多深红踯躅，繁艳殊常，感惜题诗，以示游者"
        },
        {
            "title": "别种东坡花树两绝",
            "content": "三年留滞在江城，草树禽鱼尽有情。何处殷勤重回首？东坡桃李种新成。花林好住莫憔悴，春至但知依旧春。楼上明年新太守，不妨还是爱花人。",
            "comment": ""
        },
        {
            "title": "爱咏诗",
            "content": "辞章讽咏成千首，心行归依向一乘。坐倚绳床闲自念，前生应是一诗僧。",
            "comment": ""
        },
        {
            "title": "游坊口悬泉偶题石上　时为河南尹。",
            "content": "济源山水好，老尹知之久。常日听人言，今秋入吾手。孔山刀剑立，沁水龙蛇走。危磴上悬泉，澄湾转坊口。虚明见深底，净绿无纤垢。仙棹浪悠扬，尘缨风抖擞。岩寒松柏短，石古莓苔厚。锦坐缨高低，翠屏张左右。虽无安石妓，不乏文举酒。谈笑逐身来，管弦随事有。时逢杖锡客，或值垂纶叟。相与澹忘归，自辰将及酉。公门欲返驾，溪路犹回首。早晚重来游，心期罢官后。",
            "comment": ""
        },
        {
            "title": "任氏行",
            "content": "玉爪苍鹰云际灭，素牙黄犬草头飞。",
            "comment": ""
        },
        {
            "title": "卢尹贺梦得会中作",
            "content": "病闻川守贺筵开，起伴尚书饮一杯。任意少年长笑我，老人自觅老人来。",
            "comment": ""
        },
        {
            "title": "句",
            "content": "园林亦要闻闲置。",
            "comment": ""
        },
        {
            "title": "春日题乾元寺上方最高峰亭",
            "content": "危亭绝顶四无邻，见尽三千世界春。但觉虚空无障碍，不知高下几由旬？回看官路三条线，却望都城一片尘。宾客暂游无半日，王侯不到便终身。始知天造空闲境，不为忙人富贵人。",
            "comment": ""
        },
        {
            "title": "题庐山山下汤泉",
            "content": "一眼汤泉流向东，浸泥浇草暖无功。骊山温水因何事，流入金铺玉甃中。",
            "comment": ""
        },
        {
            "title": "答杨使君登楼见忆",
            "content": "忠万楼中南北望，南州烟水北州云。两州何事偏相忆？各是笼禽作使君。",
            "comment": ""
        },
        {
            "title": "王子晋庙",
            "content": "子晋庙前山月明，人闻往往夜吹笙。鸾吟凤唱听无拍，多似霓裳散序声。",
            "comment": "【注释】　人闻：一作人间。"
        },
        {
            "title": "侍中晋公欲到东洛，先蒙书问，期宿龙门，思",
            "content": "昔蒙兴化池头送，今许龙门潭上期。聚散但惭长见念，荣枯安敢道相思。功成名遂来虽久，云卧山游去未迟。闻说风情筋力在，只如初破蔡州时。",
            "comment": ""
        },
        {
            "title": "杂曲歌辞·浪淘沙",
            "content": "一泊沙来一泊去，一重浪灭一重生。相搅相淘无歇日，会交山海一时平。白浪茫茫与海连，平沙浩浩四无边。暮去朝来淘不住，遂令东海变桑田。青草湖中万里程，黄梅雨里一人行。愁见滩头夜泊处，风翻暗浪打船声。借问江湖与海水，何似君情与妾心。相恨不如潮有信，相思始觉海非深。海底飞尘终有日，山头化石岂无时。谁道小郎抛小妇，船头一去没回期。随波逐浪到天涯，迁客生还有几家。却到帝乡重富贵，请君莫忘浪淘沙。",
            "comment": ""
        },
        {
            "title": "故衫",
            "content": "闇淡绯衫称老身，半披半曳出朱门。袖中吴郡新诗本，襟上杭州旧酒痕。残色过梅看向尽，故香因洗嗅犹存。曾经烂熳三年著，欲弃空箱似少恩。",
            "comment": ""
        },
        {
            "title": "懒出",
            "content": "慵游懒出门多掩，纵暂逢迎不下堂。不是向人情渐薄，病宜闲静老宜藏。",
            "comment": ""
        },
        {
            "title": "题崔使君新楼",
            "content": "忧人何处可销忧？碧甃红栏湓水头。从此浔阳风月夜，崔公楼替庾公楼。",
            "comment": ""
        },
        {
            "title": "题裴晋公女几山刻石诗后",
            "content": "何处画功业，何处题诗篇。麒麟高阁上，女几小山前。尔后多少时，四朝二十年。贼骨化为土，贼垒犁为田。一从贼垒平，陈蔡民晏然。骡军成牛户，鬼火变人烟。生子已嫁娶，种桑亦丝绵。皆云公之德，欲报无由缘。公今在何处，守都镇三川。旧宅留永乐，新居开集贤。公今在何官，被衮珥貂蝉。战袍破犹在，髀肉生欲圆。襟怀转萧洒，气力弥精坚。登山不拄杖，上马能掉鞭。利泽浸入池，福降升自天。昔号天下将，今称地上仙。勿追赤松游，勿拍洪崖肩。商山有遗老，可以奉周旋。",
            "comment": "【注释】原序：裴侍中晋公出讨淮西时，过女几山下，刻石题诗，末句云：“待平贼垒报天子，莫指仙山示武夫。”果如所言，克期平贼，由是淮蔡迄今底宁殆二十年，人安生业。夫嗟叹不足则咏歌之，故居易作诗二百言，继题公之篇末。欲使采诗者、修史者、后之往来观者知公之功德本末前后也。"
        },
        {
            "title": "重寄别微之",
            "content": "凭仗江波寄一辞，不须惆怅报微之。犹胜往岁峡中别，滟五预堆边招手时。",
            "comment": ""
        },
        {
            "title": "五月十五日夜月",
            "content": "岁熟人心乐，朝游复夜游。春风来海上，明月在江头。灯火家家市，笙歌处处楼。无妨思帝里，不合厌杭州。",
            "comment": ""
        },
        {
            "title": "闲吟",
            "content": "自从苦学空门法，销尽平生种种心。唯有诗魔降未得，每逢风月一闲吟。",
            "comment": ""
        },
        {
            "title": "送滕庶子致仕归婺州",
            "content": "春风秋月携歌酒，八十年来玩物华。已见曾孙骑竹马，犹听侍女唱梅花。入乡不杖归时健，出郭乘轺到处夸。儿著绣衣身衣锦，东阳门户胜滕家。",
            "comment": ""
        },
        {
            "title": "题州北路傍老柳树",
            "content": "皮枯缘受风霜久，条短为经攀折频。但见半衰当此路，不知初种是何人。雪花零碎逐年减，烟叶稀疏随分新。莫道老株芳意少，逢春犹胜不逢春。",
            "comment": ""
        },
        {
            "title": "七德舞－美拨乱，陈王业也",
            "content": "七德舞，七德歌，传自武德至元和。元和小臣白居易，观舞听歌知乐意，乐终稽首陈其事。太宗十八举义兵，白旄黄钺定两京。擒充戮窦四海清，二十有四功业成。二十有九即帝位，三十有五致太平。功成理定何神速，速在推心置人腹。亡卒遗骸散帛收，饥人卖子分金赎。魏徵梦见子夜泣，张谨哀闻辰日哭。怨女三千放出宫，死囚四百来归狱。剪须烧药赐功臣，李勣呜咽思杀身。含血吮创抚战士，思摩奋呼乞效死。则知不独善战善乘时，以心感人人心归。尔来一百九十载，天下至今歌舞之。歌七德，舞七德，圣人有作垂无极。岂徒耀神武，岂徒夸圣文。太宗意在陈王业，王业艰难示子孙。",
            "comment": ""
        },
        {
            "title": "晚岁",
            "content": "壮岁忽已去，浮荣何足论。身为百口长，官是一州尊。不觉白双鬓，徒言朱两轓。病难施郡政，老未答君恩。岁暮别兄弟，年衰无子孙。惹愁谙世网，治苦赖空门。揽带知腰瘦，看灯觉眼昏。不缘衣食系，寻合返丘园。",
            "comment": ""
        },
        {
            "title": "送蕲春李十九使君赴郡",
            "content": "可怜官职好文词，五十专城未是迟。晓日镜前无白发，春风门外有红旗。郡中何处堪携酒，席上谁人解和诗。唯共交亲开口笑，知君不及洛阳时。",
            "comment": ""
        },
        {
            "title": "三月三日",
            "content": "画堂三月初三日，絮扑窗纱燕拂檐。莲子数杯尝冷酒，柘枝一曲试春衫。阶临池面胜看镜，户映花丛当下帘。指点楼南玩新月，玉钩素手两纤纤。",
            "comment": "【注释】阶临池面胜看镜�せв郴ù缘毕铝闭饬骄涫撬担�台阶下临池塘，清清池水，平静无波，水照人影，胜如看镜；门户掩映在一片盛开的花丛前，如同挂着一幅美丽的花帘。池胜看镜，花当下帘，设喻极妙，景色极美，如同一幅立体感很强的彩色画卷。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "立秋夕凉风忽至，炎暑稍消，即事咏怀，寄汴",
            "content": "袅袅檐树动，好风西南来。红缸霏微灭，碧幌飘飖开。披襟有余凉，拂簟无纤埃。但喜烦暑退，不惜光阴催。河秋稍清浅，月午方裴回。或行或坐卧，体适心悠哉。美人在浚都，旌旗绕楼台。虽非沧溟阻，难见如蓬莱。蝉迎节又换，雁送书未回。君位日宠重，我年日摧颓。无因风月下，一举平生杯。",
            "comment": "【注释】原题：立秋夕凉风忽至，炎暑稍消，即事咏怀，寄汴州节度使李二十尚书"
        },
        {
            "title": "思子台有感二首",
            "content": "曾家机上闻投杼，尹氏园中见掇蜂。但以恩情生隙罅，何人不解作江充。闇生魑魅蠹生虫，何异谗生疑阻中。但使武皇心似烛，江充不敢作江充。",
            "comment": "【注释】原题注：凡题思子台者，皆罪江充，予观祸胎不独在此，偶以二绝句辨之。"
        },
        {
            "title": "和杨同州寒食乾坑会后，闻杨工部欲到，知予",
            "content": "夜饮归常晚，朝眠起更迟。举头中酒后，引手索茶时。拂枕青长袖，欹簪白接蘺。宿酲无兴味，先是肺神知。",
            "comment": "【注释】原题：和杨同州寒食乾坑会后，闻杨工部欲到，知予与工部有宿酲"
        },
        {
            "title": "予与微之，老而无子，发于言叹，著在诗篇。",
            "content": "常忧到老都无子，何况新生又是儿。阴德自然宜有庆，皇天可得道无知。一园水竹今为主，百卷文章更付谁。莫虑鹓雏无浴处，即应重入凤凰池。五十八翁方有后，静思堪喜亦堪嗟。一珠甚小还惭蚌，八子虽多不羡鸦。秋月晚生丹桂实，春风新长紫兰芽。持杯祝愿无他语，慎勿顽愚似汝爷。",
            "comment": "【注释】原题：予与微之，老而无子，发于言叹，著在诗篇。今年冬各有一子，戏作二什，一以相贺，一以自嘲"
        },
        {
            "title": "重题",
            "content": "泉石尚依依，林疏僧亦稀。何年辞水阁，今夜宿云扉。谩献长杨赋，虚抛薜荔衣。不能成一事，赢得白头归。",
            "comment": "【注释】　重题：一作重题别遗爱草堂。"
        },
        {
            "title": "送吕漳州",
            "content": "今朝一壶酒，言送漳州牧。半自要闲游，爱花怜草绿。花前下鞍马，草上携丝竹。行客饮数杯，主人歌一曲。端居惜风景，屡出劳僮仆。独醉似无名，借君作题目。",
            "comment": ""
        },
        {
            "title": "舟行阻风寄李十一舍人",
            "content": "扁舟厌泊烟波上，轻策闲寻浦屿间。虎蹋青泥稠似印，风吹白浪大于山。且愁江郡何时到，敢望京都几岁还。今日料君朝退后，迎寒新酎暖开颜。",
            "comment": ""
        },
        {
            "title": "途中作",
            "content": "早起上肩舁，一杯平旦醉。晚憩下肩舁，一觉残春睡。身不经营物，心不思量事。但恐绮与里，只如吾气味。",
            "comment": "【注释】肩舁：一作肩舆"
        },
        {
            "title": "黄石岩下作",
            "content": "久别鹓鸾侣，深随鸟兽群。教他远亲故，何处觅知闻。昔日青云意，今移向白云。",
            "comment": ""
        },
        {
            "title": "秋热",
            "content": "西江风候接南威，暑气常多秋气微。犹道江州最凉冷，至今九月着生衣。",
            "comment": ""
        },
        {
            "title": "点额鱼",
            "content": "龙门点额意何如？红尾青鳍却返初。见说在天行雨苦，为龙未必胜为鱼。",
            "comment": ""
        },
        {
            "title": "过永宁",
            "content": "村杏野桃繁似雪，行人不醉为谁开。赖逢山县卢明府，引我花前劝一杯。",
            "comment": ""
        },
        {
            "title": "代卖薪女赠诸妓",
            "content": "乱蓬为鬓布为巾，晓踏寒山自负薪。一种钱塘江畔女，着红骑马是何人？",
            "comment": ""
        },
        {
            "title": "闻微之江陵卧病，以大通中散、碧腴垂云膏寄",
            "content": "已题一帖红消散，又封一合碧云英。凭人寄向江陵去，道路迢迢一月程。未必能治江上瘴，且图遥慰病中情。到时想得君拈得，枕上开看眼暂明。",
            "comment": "【注释】原题：闻微之江陵卧病，以大通中散、碧腴垂云膏寄之，因题四韵"
        },
        {
            "title": "新涧亭",
            "content": "烟萝初合涧新开，闲上西亭日几回？老病归山应未得，且移泉石就身来。",
            "comment": ""
        },
        {
            "title": "予与山南王仆射起、淮南李仆射绅，事历五朝",
            "content": "故交海内只三人，二坐岩廊一卧云。老爱诗书还似我，荣兼将相不如君。百年胶漆初心在，万里烟霄中路分。阿阁鸾凰野田鹤，何人信道旧同群。",
            "comment": "【注释】原题：予与山南王仆射起、淮南李仆射绅，事历五朝逾三纪，海内年辈，今唯三人，荣路虽殊，交情不替，聊题长句，寄举之、公垂二相公"
        },
        {
            "title": "答次休上人",
            "content": "姓白使君无丽句，名休座主有新文。禅心不合生分别，莫爱余霞嫌碧云。",
            "comment": "【注释】原注：来篇云：闻有余霞千万首，何妨一句乞闲人。"
        },
        {
            "title": "和梦得夏至忆苏州呈卢宾客",
            "content": "忆在苏州日，常谙夏至筵。粽香筒竹嫩，炙脆子鹅鲜。水国多台榭，吴风尚管弦。每家皆有酒，无处不过船。交印君相次，褰帷我在前。此乡俱老矣，东望共依然。洛下麦秋月，江南梅雨天。齐云楼上事，已上十三年。",
            "comment": ""
        },
        {
            "title": "梦微之",
            "content": "夜来携手梦同游，晨起盈巾泪莫收。漳浦老身三度病，咸阳宿草八回秋。君埋泉下泥销骨，我寄人间雪满头。阿卫韩郎相次去，夜台茫昧得知不？",
            "comment": "【注释】　宿草：一作草树。"
        },
        {
            "title": "赠同座",
            "content": "春黛双蛾嫩，秋蓬两鬓侵。谋欢身太晚，恨老意弥深。薄解灯前舞，尤能酒后吟。花丛便不入，犹自未甘心。",
            "comment": ""
        },
        {
            "title": "三月晦日晚闻鸟声",
            "content": "晚来林鸟语殷勤，似惜风光说向人。遣脱破袍劳报暖，催沽美酒敢辞贫？声声劝醉应须醉，一岁唯残半日春。",
            "comment": ""
        },
        {
            "title": "赠言",
            "content": "捧籝献千金，彼金何足道。临觞赠一言，此言真可宝。流光我已晚，适意君不早。况君春风面，柔促如芳草。二十方长成，三十向衰老。镜中桃李色，不得十年好。胡为坐脉脉，不肯倾怀抱。",
            "comment": ""
        },
        {
            "title": "月夜登阁避暑",
            "content": "旱久炎气盛，中人若燔烧。清风隐何处，草树不动摇。何以避暑气，无如出尘嚣。行行都门外，佛阁正岧峣。清凉近高生，烦热委静销。开襟当轩坐，意泰神飘飘。回看归路傍，禾黍尽枯焦。独善诚有计，将何救旱苗。",
            "comment": "【注释】意泰神飘飘：一作神泰意飘飘。"
        },
        {
            "title": "秋寒",
            "content": "雪鬓年颜老，霜庭景气秋。病看妻捡药，寒遣婢梳头。身外名何有，人间事且休。澹然方寸内，唯拟学虚舟。",
            "comment": ""
        },
        {
            "title": "新雪二首　寄杨舍人。",
            "content": "不思北省烟霄地，不忆南宫风月天。唯忆静恭杨阁老，小园新雪暖炉前。不思朱雀街东鼓，不忆青龙寺后钟。唯忆夜深新雪后，新昌台上七株松。",
            "comment": ""
        },
        {
            "title": "见于给事暇日上直寄南省诸郎官诗因以戏赠",
            "content": "倚作天仙弄地仙，夸张一日抵千年。黄麻敕胜长生箓，白紵词嫌内景篇。云彩误居青琐地，风流合在紫微天。东曹渐去西垣近，鹤驾无妨更着鞭。",
            "comment": ""
        },
        {
            "title": "皇甫郎中亲家翁赴任绛州宴送出城赠别",
            "content": "慕贤入室交先定，结援通家好复成。新妇不嫌贫活计，娇孙同慰老心情。洛桥歌酒今朝散，绛路风烟几日行？欲识离群相恋意，为君扶病出都城。",
            "comment": ""
        },
        {
            "title": "宿西林寺",
            "content": "木落天晴山翠开，爱山骑马入山来。心知不及柴桑令，一宿西林便却回。",
            "comment": "【注释】　却回：一作欲回。"
        },
        {
            "title": "莫走柳条词送别",
            "content": "南陌伤心别，东风满把春。莫欺杨柳弱，劝酒胜于人。",
            "comment": ""
        },
        {
            "title": "梦得相过，援琴命酒，因弹秋思，偶咏所怀，",
            "content": "闲居静侣偶相招，小饮初酣琴欲调。我正风前弄秋思，君应天上听云韶。时和始见陶钧力，物遂方知盛圣朝。双凤栖梧鱼在藻，飞沈随分各逍遥。",
            "comment": "【注释】原题：梦得相过，援琴命酒，因弹秋思，偶咏所怀，兼寄继之待价二相府"
        },
        {
            "title": "偶咏",
            "content": "御热蕉衣健，扶羸竹杖轻。诵经凭槛立，散药绕廊行。暝槿无风落，秋虫欲雨鸣。身闲当将息，病亦有心情。",
            "comment": ""
        },
        {
            "title": "北亭招客",
            "content": "疏散郡丞同野客，幽闲官舍抵山家。春风北户千茎竹，晚日东园一树花。小盏吹醅尝冷酒，深炉敲火炙新茶。能来尽日观棋否？太守知慵放晚衙。",
            "comment": "【注释】①吹醅：热酒。 ②敲火：古代以火镰敲石取火。③炙：烤。这两句是邀请客人来尝酒、品茶：用小盏盛放凉的酒，请你尝尝滋味；升起炉子，烤制新茶，请你品尝。语平意真，充满生活情趣。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "惜(木有)李花",
            "content": "树小花鲜妍，香繁条软弱。高低二三尺，重叠千万萼。朝艳蔼霏霏，夕凋纷漠漠。辞枝朱粉细，覆地红绡薄。由来好颜色，尝苦易销铄。不见茛荡花，狂风吹不落。",
            "comment": ""
        },
        {
            "title": "七夕",
            "content": "烟霄微月澹长空，银汉秋期万古同。几许欢情与离恨，年年并在此宵中。",
            "comment": "【注释】几许欢情与离恨①�つ昴瓴⒃诖讼�②中①欢情与离恨：神话故事，织女为天帝孙女，长年织造云锦，来到人间，自嫁与河西牛郎后，织造乃断。天帝大怒，责令她与牛郎分离，只准每年七夕（七月七日）相会一次。 ②此宵：七月七日。《七夕》是一首七绝。这两句是说，牛郎与织女的欢情和离恨，年年都在七月七日这一个晚上，这是天帝造成的。对牛郎织女寄予无限同情与怜悯。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "忆微之",
            "content": "与君何日出屯蒙，鱼恋江湖鸟厌笼。分手各抛沧海畔，折腰俱老绿衫中。三年隔阔音尘断，两地飘零气味同。又被新年劝相忆，柳条黄软欲春风。",
            "comment": "【注释】又被新年劝相忆�ち�条黄软欲春风  七律《忆微之》元和十二年（公元817年）作于江州司马任内。微之(元稹)时任通州司马，二人分别已有三年。这两句是说，我二人阔别已久，今番又逢新年，不由得不念及好友；看那柳树之上，柳条软黄，即将发芽，春天将到，又使人回想起折柳赠别的情景来。佳节思友，景中寓情，见其友情深笃。“劝”字用得极为别致，将新年的气氛与念友的情思，融合在一起，妙。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "蛮子朝－刺将骄而相备位也",
            "content": "蛮子朝，泛皮船兮渡绳桥，来自巂州道路遥。入界先经蜀川过，蜀将收功先表贺。臣闻云南六诏蛮，东连牂牁西连蕃。六诏星居初琐碎，合为一诏渐强大。开元皇帝虽圣神，唯蛮倔强不来宾。鲜于仲通六万卒，征蛮一阵全军没。至今西洱河岸边，箭孔刀痕满枯骨。谁知今日慕华风，不劳一人蛮自通。诚由陛下休明德，亦赖微臣诱谕功。德宗省表知如此，笑令中使迎蛮子。蛮子导从者谁何，摩挲俗羽双隈伽。清平官持赤藤杖，大将军系金呿嗟。异牟寻男寻阁劝，特敕召对延英殿。上心贵在怀远蛮，引临玉座近天颜。冕旒不垂亲劳俫。赐衣赐食移时对。移时对，不可得，大臣相看有羡色。可怜宰相拖紫佩金章，朝日唯闻对一刻。",
            "comment": ""
        },
        {
            "title": "题法华山天衣寺",
            "content": "山为莲宫作画屏，楼台迤逦插青冥。云生座底铺金地，风起松梢韵宝铃。龙喷水声连击罄，猿啼月色闲持经。时人不信非凡境，试入玄关一夜听。",
            "comment": ""
        },
        {
            "title": "遗爱寺",
            "content": "弄日临溪坐，寻花绕寺行。时时闻鸟语，处处是泉声。",
            "comment": ""
        },
        {
            "title": "宿阳城驿对月　自此后诗赴杭州路中作。",
            "content": "亲故寻回驾，妻孥未出关。凤皇池上月，送我过商山。",
            "comment": ""
        },
        {
            "title": "自叹",
            "content": "岂独年相迫，兼为病所侵。春来痰气动，老去嗽声深。眼暗犹操笔，头斑未挂簪。因循过日月，真是俗人心。",
            "comment": ""
        },
        {
            "title": "春暖",
            "content": "风痹宜和暖，春来脚较轻。莺留花下立，鹤引水边行。发少嫌巾重，颜衰讶镜明。不论亲与故，自亦昧平生。",
            "comment": ""
        },
        {
            "title": "鹦鹉",
            "content": "陇西鹦鹉到江东，养得经年嘴渐红。常恐思归先剪翅，每因喂食暂开笼。人怜巧语情虽重，鸟忆高飞意不同。应似朱门歌舞妓，深藏牢闭后房中。",
            "comment": "【注释】人怜巧语情虽重�つ褚涓叻梢獠煌�七律《鹦鹉》作于宝历二年（公元826年）白居易任苏州刺史时。这两句是说，鹦鹉的主人深情伶爱它灵巧善言的嘴吧。然而鹦鹉却不领情，它想的是怎样冲出牢笼远走高飞。鹦鹉的心思和主人的怜爱是多么不同啊！似以物喻人，寓意深刻，耐人寻味。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "新制绫袄成感而有咏",
            "content": "水波文袄造新成，绫软绵匀温复轻。晨兴好拥向阳坐，晚出宜披蹋雪行。鹤氅毳疏无实事，木棉花冷得虚名。宴安往往叹侵夜，卧稳昏昏睡到明。百姓多寒无可救，一身独暖亦何情。心中为念农桑苦，耳里如闻饥冻声。争得大裘长万丈，与君都盖洛阳城？",
            "comment": ""
        },
        {
            "title": "白发",
            "content": "白发生来三十年，而今须鬓尽皤然。歌吟终日如狂叟，衰疾多时似瘦仙。八戒夜持香火印，三元朝念蕊珠篇。其余便被春收拾，不作闲游即醉眠。",
            "comment": ""
        },
        {
            "title": "船夜援琴",
            "content": "鸟栖鱼不动，月照夜江深。身外都无事，舟中只有琴。七弦为益友，两耳是知音。心静即声淡，其间无古今。",
            "comment": ""
        },
        {
            "title": "寄蕲州簟与元九因题六韵　时元九鳏居。",
            "content": "笛竹出蕲春，霜刀劈翠筠。织成双锁簟，寄与独眠人。卷作筒中信，舒为席上珍。滑如铺薤叶，冷似卧龙鳞。清润宜乘露，鲜华不受尘。通州炎瘴地，此物最关身。",
            "comment": ""
        },
        {
            "title": "能无愧",
            "content": "十两新绵褐，披行暖似春。一团香絮枕，倚坐稳于人。婢仆遣他尝药草，儿孙与我拂衣巾。回看左右能无愧，养活枯残废退身。",
            "comment": ""
        },
        {
            "title": "偶吟",
            "content": "里巷多通水，林园尽不扃。松身为外户，池面是中庭。元氏诗三帙，陈家酒一瓶。醉来狂发咏，邻女映篱听。",
            "comment": ""
        },
        {
            "title": "池上早夏",
            "content": "水积春塘晚，阴交夏木繁。舟船如野渡，篱落似江村。静拂琴床席，香开酒库门。慵闲无一事，时弄小娇孙。",
            "comment": ""
        },
        {
            "title": "道州民－美臣遇明主也",
            "content": "道州民，多侏儒，长者不过三尺余。市作矮奴年进送，号为道州任土贡。任土贡，宁若斯，不闻使人生别离，老翁哭孙母哭儿。一自阳城来守郡，不进矮奴频诏问。城云臣按六典书，任土贡有不贡无。道州水土所生者，只有矮民无矮奴。吾君感悟玺书下，岁贡矮奴宜悉罢。道州民，老者幼者何欣欣。父兄子弟始相保，从此得作良人身。道州民，民到于今受其赐，欲说使君先下泪。仍恐儿孙忘使君，生男多以阳为字。",
            "comment": ""
        },
        {
            "title": "钵塔院如大师",
            "content": "师年八十三，登坛秉律凡六十年，每岁于师处授八关戒者九度。百千万劫菩提种，八十三年功德林。若不秉持僧行苦，将何报答佛恩深。慈悲不瞬诸天眼，清净无尘几地心。每岁八关蒙九授，殷勤一戒重千金。",
            "comment": ""
        },
        {
            "title": "和令狐相公新于郡内栽竹百竿拆壁开轩旦夕对",
            "content": "七言五韵梁园修竹旧传名，久废年深竹不生。千亩荒凉寻未得，百竿青翠种新成。墙开乍见重添兴，窗静时闻别有情。烟叶蒙笼侵夜色，风枝萧飒欲秋声。更登楼望尤堪重，千万人家无一茎。",
            "comment": ""
        },
        {
            "title": "懒放二首呈刘梦得吴方之",
            "content": "青衣报平旦，呼我起盥栉。今早天气寒，郎君应不出。又无宾客至，何以销闲日。已向微阳前，暖酒开诗帙。朝怜一床日，暮爱一炉火。床暖日高眠，炉温夜深坐。雀罗门懒出，鹤发头慵裹。除却刘与吴，何人来问我？",
            "comment": ""
        },
        {
            "title": "和韩侍郎题杨舍人林池见寄",
            "content": "渠水暗流春冻解，风吹日炙不成凝。凤池冷暖君谙在，二月因何更有冰？",
            "comment": ""
        },
        {
            "title": "江亭夕望",
            "content": "凭高望远思悠哉，晚上江亭夜未回。日欲没时红浪沸，月初生处白烟开。辞枝雪蕊将春去，满镊霜毛送老来。争敢三年作归计，心知不及贾生才。",
            "comment": "【注释】日欲没时红浪沸�ぴ鲁跎�处白烟开七律《江亭夕望》作于江州。这两句是说，傍晚时分，站在江亭上望去，太阳将落，晚霞一片，如红浪沸腾；月亮初上，清辉照耀，周围笼罩的烟雾，顿时散去，豁然开朗。前句西望落晖，后句东望月出，两处景色一齐出现，极为贴切、壮观，景象优美，引人入胜。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "紫薇花",
            "content": "紫薇花对紫微翁，名目虽同貌不同。独占芳菲当夏景，不将颜色托春风。浔阳官舍双高树，兴善僧庭一大丛。何似苏州安置处，花堂栏下月明中。",
            "comment": ""
        },
        {
            "title": "偶作",
            "content": "篮舁出即忘归舍，柴户昏犹未掩关。闻客病时惭体健，见人忙处觉身闲。清凉秋寺行香去，和暖春城拜表还。木雁一篇须记取，致身才与不才间。",
            "comment": "【注释】木雁①一篇须记取�ぶ律聿庞氩徊偶洧倌狙悖鹤�子曾借木与雁为喻，宣扬为人当居于才与不才之间的处世哲学。木指一棵废材，雁指鹅。七律《偶作》当作于诗人晚年居洛阳时。这两句是说，庄子说的木与雁的比喻应该记取，要采取甘居中游的处世之道，与世浮沉，以全身远害。这是白居易因直言而备受打击之后采取避祸远嫌态度的又一表现，甘居中游的处世哲学，使他在后半生尤其晚年居洛阳期间越来越消极，这两句可从侧面见这种心境。但作为诗作，却颇有韵味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "赠江州李十使君员外十二韵",
            "content": "我本江湖上，悠悠任运身。朝随卖药客，暮伴钓鱼人。迹为烧丹隐，家缘嗜酒贫。经过剡溪雪，寻觅武陵春。岂有疏狂性，堪为侍从臣？仰头惊凤阙，下口触龙鳞。剑佩辞天上，风波向海滨。非贤虚偶圣，无屈敢求伸。昔去曾同日，今来即后尘。中年俱白发，左宦各朱轮。长短才虽异，荣枯事略均。殷勤李员外，不合不相亲。",
            "comment": ""
        },
        {
            "title": "岁暮呈思黯相公皇甫郎之及梦得尚书",
            "content": "岁暮皤然一老夫，十分流辈九分无。莫嫌身病人扶侍，犹胜无身可遣扶。",
            "comment": ""
        },
        {
            "title": "泛春池",
            "content": "白蘋湘渚曲，绿筱剡溪口。各在天一涯，信美非吾有。何如此庭内，水竹交左右。霜竹百千竿，烟波六七亩。泓澄动阶砌，澹泞映户牖。蛇皮细有纹，镜面清无垢。主人过桥来，双童扶一叟。恐污清泠波，尘缨先抖擞。波上一叶舟，舟中一尊酒。酒开舟不系，去去随所偶。或绕蒲浦前，或泊桃岛后。未拨落杯花，低冲拂面柳。半酣迷所在，倚榜兀回首。不知此何处，复是人寰否。谁知始疏凿，几主相传受。杨家去云远，田氏将非久。天与爱水人，终焉落吾手。",
            "comment": ""
        },
        {
            "title": "十二月二十三日作兼呈晦叔",
            "content": "案头历日虽未尽，向后唯残六七行。床下酒瓶虽不满，犹应醉得两三场。病身不许依年老，拙宦虚教逐日忙。闻健偷闲且勤饮，一杯之外莫思量。",
            "comment": "【注释】　勤饮：一作欢饮。"
        },
        {
            "title": "病中书事",
            "content": "三载卧山城，闲知节物情。莺多过春语，蝉不待秋鸣。气嗽因寒发，风痰欲雨生。病身无所用，唯解卜阴晴。",
            "comment": ""
        },
        {
            "title": "醉后重赠晦叔",
            "content": "老伴知君少，欢情向我偏。无论疏与数，相见辄欣然。各以诗成癖，俱因酒得仙。笑回青眼语，醉并白头眠。岂是今投分，多疑宿结缘。人间更何事，携手送衰年。",
            "comment": ""
        },
        {
            "title": "戊申岁暮咏怀三首",
            "content": "穷冬月末两三日，半百年过六七时。龙尾趁朝无气力，牛头参道有心期。荣华外物终须悟，老病傍人岂得知。犹被妻儿教渐退，莫求致仕且分司。唯生一女才十二，只欠三年未六旬。婚嫁累轻何怕老，饥寒心惯不忧贫。紫泥丹笔皆经手，赤绂金章尽到身。更拟踟蹰觅何事，不归嵩洛作闲人？七年囚闭作笼禽，但愿开笼便入林。幸得展张今日翅，不能辜负昔时心。人间祸福愚难料，世上风波老不禁。万一差池似前事，又应追悔不抽簪。",
            "comment": "【注释】荣华外物终须悟�だ喜“�人岂得知 　 原诗是一首七律。这两句是说，人终究都会明白，荣华富贵是身外之物，不值得留恋；但是，年老多病的时候，总要靠着别人生活，这是实在没有办法的事。用浅显的语言，阐发生活的真理和实情，耐人深思。 人间祸福愚①难料�な郎戏绮á诶喜唤�③ ①愚：自称之谦词。 ②风波：比喻动荡不定。此指仕途之坎坷、险恶。 ③不禁：经受不住。 ④戊申：唐文宗大和二年（公元828年），是年，白居易任刑部侍郎。 原诗是一首七律。有“七年囚闲作笼禽，但愿开笼便入林。幸得展张今日翅，不能辜负昔时心”之句。白居易从唐宪宗元和十年贬江州司马到唐穆宗长庆元年任中书舍人，中经忠州刺史、主客郎中、知制诰，前后七个年头，是白居易最坎坷的时期，因而他自比为“笼中鸟”。如今，任刑部侍郎，他欲展翅翱翔，实现昔日的宏愿。然而，纵观自己坎坷的历程，足证人生祸福实难自料，宦海风波，仕途艰险，自己已届老年，再经不起了。万一再有个差池，就追悔莫及。于是，“莫求致仕且分司”的打算，即付诸实施。次年（大和三年），以太子宾客分司东都的闲职，专住洛阳。此后，再未担任过什么实际职务，但赢得了老年的平安。这两句诗乃是饱经宦海风波之人的经验之谈。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "座中戏呈诸少年",
            "content": "衰容禁得无多酒，秋鬓新添几许霜。纵有风情应淡薄，假如老健莫夸张。兴来吟咏从成癖，饮后酣歌少放狂。不为倚官兼挟势，因何入得少年场？",
            "comment": ""
        },
        {
            "title": "南侍御以石相赠助成水声因以绝句谢之",
            "content": "泉石磷磷声似琴，闲眠静听洗尘心。莫轻两片青苔石，一夜潺湲直万金。",
            "comment": ""
        },
        {
            "title": "江西裴常侍以优礼见待又蒙赠诗辄叙鄙诚用伸",
            "content": "一从簪笏事金貂，每借温颜放折腰。长觉身轻离泥滓，忽惊手重捧琼瑶。马因回顾虽增价，桐遇知音已半焦。他日秉钧如见念，壮心直气未全销。",
            "comment": "【注释】①马因句：有一人到街市上去卖骏马，三个早市都没有卖掉，就去找伯乐（孙阳），说明来由，请伯乐到市上去看看这匹马，走后再回过头看看。于是，伯乐乃“还而视之，去而顾之”，在伯乐还顾以后，此马即以十倍的价钱卖出。（见《战国策·燕策二》）后遂以“伯乐一顾”、“伯乐一盼”、“伯乐顾”、“一顾重”、“一顾荣”等比喻受到名家的推荐和赏识。②桐遇句：《后汉书·蔡邕传》载：“吴人有烧桐以爨（Cuān，烧火做饭）者，邕闻火裂之声，知其良木，因而裁为琴，果有美音，而其尾犹焦，故时人名曰‘焦尾琴”焉。”后遂用“焦尾琴、焦尾、焦琴、焦桐”等指美琴或比喻良才未被赏识。这里喻指遇到知音。 ③裴常侍：指裴次元，时任江西观察使。原诗是一首七律。这两句是写感谢裴常侍的知遇之恩。连用典故，抒情写意，不觉其赘，见其运笔技巧之高妙。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "重修香山寺毕题二十二韵以纪之",
            "content": "阙塞龙门口，祗园鹫岭头。曾随减劫坏，今遇胜缘修。再莹新金刹，重装旧石楼。病僧皆引起，忙客亦淹留。四望穷沙界，孤标出赡州。地图铺洛邑，天柱倚崧丘。两面苍苍岸，中心瑟瑟流。波翻八滩雪，堰护一潭油。台殿朝弥丽，房廊夜更幽。千花高下塔，一叶往来舟。岫合云初吐，林开雾半收。静闻樵子语，远听棹郎讴。官散殊无事，身闲甚自由。吟来携笔砚，宿去抱衾裯。霁月当窗白，凉风满簟秋。烟香封药灶，泉冷洗茶瓯。南祖心应学，西方社可投。先宜知止足，次要悟浮休。觉路随方乐，迷途到老愁。须除爱名障，莫作恋家囚。便合穷年住，何言竟日游。可怜终老地，此是我菟裘。",
            "comment": ""
        },
        {
            "title": "别陕州王司马",
            "content": "笙歌惆怅欲为别，风景阑珊初过春。争得遣君诗不苦？黄河岸上白头人。",
            "comment": ""
        },
        {
            "title": "初加朝散大夫又转上柱国",
            "content": "紫微今日烟霄地，赤岭前年泥土身。得水鱼还动鳞鬣，乘轩鹤亦长精神。且惭身忝官阶贵，未敢家嫌活计贫。柱国勋成私自问，有何功德及生人？",
            "comment": ""
        },
        {
            "title": "酬牛相公宫城早秋寓言见示兼呈梦得　时梦得",
            "content": "七月中气后，金与火交争。一闻白雪唱，暑退清风生。碧树未摇落，寒蝉始悲鸣。夜凉枕簟滑，秋燥衣巾轻。疏受老慵出，刘桢疾未平。何人伴公醉，新月上宫城。",
            "comment": ""
        },
        {
            "title": "春夜宿直",
            "content": "三月十四夜，西垣东北廊。碧梧叶重叠，红药树低昂。月砌漏幽影，风帘飘暗香。禁中无宿客，谁伴紫微郎？",
            "comment": ""
        },
        {
            "title": "灵岩寺",
            "content": "馆娃宫畔千年寺，水阔云多客到稀。闻说春来更惆怅，百花深处一僧归。",
            "comment": ""
        },
        {
            "title": "送鹤与裴相临别赠诗",
            "content": "司空爱尔尔须知，不信听吟送鹤诗。羽翮势高宁惜别，稻粱恩厚莫愁饥。夜栖少共鸡争树，晓浴先饶凤占池。稳上青云勿回顾，的应胜在白家时。",
            "comment": ""
        },
        {
            "title": "春兴",
            "content": "晚随酒客花间散，夜与琴僧月下期。",
            "comment": ""
        },
        {
            "title": "代春赠",
            "content": "山吐晴岚水放光，辛夷花白柳梢黄。但知莫作江西意，风景何曾异帝乡？",
            "comment": ""
        },
        {
            "title": "张常侍池凉夜闲宴赠诸公",
            "content": "竹桥新月上，水岸凉风至。对月五六人，管弦三两事。留连池上酌，款曲城外意。或啸或讴吟，谁知此闲味。回看市朝客，矻矻趋名利。朝忙少游宴，夕困多眠睡。清凉属吾徒，相逢勿辞醉。",
            "comment": ""
        },
        {
            "title": "秋游",
            "content": "下马闲行伊水头，凉风清景胜春游。何事古今诗句里，不多说着洛阳秋？",
            "comment": ""
        },
        {
            "title": "追欢偶作",
            "content": "追欢逐乐少闲时，补帖平生得事迟。何处花开曾后看？谁家酒熟不先知？石楼月下吹芦管，金谷风前舞柳枝。十听春啼变莺舌，三嫌老丑换蛾眉。乐天一过难知分，犹自咨嗟两鬓丝。",
            "comment": ""
        },
        {
            "title": "送客归京",
            "content": "水陆四千里，何时归到秦？舟辞三峡雨，马入九衢尘。有酒留行客，无书寄贵人。唯凭远传语，好在曲江春。",
            "comment": ""
        },
        {
            "title": "和梦得",
            "content": "纶阁沈沈天宠命，苏台籍籍有能声。岂唯不得清文力，但恐空传冗吏名。郎署回翔何水部，江湖留滞谢宣城。所嗟非独君如此，自古才难共命争。",
            "comment": "【注释】梦得来诗云：谩读图书四十车，年年为郡老天涯。一生不得文章力，百口空为饱暖家。"
        },
        {
            "title": "奉和令公绿野堂种花",
            "content": "绿野堂开占物华，路人指道令公家。令公桃李满天下，何用堂前更种花。",
            "comment": ""
        },
        {
            "title": "卧疾",
            "content": "闲官卧疾绝经过，居处萧条近洛河。水北水南秋月夜，管弦声少杵声多。",
            "comment": ""
        },
        {
            "title": "病中对病鹤",
            "content": "同病病夫怜病鹤，精神不损翅翎伤。未堪再举摩霄汉，只合相随觅稻粱。但作悲吟和嘹唳，难将俗貌对昂藏。唯应一事宜为伴，我发君毛俱似霜。",
            "comment": ""
        },
        {
            "title": "早夏闲兴",
            "content": "簟冷乍逞新气味，扇凉重叙旧恩情。",
            "comment": ""
        },
        {
            "title": "官舍闲题",
            "content": "职散优闲地，身慵老大时。送春唯有酒，销日不过棋。禄米獐牙稻，园蔬鸭脚葵。饱餐仍晏起，余暇弄龟儿。",
            "comment": ""
        },
        {
            "title": "南岳横龙寺",
            "content": "月射冷光新殿宇，风敲清韵古杉松。问师宝额因何立，笑指横溪有卧龙。",
            "comment": ""
        },
        {
            "title": "同诸客携酒早看樱桃花",
            "content": "晓报樱桃发，春携酒客过。绿饧黏盏杓，红雪压枝柯。天色晴明少，人生事故多。停杯替花语，不醉拟如何？",
            "comment": ""
        },
        {
            "title": "蓝桥驿见元九诗",
            "content": "蓝桥春雪君归日，秦岭秋风我去时。每到驿亭先下马，循墙绕柱觅君诗。",
            "comment": "【注释】元和十年（815），元稹自唐州奉召还京，春风得意，道经蓝桥驿，在驿亭壁上留下一首《留呈梦得、子厚、致用》的七律。八个月后，白居易自长安贬江州，满怀侘傺，经过这里，读到了元稹这首律诗。前后八个月，风云变幻如此诡谲，白居易感慨万千地写下这首绝句──《蓝桥驿见元九诗》。　　元稹题在驿亭的那首诗说：“千层玉帐铺松盖，五出银区印虎蹄。”“玉帐”、“银区”说明他经过这里时正逢春雪，所以白诗一开头就说：“蓝桥春雪君归日”。元稹西归长安，事在初春，小桃初放；白居易东去江州，时为八月，满目秋风，因此，第二句接上“秦岭秋风我去时”。“秦岭”泛指商州道上的山岭，是他此行所经之地①。白居易谪江州，自长安经商州这一段，与元稹西归的道路是一致的。在蓝桥驿既然看到元诗，后此沿途驿亭很多，还可能留有元稹的题咏，所以三、四句接着说：“每到驿亭先下马，循墙绕柱觅君诗。”　　这首绝句，乍读只是平淡的征途纪事，顶多不过表现白于元交谊甚笃，爱其人而及其诗而已。其实，这貌似平淡的二十八字，却暗含着诗人心底下的万顷波涛。　　元稹于元和五年自监察御史贬为江陵士曹参军，经历了五年屈辱生涯。到元和十年春奉召还京，他是满心喜悦、满怀希望的。题在蓝桥驿的那首七律的结句说：“心知魏阙无多地，十二琼楼百里西。”那种得意的心情，简直呼之欲出。可是，好景不常，他正月刚回长安，三月就再一次远谪通州。所以，白诗第一句“蓝桥春雪君归日”，显然在欢笑中含着眼泪。更难堪的是：正当他为元稹再一次远谪而难过的时候，现在，自己又被贬江州。那么，被秦岭秋风吹得飘零摇落的，又岂只是白氏一人而已，实际上，这秋风吹撼的，正是两位诗人共同的命运。春雪、秋风，西归、东去，道路往来，风尘仆仆，这道路，乃是一条悲剧的人生道路！“每到驿亭先下马，循墙绕柱觅君诗”，诗人处处留心，循墙绕柱寻觅的，岂只是元稹的诗句，简直是元稹的心，是两人共同的悲剧道路的轨迹！友情可贵，题咏可歌，共同的遭际，更是可泣。而这许多可歌可泣之事，诗中一句不说，只写了春去秋来，雪飞风紧，让读者自己去寻觅包含在春雪秋风中的人事升沉变化，去体会诗人那种沉痛凄怆的感情。这正是所谓“言浅而深，意微而显”，极尽风人之能事。　　一首诗总共才二十八个字，却容纳如许丰富的感情，这是不容易的。关键在于遣词用字。如，写元稹当日奉召还京，着一“春”字、“归”字，喜悦自明；写自己今日远谪江州，着一“秋”字、“去”字，悲戚立见。“春”字含着希望，“归”字藏着温暖，“秋”字透出悲凉，“去”字暗含斥逐。这几个字，既显得对仗工稳，见纪时叙事之妙用；又显得感情色彩鲜明，尽抒情写意之能事。尤其可贵者，结处别开生面，以人物行动收篇，用细节刻划形象，取得了七言绝句往往难以达到的艺术效果。这种细节传神，主要表现在“循、绕、觅”三个字上。墙言“循”，则见寸寸搜寻；柱言“绕”，则见面面俱到；诗言“觅”，则见片言只字，无所遁形。三个动词连在一句，准确地描绘出诗人在本来不大的驿亭里转来转去，摩挲拂试，仔细辨认的动人情景。且七言中三用动词，构成三个意群，吟诵起来，就显得节奏短而迫促，如繁弦急管并发，更衬出诗人匆遽的行动和急切的心情。通过这种传神的细节描绘和音乐旋律的烘托，诗人的形象和内心活动，淋漓尽致地展现在我们面前，使人深深为他怀友思故的真情挚意所感动，激起我们对他遭逢贬谪、天涯沦落的无限同情。一个结句获得如此强烈的艺术效果，更是这首小诗的特色。　　（赖汉屏）"
        },
        {
            "title": "吟四虽　杂言。",
            "content": "酒酣后，歌歇时。请君添一酌，听我吟四虽。年虽老，犹少于韦长史。命虽薄，犹胜于郑长水。眼虽病，犹明于徐郎中。家虽贫，犹富于郭庶子。省躬审分何侥幸，值酒逢歌且欢喜。忘荣知足委天和，亦应得尽生生理。",
            "comment": ""
        },
        {
            "title": "和柳公权登齐云楼",
            "content": "楼外春晴百鸟鸣，楼中春酒美人倾。路旁花日添衣色，云里天风散珮声。向此高吟谁得意，偶来闲客独多情。佳时莫起兴亡恨，游乐今逢四海清。",
            "comment": ""
        },
        {
            "title": "渡淮",
            "content": "淮水东南阔，无风渡亦难。孤烟生乍直，远树望多圆。春浪棹声急，夕阳帆影残。清流宜映月，今夜重吟看。",
            "comment": ""
        },
        {
            "title": "菩提寺上方晚眺",
            "content": "楼阁高低树浅深，山光水色暝沉沉。嵩烟半卷青绡幕，伊浪平铺绿绮衾。飞鸟灭时宜极目，远风来处好开襟。谁知不离簪缨内，长得逍遥自在心？",
            "comment": "【注释】飞鸟灭①时宜极目�ぴ斗缋创�好开襟①灭：消失、隐没。这两句写的是傍晚时分登楼远眺的所见、所感——极目远眺飞鸟即将消失时的瞬间景象，心随鸟去，茫然若失；远方风来，清爽宜人，令人心胸开阔，心旷神怡。情景交融，见其向往逍遥自在之境。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "杨柳枝词八首",
            "content": "六么水调家家唱，白雪梅花处处吹。古歌旧曲君休听，听取新翻杨柳枝。陶令门前四五树，亚夫营里百千条。何似东都正二月，黄金枝映洛阳桥？依依袅袅复青青，句引春风无限情。白雪花繁空扑地，绿丝条弱不胜莺。红板江桥青酒旗，馆娃宫暖日斜时。可怜雨歇东风定，万树千条各自垂。苏州杨柳任君夸，更有钱塘胜馆娃。若解多情寻小小，绿杨深处是苏家。苏家小女旧知名，杨柳风前别有情。剥条盘作银环样，卷叶吹为玉笛声。叶含浓露如啼眼，枝袅轻风似舞腰。小树不禁攀折苦，乞君留取两三条。人言柳叶似愁眉，更有愁肠似柳丝。柳丝挽断肠牵断，彼此应无续得期。",
            "comment": "【注释】古歌旧曲①君休听�ぬ�取新翻《杨柳枝》②①古歌旧曲：指乐府旧曲的《杨柳枝》。②新翻《杨柳枝》：《杨柳枝》曲调名，乐府旧曲本有多种杨柳枝，唐代文人重翻成新曲。翻，按照旧谱制作新词。原诗是一首乐府诗。这两句是说，那些已经陈旧的歌曲，不要再去听了，还是来听这新翻成的《杨柳枝》吧！诗歌内容应当反映时代的声音、时代的脉搏，这样的诗歌才有生命力，这两句诗正说明了白居易的这种主张。可怜①雨歇东风定�ね蚴髑�条各自垂①可怜：可爱。这两句是说，雨歇风定之后，那万树千条的柳枝，各自垂头，枝嫩叶绿，是多么可爱啊！形容雨后风停时杨柳的姿态，十分逼真。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "早春醉吟寄太原令狐相公苏州刘郎中",
            "content": "雪夜闲游多秉烛，花时暂出亦提壶。别来少遇新诗敌，老去难逢旧饮徒。大振威名降北虏，勤行惠化活东吴。不知歌酒腾腾兴，得似河南醉尹无？",
            "comment": ""
        },
        {
            "title": "六年春赠分司东都诸公",
            "content": "我为同州牧，内愧无才术。忝擢恩已多，遭逢幸非一。偶当谷贱岁，适值民安日。郡县狱空虚，乡闾盗奔逸。其间最幸者，朝客多分秩。行接鸳鹭群，坐成芝兰室。时联拜表骑，间动题诗笔。夜雪秉烛游，春风携榼出。花教莺点检，柳付风排比。法酒淡清浆，含桃袅红实。洛童调金管，卢女铿瑶瑟。黛惨歌思深，腰凝舞拍密。每因同醉乐，自觉忘衰疾。始悟肘后方，不如杯中物。生涯随日过，世事何时毕。老子苦乖慵，希君数牵率。",
            "comment": "【注释】原题注：时为河南尹。"
        },
        {
            "title": "早寒",
            "content": "黄叶聚墙角，青苔围柱根。被经霜后薄，镜遇雨来昏。半卷寒檐幕，斜开暖阁门。迎冬兼送老，只仰酒盈尊。",
            "comment": ""
        },
        {
            "title": "陕府王大夫相迎偶赠",
            "content": "紫微阁老自多情，白首圆公岂要迎。伴我绿槐阴下歇，向君红旆影前行。纶巾发少浑欹仄，篮舆肩齐甚稳平。但问主人留几日，分司宾客去无程。",
            "comment": ""
        },
        {
            "title": "初到江州寄翰林张李杜三学士",
            "content": "早攀霄汉上天衢，晚落风波委世途。雨露施恩无厚薄，蓬蒿随分有荣枯。伤禽侧翅惊弓箭，老妇低颜事舅姑。碧落三仙曾识面，年深记得姓名无？",
            "comment": ""
        },
        {
            "title": "登阊门闲望",
            "content": "阊门四望郁苍苍，始知州雄土俗强。十万夫家供课税，五千子弟守封疆。阊闾城碧铺秋草，鸟鹊桥红带夕阳。处处楼前飘管吹，家家门外泊舟航。云埋虎寺山藏色，月耀娃宫水放光。曾赏钱唐嫌茂苑，今来未敢苦夸张。",
            "comment": "【注释】①虎寺：指虎丘寺。虎丘寺的房屋沿山建筑，将山包绕在其中，有“山藏寺内”之说。②娃宫：指馆娃宫。吴王夫差为西施造的宫殿。③阊门：苏州城西门。唐代阊门一代是十分繁华的地方。七言排律《登阊门闲望》作于诗人任苏州刺史时。这两句是说，围绕虎丘山建筑的佛寺，隐入白云之中，山间云雾缭绕，青翠的山峰朦朦胧胧，颜色显得暗淡；馆娃宫在月光映照下，轮廓可见，月光映在水面泛出清光，点缀出一派迷人的景色。月下观景，体察细微，既曰“闲望”，也反映出诗人的闲适心境。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "西风",
            "content": "西风来几日，一叶已先飞。新霁乘轻屐，初凉换熟衣。浅渠销慢水，疏竹漏斜晖。薄暮青苔巷，家僮引鹤归。",
            "comment": ""
        },
        {
            "title": "和刘郎中学士题集贤阁",
            "content": "朱阁青山高庳齐，与君才子作诗题。傍闻大内笙歌近，下视诸司屋舍低。万卷图书天禄上，一条风景月华西。欲知丞相优贤意，百步新廊不蹋泥。",
            "comment": "【注释】万卷图书天禄①上�ひ惶醴缇霸禄�②西�お� 　 ①天禄：指天禄阁。汉代宫中的天禄阁为藏秘藉之所。辞赋家扬雄曾校书天禄阁。后因用作咏词臣的典故。②月华：唐大明宫的月华门，西向。③刘郎中学士：指刘禹锡，时任集贤殿学士。④集贤阁：在唐大明宫的集贤殿书院，位于月华门之西。 原诗是一首七律，当作于唐文宗大和二年白居易任秘书监时。这两句是把集贤阁比之汉代的天禄阁，藏书很多；此阁正处在月华门外的一条风景线上，风景十分优美。写天禄阁藏书之多，写月华西风景之美，与刘禹锡之任职吻合，且以刘禹锡比扬雄，赞其贤能渊博。诗句运辞巧妙，周密细微。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "枕上作",
            "content": "风疾侵凌临老头，血凝筋滞不调柔。甘从此后支离卧，赖是从前烂熳游。回思往事纷如梦，转觉余生杳若浮。浩气自能充静室，惊飙何必荡虚舟。腹空先进松花酒，膝冷重装桂布裘。若问乐天忧病否，乐天知命了无忧。",
            "comment": ""
        },
        {
            "title": "晚兴",
            "content": "草浅马翩翩，新晴薄暮天。柳条春拂面，衫袖醉垂鞭。立语花堤上，行吟水寺前。等闲消一日，不觉过三年，",
            "comment": ""
        },
        {
            "title": "中秋月",
            "content": "万里清光不可思，添愁益恨绕天涯。谁人陇外久征戍？何处庭前新别离？失宠故姬归院夜，没蕃老将上楼时。照他几许人肠断，玉兔银蟾远不知。",
            "comment": ""
        },
        {
            "title": "独游玉泉寺　三月三十日。",
            "content": "云树玉泉寺，肩舁半日程。更无人作伴，只共酒同行。新叶千万影，残莺三两声。闲游竟未足，春尽有余情。",
            "comment": ""
        },
        {
            "title": "西河雨夜送客",
            "content": "云黑雨翛翛，江昏水暗流。有风催解缆，无月伴登楼。酒罢无多兴，帆开不少留。唯看一点火，遥认是行舟。",
            "comment": ""
        },
        {
            "title": "前有别杨柳枝绝句，梦得继和云春尽絮飞留不",
            "content": "柳老春深日又斜，任他飞向别人家。谁能更学孩童戏，寻逐春风捉柳花。",
            "comment": "【注释】原题：前有别杨柳枝绝句，梦得继和云春尽絮飞留不得，随风好去落谁家。又复戏答"
        },
        {
            "title": "秋游平泉赠韦处士闲禅师",
            "content": "秋景引闲步，山游不知疲。杖藜舍舆马，十里与僧期。昔尝忧六十，四体不支持。今来已及此，犹未苦衰羸。心兴遇境发，身力因行知。寻云到起处，爱泉听滴时。南村韦处士，西寺闲禅师。山头与涧底，闻健且相随。",
            "comment": ""
        },
        {
            "title": "城上",
            "content": "城上冬冬鼓，朝衙复晚衙。为君慵不出，落尽绕城花。",
            "comment": ""
        },
        {
            "title": "六年立春日人日作",
            "content": "二日立春人七日，盘蔬饼饵逐时新。年方吉郑犹为少，家比刘韩未是贫。乡园节岁应堪重，亲故欢游莫厌频。试作循潮封眼想，何由得见洛阳春？",
            "comment": ""
        },
        {
            "title": "赠沙鸥",
            "content": "老逼教垂白，官科遣着绯。形骸虽有累，方寸却无机。遇酒多先醉，逢山爱晚归。沙鸥不知我，犹被隼旟飞。",
            "comment": ""
        },
        {
            "title": "广宣上人以应制诗见示因以赠之诏",
            "content": "道林谈论惠休诗，一到人天便作师。香积筵承紫泥诏，昭阳歌唱碧云词。红楼许住请银钥，翠辇陪行蹋玉墀。惆怅甘泉曾侍从，与君前后不同时。",
            "comment": "【注释】　人天：一作人间。"
        },
        {
            "title": "樱桃花下有感而作",
            "content": "蔼蔼美周宅，樱繁春日斜。一为洛下客，十见池上花。烂熳岂无意，为君占年华。风光饶此树，歌舞胜诸家。失尽白头伴，长成红粉娃。停杯两相顾，堪喜亦堪嗟。",
            "comment": "【注释】开成三年春，季美周宾客南池者。"
        },
        {
            "title": "强酒",
            "content": "若不坐禅销妄想，即须行醉放狂歌。不然秋月春风夜，争那闲思往事何？",
            "comment": ""
        },
        {
            "title": "答微之",
            "content": "君写我诗盈寺壁，我题君句满屏风。与君相遇知何处，两叶浮萍大海中。",
            "comment": "【注释】原序：微之于阆州西寺，手题予诗。予又以微之百篇，题此屏上。各以绝句，相报答之。"
        },
        {
            "title": "归履道宅",
            "content": "驿吏引藤舆，家僮开竹扉。往时多暂住，今日是长归。眼下有衣食，耳边无是非。不论贫与富，饮水亦应肥。",
            "comment": ""
        },
        {
            "title": "尝黄醅新酎忆微之",
            "content": "世间好物黄醅酒，天下闲人白侍郎。爱向卯时谋洽乐，亦曾酉日放粗狂。醉来枕麴贫如富，身后堆金有若亡。元九计程殊未到，瓮头一盏共谁尝？",
            "comment": ""
        },
        {
            "title": "宿东亭晓兴",
            "content": "温温土炉火，耿耿纱笼烛。独抱一张琴，夜入东斋宿。窗声度残漏，帘影浮初旭。头养晓梳多，眼昏春睡足。负暄檐宇下，散步池塘曲。南雁去未回，东风来何速。雪依瓦沟白，草绕墙根绿。何言万户州，太守常幽独？",
            "comment": ""
        },
        {
            "title": "送陕州王司马建赴任　建，善诗者。",
            "content": "陕州司马去何如？养静资贫两有余。公事闲忙同少尹，料钱多少敌尚书。祗携美酒为行伴，唯作新诗趁下车。自有铁牛无咏者，料君投刃必应虚。",
            "comment": ""
        },
        {
            "title": "赠侯三郎中",
            "content": "老爱东都好寄身，足泉多竹少埃尘。年丰最喜唯贫客，秋冷先知是瘦人。幸有琴书堪作伴，苦无田宅可为邻。洛中纵未长居得，且与苏田游过春。",
            "comment": ""
        },
        {
            "title": "感悟妄缘，题如上人壁",
            "content": "自从为騃童，直至作衰翁。所好随年异，为忙终日同。弄沙成佛塔，锵玉谒王宫。彼此皆儿戏，须臾即色空。有营非了义，无著是真宗。兼恐勤修道，犹应在妄中。",
            "comment": ""
        },
        {
            "title": "松树",
            "content": "白金换得青松树，君既先栽我不栽。幸有西风易凭仗，夜深偷送好声来。",
            "comment": ""
        },
        {
            "title": "夜凉",
            "content": "露白风清庭户凉，老人先着夹衣裳。舞腰歌袖抛何处，唯对无弦琴一张。",
            "comment": ""
        },
        {
            "title": "仆射来示有三春向晚四者难并之说诚哉是言辄",
            "content": "三春今向晚，四者昔难并。借问低眉坐，何如携手行。--白居易旧游多过隙，新宴且寻盟。鹦鹉林须乐，麒麟阁未成。--王起分阴当爱惜，迟景好逢迎。林野熏风起，楼台谷雨晴。--刘禹锡墙低山半出，池广水初平。桥转长虹曲，舟回小鹢轻。--白居易残花犹布绣，密竹自闻笙。欲过芳菲节，难忘宴慰情。--王起月轮行似箭，时物始如倾。见雁随兄去，听莺求友声。--刘禹锡蕙长书带展，菰嫩剪刀生。坐密衣裳暖，堂虚丝管清。--白居易峰峦侵碧落，草木近朱明。与点非沂水，陪膺是洛城。--王起拨醅争绿醑，卧酪待朱樱。几处能留客，何人唤解酲。--刘禹锡旧仪尊右揆，新命宠春卿。有喜鹊频语，无机鸥不惊。--白居易青林思小隐，白雪仰芳名。访旧殊千里，登高赖九城。--王起酂侯司管钥，疏傅傲簪缨。纶綍曾同掌，烟霄即上征。--刘禹锡册庭尝接武，书殿忝连衡。兰室春弥馥，松心晚更贞。--白居易琴招翠羽下，钩掣紫鳞呈，只愿回乌景。谁能避兕觥。--王起方知醉兀兀，应是走营营。凤阁鸾台路，从他年少争。--白居易",
            "comment": ""
        },
        {
            "title": "玉真张观主下小女冠阿容",
            "content": "绰约小天仙，生来十六年。姑山半峰雪，瑶水一枝莲。晚院花留立，春窗月伴眠。回眸虽欲语，阿母在傍边。",
            "comment": ""
        },
        {
            "title": "归来二周岁",
            "content": "归来二周岁，二岁似须臾。池藕重生叶，林鸦再引雏。时丰实仓廪，春暖葺庖厨。更作一年计，三年身健无？",
            "comment": ""
        },
        {
            "title": "不准拟二首",
            "content": "篮舆腾腾一老夫，褐裘乌帽白髭须。早衰饶病多蔬食，筋力消磨合有无？不准拟身年六十，上山仍未要人扶。忆昔谪居炎瘴地，巴猿引哭虎随行。多于贾谊长沙苦，小校潘安白发生。不准拟身年六十，游春犹自有心情。",
            "comment": ""
        },
        {
            "title": "闻杨十二新拜省郎遥以诗贺",
            "content": "文昌新入有光辉，紫界宫墙白粉闱。晓日鸡人传漏箭，春风侍女护朝衣。雪飘歌句高难和，鹤拂烟霄老惯飞。官职声名俱入手，近来诗客似君稀。",
            "comment": ""
        },
        {
            "title": "白发",
            "content": "雪发随梳落，霜毛绕鬓垂。加添老气味，改变旧容仪。不肯长如漆，无过总作丝。最憎明镜里，黑白半头时。",
            "comment": ""
        },
        {
            "title": "戏赠萧处士清禅师",
            "content": "三杯嵬峨忘机客，百衲头陀任运僧。又有放慵巴郡守，不营一事共腾腾。",
            "comment": ""
        },
        {
            "title": "红藤杖　杖出南蛮",
            "content": "南诏红藤杖，西江白首人。时时携步月，处处把寻春。劲健孤茎直，疏圆六节匀。火山生处远，泸水洗来新。粗细才盈手，高低仅过身。天边望乡客，何日拄归秦？",
            "comment": ""
        },
        {
            "title": "春日闲居三首",
            "content": "陶云爱吾庐，吾亦爱吾屋。屋中有琴书，聊以慰幽独。是时三月半，花落庭芜绿。舍上晨鸠鸣，窗间春睡足。睡足起闲坐，景晏方栉沐。今日非十斋，庖童馈鱼肉。饥来恣餐啜，冷热随所欲。饱竟快搔爬，筋骸无检束。岂徒畅肢体，兼欲遗耳目。便可傲松乔，何假杯中渌。广池春水平，群鱼恣游泳。新林绿阴成，众鸟欣相鸣。时我亦潇洒，适无累与病。鱼鸟人则殊，同归于遂性。缅思山梁雉，时哉感孔圣。圣人不得所，概然叹时命。我今对鳞羽，取乐成谣咏。得所仍得时，吾生一何幸。劳者不觉歌，歌其劳苦事。逸者不觉歌，歌其逸乐意。问我逸如何，闲居多兴味。问我乐如何，闲官少忧累。又问俸厚薄，百千随月至。又问年几何，七十行欠二。所得皆过望，省躬良可愧。马闲无羁绊，鹤老有禄位。设自为化工，优饶只如是。安得不歌咏，默默受天赐。",
            "comment": ""
        },
        {
            "title": "裴五",
            "content": "莫怪相逢无笑语，感今思旧戟门前。张家伯仲偏相似，每见清扬一惘然。",
            "comment": "【注释】　清扬：一作青杨。"
        },
        {
            "title": "酬令狐相公春日寻花见寄六韵",
            "content": "病卧帝王州，花时不得游。老应随日至，春肯为人留？粉坏杏将谢，火繁桃尚稠。白飘僧院地，红落酒家楼。空里雪相似，晚来风不休。吟君怅望句，如到曲江头。",
            "comment": ""
        },
        {
            "title": "曲江感秋二首",
            "content": "元和二年秋，我年三十七。长庆二年秋，我年五十一。中间十四年，六年居谴黜。穷通与荣悴，委运随外物。遂师庐山远，重吊湘江屈。夜听竹枝愁，秋看滟堆没。近辞巴郡印，又秉纶闱笔。晚遇何足言，白发映朱绂。销沉昔意气，改换旧容质。独有曲江秋，风烟如往日。疏芜南岸草，萧飒西风树。秋到未几时，蝉声又无数。莎平绿茸合，莲落青房露。今日临望时，往年感秋处。池中水依旧，城上山如故。独我鬓间毛，昔黑今垂素。荣名与壮齿，相避如朝暮。时命始欲来，年颜已先去。当春不欢乐，临老徒惊误。故作咏怀诗，题于曲江路。",
            "comment": "【注释】原序：元和二年、三年、四年，予每岁有《曲江感秋》诗，凡三篇，编在第七集卷。是时予为左拾遗、翰林学士。无何，贬江州司马、忠州刺史。前年，迁主客郎中、知制诰。未周岁，授中书舍人。今游曲江，又值秋日，风物不改，人事屡变。况予中否后遇，昔壮今衰，慨然感怀，复有此作。噫！人生多故，不知明年秋又何许也？时二年七月十日云耳。"
        },
        {
            "title": "十二时行孝文",
            "content": "食时辰，居家治务最须懃。无事等闲莫外宿，归来劳费父嫌憎。",
            "comment": ""
        },
        {
            "title": "自宾客迁太子少傅分司",
            "content": "头上渐无发，耳间新有毫。形容逐日老，官秩随年高。优饶又加俸，闲稳仍分曹。饮食免藜藿，居处非蓬蒿。何言家尚贫，银榼提绿醪。勿谓身未贵，金章照紫袍。诚合知止足，岂宜更贪饕？默默心自问，于国有何劳？",
            "comment": ""
        },
        {
            "title": "招山僧",
            "content": "能入城中乞食否，莫辞尘土污袈裟。欲知住处东城下，绕竹泉声是白家。",
            "comment": ""
        },
        {
            "title": "问移竹",
            "content": "问君移竹意如何，慎勿排行但间窠。多种少栽皆有意，大都少校不如多。",
            "comment": ""
        },
        {
            "title": "闲居自题",
            "content": "门前有流水，墙上多高树。竹迳绕荷池，萦回百余步。波闲戏鱼鳖，风静下鸥鹭。寂无城市喧，渺有江湖趣。吾庐在其上，偃卧朝复暮。洛下安一居，山中亦慵去。时逢过客爱，问是谁家住。此是白家翁，闭门终老处。",
            "comment": ""
        },
        {
            "title": "庾楼新岁",
            "content": "岁时销旅貌，风景触乡愁。牢落江湖意，新年上庾楼。",
            "comment": ""
        },
        {
            "title": "醉游平泉",
            "content": "狂歌箕踞酒尊前，眼不看人面向天。洛客最闲唯有我，一年四度到平泉。",
            "comment": ""
        },
        {
            "title": "又题一绝",
            "content": "貌随年老欲何如，兴遇春牵尚有余。遥见人家花便入，不论贵贱与亲疏。",
            "comment": ""
        },
        {
            "title": "听曹刚琵琶兼示重莲",
            "content": "拨拨弦弦意不同，胡啼番语两玲珑。谁能截得曹刚手，插向重莲衣袖中？",
            "comment": ""
        },
        {
            "title": "桥亭卯饮",
            "content": "卯时偶饮斋时卧，林下高桥桥上亭。松影过窗眠始觉，竹风吹面醉初醒。就荷叶上包鱼鲊，当石渠中浸酒瓶。生计悠悠身兀兀，甘从妻唤作刘伶。",
            "comment": ""
        },
        {
            "title": "赠杨秘书巨源",
            "content": "早闻一箭取辽城，相识虽新有故情。清句三朝谁是敌？白须四海半为兄。贫家薙草时时入，瘦马寻花处处行。不用更教诗过好，折君官职是声名。",
            "comment": ""
        },
        {
            "title": "杂曲歌辞·生别离",
            "content": "食檗不易食梅难，檗能苦兮梅能酸。未如生别之为难，苦在心兮酸在肝。晨鸡载鸣残月没，征马重嘶行人出。回看骨肉哭一声，梅酸檗苦甘如蜜。黄河水白黄云秋，行人河边相对愁。天寒野旷何处宿，棠梨叶战风飕飕。生离别，生离别，忧从中来无断绝。忧积心劳血气衰，未年三十生白发。",
            "comment": ""
        },
        {
            "title": "喜入新年自咏　时年七十一。",
            "content": "白须如雪五朝臣，又值新正第七旬。老过占他蓝尾酒，病余收得到头身。销磨岁月成高位，比类时流是幸人。大历年中骑竹马，几人得见会昌春？",
            "comment": ""
        },
        {
            "title": "六十六",
            "content": "七十欠四岁，此生那足论。每因悲物故，还且喜身存。安得头长黑？争教眼不昏？交游成拱木，婢仆见曾孙。瘦觉腰金重，衰怜鬓雪繁。将何理老病，应付与空门？",
            "comment": ""
        },
        {
            "title": "杂曲歌辞·何满子",
            "content": "世传满子是人名，临就刑时曲始成。一曲四词歌八迭，从头便是断肠声。",
            "comment": ""
        },
        {
            "title": "闲意",
            "content": "不争荣耀任沉沦，日与时疏共道亲。北省朋僚音信断，东林长老往还频。病停夜食闲如社，慵拥朝裘暖似春。渐老溅谙闲气味，终身不拟作忙人。",
            "comment": ""
        },
        {
            "title": "赴苏州至常州答贾舍人",
            "content": "杭城隔岁转苏台，还拥前时五马回。厌见簿书先眼合，喜逢杯酒暂眉开。未酬恩宠年空去，欲立功名命不来。一别承明三领郡，甘从人道是粗才。",
            "comment": ""
        },
        {
            "title": "一字至七字诗",
            "content": "诗。绮美，瑰奇。明月夜，落花时。能助欢笑，亦伤别离。调清金石怨，吟苦鬼神悲。天下只应我爱，世间唯有君知。自从都尉别苏句，便到司空送白辞。",
            "comment": ""
        },
        {
            "title": "燕子楼三首",
            "content": "满窗明月满帘霜，被冷灯残拂卧床。燕子楼中霜月夜，秋来只为一人长。钿晕罗衫色似烟，几回欲著即潸然。自从不舞霓裳曲，叠在空箱十一年。今春有客洛阳回，曾到尚书墓上来。见说白杨堪作柱，争教红粉不成灰。",
            "comment": "【注释】原序：徐州故张尚书有爱妓曰眄眄，善歌舞，雅多风态。予为校书郎时，游徐、泗间。张尚书宴予，酒酣，出眄眄以佐欢，欢甚。予因赠诗云：“醉娇胜不得，风袅牡丹花。”一欢而去，迩后绝不相闻，迨兹仅一纪矣。昨日，司勋员外郎张仲素缋之访予，因吟新诗，有《燕子楼》三首，词甚婉丽。诘其由，为眄眄作也。缋之从事武宁军累年，颇知眄眄始末，云：“尚书既殁，归葬东洛。而彭城有张氏旧第，第中有小楼，名燕子。眄眄念旧爱而不嫁，居是楼十余年，幽独块然，于今尚在。”予爱(纟贵)之新咏，感彭城旧游，因同其题，作三绝句。这里讲的是张仲素和白居易两位诗人唱和的两组诗，各三首。燕子楼的故事及两人作诗的缘由，见于白居易诗的小序。其文云：“徐州故张尚书有爱妓曰盼盼，善歌舞，雅多风态。余为校书郎时，游徐、泗间。张尚书宴余，酒酣，出盼盼以佐欢，欢甚。余因赠诗云：‘醉娇胜不得，风袅牡丹花。’一欢而去，尔后绝不相闻，迨兹仅一纪矣。昨日，司勋员外郎张仲素绘之访余，因吟新诗，有《燕子楼》三首，词甚婉丽，诘其由，为盼盼作也。绘之从事武宁军（唐代地方军区之一，治徐州。）累年，颇知盼盼始末，云：‘尚书既殁，归葬东洛，而彭城（即徐州）有张氏旧第，第中有小楼名燕子。盼盼念旧爱而不嫁，居是楼十余年，幽独块然，于今尚在。’余爱绘之新咏，感彭城旧游，因同其题，作三绝句。”张尚书名愔，是名臣张建封之子。有的记载以尚书为建封，是错误的。因为白居易做校书郎是在贞元十九年到元和元年（803－806），而张建封则已于贞元十六年（800）去世，而且张愔曾任武宁军节度使、检校工部尚书，最后又征为兵部尚书，没有到任就死了，与诗序合。再则张仲素原唱三篇，都是托为盼盼的口吻而写的，有的记载又因而误认为是盼盼所作。这都是应当首先加以辩正的。（一）　　张仲素这第一首诗写盼盼在十多年中经历过的无数不眠之夜中的一夜。起句中“残灯”、“晓霜”，是天亮时燕子楼内外的景色。用一个“伴”字，将楼外之寒冷与楼内之孤寂联系起来，是为人的出场作安排。次句正面写盼盼。这很难着笔。写她躺在床上哭吗？写她唉声叹气吗？都不好。因为已整整过了一夜，哭也该哭过了，叹也该叹过了。这时，她该起床了，于是，就写起床。用起床的动作，来表达人物的心情，如元稹在《会真记》中写的“自从消瘦减容光，万转千回懒下床”，就写得很动人。但张仲素在这里并不多写她本人的动作，而另出一奇，以人和床作极其强烈的对比，深刻地发掘了她的内心世界。合欢是古代一种象征爱情的花纹图案，也可用来指含有此类意义的器物，如合欢襦、合欢被等。一面是残灯、晓霜相伴的不眠人，一面是值得深情回忆的合欢床。在寒冷孤寂之中，这位不眠人煎熬了一整夜之后，仍然只好从这张合欢床上起来，心里是一种什么滋味，还用得着多费笔墨吗？　　后两句是补笔，写盼盼的彻夜失眠，也就是《诗经》第一篇《关雎》所说的“悠哉悠哉，辗转反侧”。“地角天涯”，道路可算得长了，然而比起自己的相思之情，又算得什么呢？一夜之情的长度，已非天涯地角的距离所能比拟，何况是这么地过了十多年而且还要这么地过下去呢？　　先写早起，再写失眠；不写梦中会见情人，而写相思之极，根本无法入梦，都将这位“念旧爱”的女子的精神活动描绘得更为突出。用笔深曲，摆脱常情。　　白居易和诗第一首的前两句也是写盼盼晓起情景。天冷了，当然要放下帘子御寒，霜花结在帘上，满帘皆霜，足见寒气之重。帘虽可防霜，却不能遮月，月光依旧透过帘隙而洒满了这张合欢床。天寒则“被冷”，夜久则“灯残”。被冷灯残，愁人无奈，于是只好起来收拾卧床了。古人常以“拂枕席”或“侍枕席”这类用语代指侍妾。这里写盼盼“拂卧床”，既暗示了她的身分，也反映了她生活上的变化，因为过去她是为张愔拂床，而今则不过是为自己了。原唱将楼内残灯与楼外晓霜合写，独眠人与合欢床对照。和诗则以满床月与满帘霜合写，被冷与灯残合写，又增添了她拂床的动作，这就与原唱既相衔接又不雷同。　　后两句也是写盼盼的失眠，但将这位独眠人与住在“张氏旧第”中的其他人对比着想。在寒冷的有月有霜的秋夜里，别人都按时入睡了。沉沉地睡了一夜，醒来之后，谁会觉得夜长呢？古诗云：“愁多知夜长”，只有因愁苦相思而不能成眠的人，才会深刻地体会到时间多么难以消磨。燕子楼中虽然还有其他人住着，但感到霜月之夜如此之漫长的，只是盼盼一人而已。原唱作为盼盼的自白，感叹天涯地角都不及自己此情之长。和诗则是感叹这凄凉秋夜竟似为她一人而显得特别缓慢，这就是同中见异。　　　　（二）　　原唱第二首，写盼盼抚今追昔，怀念张愔，哀怜自己。起句是张愔墓前景色。北邙山是汉、唐时代洛阳著名的坟场，张愔“归葬东洛”，墓地就在那里。北邙松柏， 为惨雾愁烟重重封锁，乃是盼盼想象中的景象。所以次句接写盼盼在燕子楼中沉寂地思念的情形。“思悄然”，也就是她心里的“锁愁烟”。情绪不好，无往而非凄凉黯淡。所以出现在她幻想之中的墓地，也就不可能是为丽日和风所煦拂，只能是被惨雾愁烟所笼罩了。　　古时皇帝对大臣表示宠信，特许剑履上殿，故剑履为大臣的代词。后二句是说：自从张愔死后，她再也没有心绪歌舞，歌声云散，舞袖香销，已经转眼十年了。白居易说她“善歌舞，雅多风态”，比之为“风袅牡丹花”，可见她去伺候其他贵人，是不愁没有出路的。然而她却毫无此念，忠于自己的爱情，无怪当时的张仲素、白居易乃至后代的苏轼等都对她很同情并写诗加以颂扬了。（《永遇乐·彭城夜宿燕子楼梦盼盼因作此词》是苏词中名篇之一。）　　白居易的第二首和诗便从盼盼不愿再出现在舞榭歌台这一点生发，着重写她怎样对待歌舞时穿著的首饰衣裳。　　年轻貌美的女子谁个不爱打扮呢？可是盼盼几回想穿戴起来，却又被另外一种想头压了下去，即：打扮了给谁看呢？想到这里，就只有流泪的份儿了。所以，尽管金花褪去了光彩，罗衫改变了颜色，也只有随它们去吧。“自从不舞《霓裳曲》”，谁还管得了这些。《霓裳羽衣》是唐玄宗时代著名的舞曲，这里特别点出，也是暗示她的艺术之高妙。空箱的“空”字，是形容精神上的空虚，如妇女独居的房称空房、空闺，独睡的床称空床、空帷。在这些地方，不可以词害意。张诗说“已十年”，张愔死于元和元年（806），据以推算，其诗当作于元和十年。白诗说“十一年”，当是“一十年”的误倒。元和十年秋季以前，两位诗人同在长安，诗当作于此时。其年秋，白居易就被贬出京，十一年，他在江州，无缘与张仲素唱和了。　　在这首诗里，没有涉及张愔。但他并非消失，而是存在于盼盼的形象中。诗人展现的盼盼的精神活动，乃是以张愔在她心里所占有的巨大位置为依据的。　　　　（三）　　原唱第三首，写盼盼感节候之变迁，叹青春之消逝。第一首写秋之夜，这一首则写春之日。　　起句是去年的事。鸿雁每年秋天由北飞南。徐州在洛阳之东，经过徐州的南飞鸿雁，不能来自洛阳。但因张愔墓在洛阳，而盼盼则住在徐州，所以诗人缘情构想，认为在盼盼的心目中，这些相传能够给人传书的候鸟，一定是从洛阳来的，可是人已长眠，不能写信，也就更加感物思人了。　　次句是当前的事。玄禽即燕子。社日是春分前后的戊日，古代祭祀土神、祈祷丰收的日子。燕子每年春天，由南而北。逼近社日，它们就来了。燕子雌雄成对地生活，双宿双飞，一向用来比喻恩爱夫妻。盼盼现在是合欢床上的独眠人，看到双宿双飞的燕子，怎么能不发生人不如鸟的感叹呢？　　人在感情的折磨中过日子，有时觉得时间过得很慢，所以前诗说“相思一夜情多少，地角天涯未是长”；而有时又变得麻木，觉得时间流逝很快，所以本诗说：“适看鸿雁洛阳回，又睹玄禽逼社来。”这两句只作客观描写，但却从另外两个角度再次发掘和显示了盼盼的深情。　　后两句从无心玩弄乐器见意，写盼盼哀叹自己青春随爱情生活的消逝而消逝。周邦彦《解连环》云：“燕子楼空，暗尘锁一床弦索”，即从这两句化出，又可以反过来解释这两句。瑟以瑶饰，箫以玉制，可见贵重，而让它们蒙上蛛网灰尘，这不正因为忆鸿雁之无法传书，看燕子之双飞双宿而使自己发生“绮罗弦管”，从此永休”（蒋防《霍小玉传》）之叹吗？前两句景，后两句情，似断实连，章法极妙。　　和诗的最后一首，着重在“感彭城旧游”，但又不直接描写对旧游之回忆，而是通过张仲素告诉他的情况，以抒所感。　　当年春天，张仲素从洛阳回来与白居易相见，提到他曾到张愔墓上去过。张仲素当然也还说了许多别的，但使白居易感到惊心动魄的，乃是坟边种的白杨树都已经长得又粗又高，可以作柱子了，那么，怎么能使得盼盼的花容月貌最后不会变成灰土呢？彭城旧游，何可再得？虽只是感今，而怀旧之意自在其内。　　这两组诗，遵循了最严格的唱和方式。诗的题材主题相同，诗体相同，和诗用韵与唱诗又为同一韵部，连押韵各字的先后次序也相同，既是和韵又是次韵。唱和之作，最主要的是在内容上要彼此相应。张仲素的原唱，是代盼盼抒发她“念旧爱而不嫁”的生活和感情的，白居易的继和则是抒发了他对于盼盼这种生活和感情的同情和爱重以及对于今昔盛衰的感叹。一唱一和，处理得非常恰当。当然，内容彼此相应，并不是说要亦步亦趋，使和诗成为唱诗的复制品和摹拟物，而要能同中见异，若即若离。从这一角度讲，白居易的和诗艺术上的难度就更高一些。总的说来，这两组诗如两军对垒，工力悉敌，表现了两位诗人精湛的艺术技巧，是唱和诗中的佳作。　（沈祖棻 程千帆）"
        },
        {
            "title": "夜调琴忆崔少卿",
            "content": "今夜调琴忽有情，欲弹惆怅忆崔卿。何人解爱中徽上，秋思头边八九声。",
            "comment": ""
        },
        {
            "title": "野行",
            "content": "草润衫襟重，沙干屐齿轻。仰头听鸟立，信脚望花行。暇日无公事，衰年有道情。浮生短于梦，梦里莫营营。",
            "comment": ""
        },
        {
            "title": "分司东都寄牛相公十韵",
            "content": "忽忽心如梦，星星鬓似丝。纵贫长有酒，虽老未抛诗。俭薄身都惯，疏顽性颇宜。饭粗餐亦饱，被暖起常迟。万里归何得，三年伴是谁？华亭鹤不去，天竺石相随。王尹贳将马，田家卖与池。开门闲坐日，绕水独行时。懒慢交游许，衰羸相府知。官寮幸无事，可惜不分司。",
            "comment": ""
        },
        {
            "title": "春游",
            "content": "上马临出门，出门复逡巡。回头问妻子，应怪春游频。诚知春游频，其奈老大身。朱颜去复去，白发新更新。请君屈十指，为我数交亲。大限言百岁，几人及七旬？我今六十五，走若下坡轮。假使得七十，只有五度春。逢春不游乐，但恐是痴人。",
            "comment": "【注释】　言百岁：一作年百岁。"
        },
        {
            "title": "大社观献捷诗",
            "content": "淮海妖氛灭，乾坤嘉气通。班师郊社内，操袂凯歌中。庙算无遗策，天兵不战功。小臣同鸟兽，率舞向皇风。",
            "comment": ""
        },
        {
            "title": "夜游西虎丘寺八韵",
            "content": "不厌西丘寺，闲来即一过。舟船转云岛，楼阁出烟萝。路人青松影，门临白月波。鱼跳惊秉烛，猿觑怪鸣珂。摇曳双红旆，娉婷十翠娥。香花助罗绮，钟梵避笙歌。领郡时将久，游山数几何。一年十二度，非少亦非多。",
            "comment": ""
        },
        {
            "title": "长斋月满寄思黯",
            "content": "一日不见如三月，一月相思如七年。似隔山河千里地，仍当风雨九秋天。明朝斋满相寻去，挈榼抱衾同醉眠。",
            "comment": ""
        },
        {
            "title": "江楼夜吟元九律诗成三十韵",
            "content": "昨夜江楼上，吟君数十篇。词飘朱槛底，韵堕绿江前。清楚音谐律，精微思入玄。收将白雪丽，夺尽碧云妍。寸截金为句，双雕玉作联。八风凄间发，五彩烂相宣。冰扣声声冷，珠排字字圆。文头交比绣，筋骨软于绵。澒涌同波浪，铮鏦过管弦。醴泉流出地，钧乐下从天。神鬼闻如泣，鱼龙听似禅。星回疑聚集，月落为留连。雁感无鸣者，猿愁亦悄然。交流迁客泪，停住贾人船。暗被歌姬乞，潜闻思妇传。斜行题粉壁，短卷写红笺。肉味经时忘，头风当日痊。老张知定伏，短李爱应颠。道屈才方振，身闲业始专。天教声烜赫，理合命迍邅。顾我文章劣，知他气力全。工夫虽共到，巧拙尚相悬。各有诗千首，俱抛海一边。白头吟处变，青眼望中穿。酬答朝妨食，披寻夜废眠。老偿文债负，宿结字因缘。每叹陈夫子，常嗟李谪仙。名高折人爵，思苦减天年。不得当时遇，空令后代怜。相悲今若此，湓浦与通川。",
            "comment": ""
        },
        {
            "title": "宿紫阁山北村",
            "content": "晨游紫阁峰，暮宿山下村。村老见余喜，为余开一尊。举杯未及饮，暴卒来入门。紫衣挟刀斧，草草十余人。夺我席上酒，掣我盘中飧。主人退后立，敛手反如宾。中庭有奇树，种来三十春。主人惜不得，持斧断其根。口称采造家，身属神策军。主人慎勿语，中尉正承恩。",
            "comment": "【注释】这首诗，就是作者在《与元九书》中所说的使“握军要者切齿”的那一篇，大约写于元和四年（809）。　　当时，诗人正在长安做左拾遗，为什么会宿紫山北村呢？开头两句，作了说明，原来他是因“晨游紫阁峰”而“暮宿山下村”的。紫阁，在长安西南百余里，是终南山的一个著名山峰。“旭日射之，烂然而紫，其峰上耸，若楼阁然。”诗人之所以要“晨游”，大概就是为了欣赏那“烂然而紫”的美景吧！早晨欣赏了紫阁的美景，悠闲自得往回走，直到日暮才到山下村投宿，碰上的又是“村老见余喜，为余开一尊”的美好场面，其心情不用说是很愉快的。但是，“举杯未及饮”，不愉快的事发生了。　　开头四句，点明了抢劫事件发生的时间、地点和抢劫对象，表现了诗人与村老的亲密关系及其喜悦心情，为下面关于暴卒的描写起了有力的反衬作用，是颇具匠心的。　　中间的十二句，先用“暴卒”、“草草”、“紫衣挟刀斧”等贬义词句刻画了抢劫者的形象；接着展现了两个场面：一是抢酒食；二是砍树。　　写抢酒食的四句诗，表现出暴卒、我和主人的三种不同表现。“夺”和“掣”两个词，包含着一方不给，一方硬抢的丰富内容，不应随便读过。诗人用这两个词作“诗眼”，表现出“我”毕竟是个官，敢于和暴卒争，但还是败下阵来，这就不仅揭露了暴卒的暴，而且要人们想一想暴卒凭什么这样“暴”，为结尾的点睛之笔留下了伏线。　　写两个抢劫场面，各有特点。抢酒食之时，主人退立敛手；砍树之时，却改变了态度，这是为什么？诗人为了揭示其心理根据，先用两句诗写树：一则指明那树长在中庭，二则称赞那是棵“奇树”，三则强调那树是主人亲手种的，已长了三十来年。这说明它在主人心中的地位，远非酒食所能比拟。暴卒要砍它，怎能不“惜”！“惜不得”，是“惜”而“不得”的意思。于是，发自内心的“惜”就表现为语言、行动上的“护”，虽然迫于暴力，没有达到目的，但由此却引出了暴卒的“自称”和“我”的悄声劝告。　　结尾的四句诗，在当时很好懂；时过一千一百多年，就需要作些注解，才能了解其深刻的含义。所谓“神策军”，在天宝时期，本来是西部的地方军；后因“扈驾有功”，变成了皇帝的禁卫军。德宗时，开始设立左、右神策军护军中尉，由宦官担任。他们以皇帝的家奴掌握禁卫军，势焰熏天，把持朝政，打击正直的官吏，纵容部下酷虐百姓，什么坏事都干。元和初年，宪宗宠信宦官吐突承璀，让他做左神策军护军中尉；接着又派他兼任“诸军行营招讨处置使”（各路军统帅），白居易曾上书谏阻。这首诗中的“中尉”，就包括了吐突承璀。所谓“采造”，指专管采伐、建筑的官府；“采造家”，就是这个官府派出的人员。元和时期，经常调用神策军修筑宫殿；吐突承璀又于元和四年领功德使，修建安国寺，为宪宗树立功德碑。因此，就出现了“身属神策军”而兼充“采造家”的“暴卒”。做一个以吐突承璀为头子的神策军人，已经炙手可热了；又兼充“采造家”，执行为皇帝修建宫殿和树立功德碑的“任务”，自然就更加为所欲为，不可一世。　　诗是采取画龙点睛的写法。先写暴卒肆意抢劫，目中无人，连身为左拾遗的官儿都不放在眼里，使人不能不产生这样的疑问：“这些家伙凭什么这样‘暴’？”但究竟凭什么，没有说。直写到主人因中庭的那棵心爱的奇树被砍而忍无可忍的时候，才让暴卒自己亮出他们的黑旗，“口称采造家，身属神策军”。一听见暴卒的自称，就把“我”吓坏了，连忙悄声劝告村老：“主人慎勿语，中尉正承恩！”讽刺的矛头透过暴卒，刺向暴卒的后台“中尉”；又透过中尉，刺向中尉的后台皇帝！　　前面的那条“龙”，已经画得很逼真，再一“点睛”，全“龙”飞腾，把全诗的思想意义提到了惊人的高度。　　（霍松林）"
        },
        {
            "title": "和栉沐寄道友",
            "content": "栉沐事朝谒，中门初动关。盛服去尚早，假寐须臾间。钟声发东寺，夜色藏南山。停骖待五漏，人马同时闲。高星粲金粟，落月沈玉环。出门向关路，坦坦无阻艰。始出里北干，稍转市西圜。晨烛照朝服，紫烂复朱殷。由来朝廷士，一入多不还。因循掷白日，积渐凋朱颜。青云已难致，碧落安能攀。但且知止足，尚可销忧患。",
            "comment": ""
        },
        {
            "title": "和微之春日投简阳明洞天五十韵",
            "content": "青阳行已半，白日坐将徂。越国强仍大，稽城高且孤。利饶盐煮海，名胜水澄湖。牛斗天垂象，台明地展图。环奇填市井，佳丽溢闉阇。勾践遗风霸，西施旧俗姝。船头龙夭矫，桥脚兽睢盱。乡味珍彭越，时鲜贵鹧鸪。语言诸夏异，衣服一方殊。捣练蛾眉婢，鸣榔蛙角奴。江清敌伊洛，山翠胜荆巫。华表双栖鹤，联樯几点乌。烟波分渡口，云树接城隅。涧远松如画，洲平水似铺。绿秧科早稻，紫笋拆新芦。暖蹋泥中藕，香寻石上蒲。雨来萌尽达，雷后蛰全苏。柳眼黄丝缧，花房绛蜡珠。林风新竹折，野烧老桑枯。带亸长枝蕙，钱穿短贯榆。暄和生野菜，卑湿长街芜。女浣纱相伴，儿烹鲤一呼。山魈啼稚子，林狖挂山都。产业论蚕蚁，孳生计鸭雏。泉岩雪飘洒，苔壁锦漫糊。堰限舟航路，堤通车马途。耶溪岸回合，禹庙径盘纡。洞穴何因凿，星槎谁与刳。石凹仙药臼，峰峭佛香炉。去为投金简，来因挈玉壶。贵仍招客宿，健未要人扶。问望贤丞相，仪形美丈夫。前驱驻旌旆，偏坐列笙竽。刺史旟翻隼，尚书履曳凫。学禅超后有，观妙造虚无。髻里传僧宝，环中得道枢。登楼诗八咏，置砚赋三都。捧拥罗将绮，趋跄紫与朱。庙谋藏稷契，兵略贮孙吴。令下三军整，风高四海趋。千家得慈母，六郡事严姑。重士过三哺，轻财抵一铢。送觥歌宛转，嘲妓笑卢胡。佐饮时炮鳖，蠲酲数鲙鲈。醉乡虽咫尺，乐事亦须臾。若不中贤圣，何由外智愚。伊予一生志，我尔百年躯。江上三千里，城中十二衢。出多无伴侣，归只对妻孥。白首青山约，抽身去得无？",
            "comment": ""
        },
        {
            "title": "有小白马乘驭多时，奉使东行至稠桑驿，溘然",
            "content": "能骤复能驰，翩翩白马儿。毛寒一团雪，鬃薄万条丝。皂盖春行日，骊驹晓从时。双旌前独步，五马内偏骑。芳草承蹄叶，垂杨拂顶枝。跨将迎好客，惜不换妖姬。慢鞚游萧寺，闲驱醉习池。睡来乘作梦，兴发倚成诗。鞭为驯难下，鞍缘稳不离。北归还共到，东使亦相随。赭白何曾变，玄黄岂得知。嘶风觉声急，踏雪怪行迟。昨夜犹刍秣，今朝尚絷维。卧槽应不起，顾主遂长辞。尘灭駸駸迹，霜留皎皎姿。度关形未改，过隙影难追。念倍燕求骏，情深项别骓。银收钩臆带，金卸络头羁。何处埋奇骨，谁家觅弊帷。稠桑驿门外，吟罢涕双垂。",
            "comment": "【注释】原题：有小白马乘驭多时，奉使东行至稠桑驿，溘然而毙，足可惊伤，不能忘情，题二十韵"
        },
        {
            "title": "旱热二首",
            "content": "彤云散不雨，赫日吁可畏。端坐犹挥汗，出门岂容易。忽思公府内，青衫折腰吏。复想驿路中，红尘走马使。征夫更辛苦，逐客弥憔悴。日入尚趋程，宵分不遑寐。安知北窗叟，偃卧风飒至。簟拂碧龙鳞，扇摇白鹤翅。岂唯身所得，兼示心无事。谁言苦热天，元有清凉地。勃勃旱尘气，炎炎赤日光。飞禽飐将坠，行人渴欲狂。壮者不耐饥，饥火烧其肠。肥者不禁热，喘急汗如浆。此时方自悟，老瘦亦何妨。肉轻足健逸，发少头清凉。薄食不饥渴，端居省衣裳。数匙粱饭冷，一领绡衫香。持此聊过日，焉知畏景长。",
            "comment": ""
        },
        {
            "title": "后序",
            "content": "前三年，元微之为予编次文集而叙之。凡五秩，每秩十卷，迄长庆二年冬，号白氏长庆集。尔来复有格诗、律诗、碑、志、序、记、表、赞，以类相附，合为卷轴，又从五十一以降，卷而第之。是时大和二年秋，予春秋五十又七，目昏头白，衰也久矣，拙音狂句，亦已多矣。由兹而后，宜其绝笔，若余习未尽，时时一咏，亦不自知也。因附前集报微之，故复序于卷首云尔。",
            "comment": ""
        },
        {
            "title": "和微之任校书郎日过三乡",
            "content": "三乡过日君年几？今日君年五十余。不独年催身亦变，校书郎变作尚书。",
            "comment": ""
        },
        {
            "title": "快活",
            "content": "可惜莺啼花落处，一壶浊酒送残春。可怜月好风凉夜，一部清商伴老身。饱食安眠消日月，闲谈冷笑接交亲。谁知将相王侯外，别有优游快活人。",
            "comment": "【注释】可惜莺啼花落处�ひ缓�浊酒送残春七律《快活》，当作于诗人居洛阳时。这两句是说，莺啼花落，春天即将过去，一种惜春之情油然而生，无可奈何之间借酒送春，以遣恋春不舍之情。题为《快活》，似有不够快活之意，“送残春”即表示诗人感叹已届老年，花落春去，感慨系之，颇觉伤感。可怜①月好风凉夜�ひ徊壳迳挞诎槔仙恝倏闪�：可爱。 ②清商：商声，古代五音之一。这里泛指音乐。这两句是说，值此月好风凉的夜晚，一曲乐曲陪伴我，觉得很快活。花落春去，无可奈何，月好风凉，清商一曲，聊解惆怀，亦觉快活。诗句情调低沉，委曲婉转，意在言外。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "雪中晏起偶咏所怀兼呈张常侍、韦庶子、皇甫",
            "content": "穷阴苍苍雪雰雰，雪深没胫泥埋轮。东家典钱归碍夜，南家贳米出凌晨。我独何者无此弊，复帐重衾暖若春。怕寒放懒不肯动，日高眠足方频伸。瓶中有酒炉有炭，瓮中有饭庖有薪。奴温婢饱身晏起，致兹快活良有因。上无皋陶伯益廊庙材，的不能匡君辅国活生民。下无巢父许由箕颍操，又不能食薇饮水自苦辛。君不见南山悠悠多白云，又不见西京浩浩唯红尘。红尘闹热白云冷，好于冷热中间安置身。三年侥幸忝洛尹，两任优稳为商宾。非贤非愚非智慧，不贵不富不贱贫。冉冉老去过六十，腾腾闲来经七春。不知张韦与皇甫，私唤我作何如人。",
            "comment": "【注释】原题：雪中晏起偶咏所怀兼呈张常侍、韦庶子、皇甫郎中"
        },
        {
            "title": "除忠州寄谢崔相公",
            "content": "提拔出泥知力竭，吹嘘生趣见情深。剑锋缺折难冲斗，桐尾烧焦岂望琴？感旧两行年老泪，酬恩一寸岁寒心。忠州好恶何须问，鸟得辞笼不择林。",
            "comment": ""
        },
        {
            "title": "酬裴令公赠马相戏",
            "content": "安石风流无奈何，欲将赤骥换青娥。不辞便送东山去，临老何人与唱歌。",
            "comment": "【注释】原题注：裴诗云：君若有心求逸足，我还留意在名姝。盖引妾换马戏，意亦有所属也。"
        },
        {
            "title": "和武相公感韦令公旧池孔雀",
            "content": "索莫少颜色，池边无主禽。难收带泥翅，易结著人心。顶毳落残碧，尾花销暗金。放归飞不得，云海故巢深。",
            "comment": ""
        },
        {
            "title": "朱陈村",
            "content": "徐州古丰县，有村曰朱陈。去县百余里，桑麻青氛氲。机梭声札札，牛驴走纭纭。女汲涧中水，男采山上薪。县远官事少，山深人俗淳。有财不行商，有丁不入军。家家守村业，头白不出门。生为村之民，死为村之尘。田中老与幼，相见何欣欣。一村唯两姓，世世为婚姻。亲疏居有族，少长游有群。黄鸡与白酒，欢会不隔旬。生者不远别，嫁娶先近邻。死者不远葬，坟墓多绕村。既安生与死，不苦形与神。所以多寿考，往往见玄孙。我生礼义乡，少小孤且贫。徒学辨是非，只自取辛勤。世法贵名教，士人重冠婚。以此自桎梏，信为大谬人。十岁解读书，十五能属文。二十举秀才，三十为谏臣。下有妻子累，上有君亲恩。承家与事国，望此不肖身。忆昨旅游初，迨今十五春。孤舟三适楚，羸马四经秦。昼行有饥色，夜寝无安魂。东西不暂住，来往若浮云。离乱失故乡，骨肉多散分。江南与江北，各有平生亲。平生终日别，逝者隔年闻。朝忧卧至暮，夕哭坐达晨。悲火烧心曲，愁霜侵鬓根。一生苦如此，长羡村中民。",
            "comment": ""
        },
        {
            "title": "任氏行",
            "content": "燕脂漠漠桃花浅，青黛微微柳叶新。",
            "comment": ""
        },
        {
            "title": "宿龙潭寺",
            "content": "夜上九潭谁是伴，云随飞盖月随杯。明年尚作三川守，此地兼将歌舞来。",
            "comment": ""
        },
        {
            "title": "和李澧州题韦开州经藏诗",
            "content": "既悟莲花藏，须遗贝叶书。菩提无处所，文字本空虚。观指非知月，忘筌是得鱼。闻君登彼岸，舍筏复何如？",
            "comment": ""
        },
        {
            "title": "自到浔阳生三女子因诠真理用遣妄怀",
            "content": "宦途本自安身拙，世累由来向老多。远谪四年徒已矣，晚生三女拟如何？预愁嫁娶真成患，细念因缘尽是魔。赖学空王治苦法，须抛烦恼入头陀。",
            "comment": ""
        },
        {
            "title": "送客",
            "content": "病上篮舆相送来，衰容秋思两悠哉。凉风袅袅吹槐子，却请行人劝一杯。",
            "comment": ""
        },
        {
            "title": "病后喜过刘家",
            "content": "忽忆前年初病后，此生甘分不衔杯。谁能料得今春事，又向刘家饮酒来？",
            "comment": ""
        },
        {
            "title": "埇桥旧业",
            "content": "别业埇城北，抛来二十春。改移新径路，变换旧村邻。有税田畴薄，无官弟侄贫。田园何用问，强半属他人。",
            "comment": ""
        },
        {
            "title": "山中戏问韦侍御",
            "content": "我抱栖云志，君怀济世才。常吟反招隐，那得入山来？",
            "comment": ""
        },
        {
            "title": "辱牛仆射相公一札兼寄三篇寄怀雅意多兴味亦",
            "content": "忧悲欲作煎心火，荣利先为翳眼尘。",
            "comment": "【注释】原题：辱牛仆射相公一札兼寄三篇寄怀雅意多兴味亦以三长句各各继来意次而和之"
        },
        {
            "title": "六年冬暮赠崔常侍晦叔　时为河南尹。",
            "content": "鬓毛霜一色，光景水争流。易过唯冬日，难销是老愁。香开绿蚁酒，暖拥褐绫裘。已共崔君约，樽前倒即休。",
            "comment": ""
        },
        {
            "title": "四十五",
            "content": "行年四十五，雨鬓半苍苍。清瘦诗成癖，粗豪酒放狂。老来尤委命，安处即为乡。或拟庐山下，来春结草堂。",
            "comment": ""
        },
        {
            "title": "送高侍御使回因寄杨八",
            "content": "明月峡边逢制使，黄茅岸上是忠州。到城莫说忠州恶，无益虚教杨八愁。",
            "comment": ""
        },
        {
            "title": "寄崔少监",
            "content": "微微西风生，稍稍东方明。入秋神骨爽，琴晓丝桐清。弹为古宫调，玉水寒泠泠。自觉弦指下，不是寻常声。须臾群动息，掩琴坐空庭。直至日出后，犹得心和平。惜哉意未已，不使崔君听。",
            "comment": ""
        },
        {
            "title": "赠李兵马使",
            "content": "身得贰师余气概，家藏都尉旧诗章。江南别有楼船将，燕颔虬须不姓杨。",
            "comment": ""
        },
        {
            "title": "玩半开花赠皇甫郎中　八年寒食日，池东小楼",
            "content": "勿讶春来晚，无嫌花发迟。人怜全盛日，我爱半开时。紫蜡粘为蒂，红苏点作蕤。成都新夹缬，梁汉碎胭脂。树杪真珠颗，墙头小女儿。浅深妆驳落，高下火参差。蝶戏争香朵，莺啼选稳枝。好教郎作伴，合共酒相随。醉玩无胜此，狂嘲更让谁？犹残少年兴，未似老人诗。西日凭轻照，东风莫杀吹。明朝应烂熳，后夜更离披。林下遥相忆，樽前暗有期。衔杯嚼蕊思，唯我与君知。",
            "comment": ""
        },
        {
            "title": "梦得得新诗",
            "content": "池上今宵风月凉，闲教少乐理霓裳。集仙殿里新词到，便播笙歌作乐章。",
            "comment": ""
        },
        {
            "title": "句",
            "content": "碧浪金波三五初，秋风计会似空虚。",
            "comment": ""
        },
        {
            "title": "洛中春游呈诸亲友",
            "content": "莫叹年将暮，须怜岁又新。府中三遇腊，洛下五逢春。春树花珠颗，春塘水麴尘。春娃无气力，春马有精神。并辔鞭徐动，连盘酒慢巡。经过旧邻里，追逐好交亲。笑语销闲日，酣歌送老身。一生欢乐事，亦不少于人。",
            "comment": ""
        },
        {
            "title": "初到忠州赠李六",
            "content": "好在天涯李使君，江头相见日黄昏。吏人生梗都如鹿，市井疏芜只抵村。一只兰船当驿路，百层石磴上州门。更无平地堪行处，虚受朱轮五马恩。",
            "comment": ""
        },
        {
            "title": "代林园戏赠",
            "content": "南院今秋游宴少，西坊近日往来频。假如宰相池亭好，作客何如作主人。",
            "comment": "【注释】原序：裴侍中新修集贤宅成，池馆甚盛，数往游宴，醉归自戏耳。"
        },
        {
            "title": "自咏",
            "content": "细故随缘尽，衰形具体微。斗闲僧尚闹，较瘦鹤犹肥。老遣宽裁袜，寒教厚絮衣。马从衔草展，鸡任啄笼飞。只要天和在，无令物性违。自余君莫问，何是复何非？",
            "comment": ""
        },
        {
            "title": "醉题沈子明壁",
            "content": "不爱君池东十丛菊，不爱君池南万竿竹。爱君帘下唱歌人，色似芙蓉声似玉。我有阳关君未闻，若闻亦应愁杀君。",
            "comment": "【注释】　君池东：一作君家。君池南：一作君家。"
        },
        {
            "title": "寒食江畔",
            "content": "草香沙暖水云晴，风景令人忆帝京。还似往年春气味，不宜今日病心情。闻莺树下沉吟立，信马江头取次行。忽见紫桐花怅望，下邽明日是清明。",
            "comment": ""
        },
        {
            "title": "闻乐感邻",
            "content": "老去亲朋零落尽，秋来弦管感伤多。尚书宅畔悲邻笛，廷尉门前叹雀罗。绿绮窗空分妓女，绛纱帐掩罢笙歌。欢娱未足身先去，争奈书生薄命何？",
            "comment": ""
        },
        {
            "title": "江楼早秋",
            "content": "南国虽多热，秋来亦不迟。湖光朝霁后，竹气晚凉时。楼阁宜佳客，江山入好诗。清风水苹叶，白露木兰枝。欲作云泉计，须营伏腊资。匡庐一步地，官满更何之？",
            "comment": ""
        },
        {
            "title": "病中诗十五首并序",
            "content": "开成己未岁，余蒲柳之年六十有八。冬十月甲寅旦，始得风瘅之疾，体矜目眩，左足不支，盖老病相乘时而至耳。余早栖心释梵，浪迹老庄，因疾观身，果有所得。何则？外形骸而内忘忧恚，先禅观而后顺医治。旬月以还，厥疾少间，杜门高枕，澹然安闲。吟讽兴来，亦不能遏，因成十五首，题为病中诗，且贻所知，兼用自广。昔刘公干病漳浦，谢康乐卧临川，咸有篇章，抒咏其志。今引而序之者，虑不知我者或加诮焉。",
            "comment": ""
        },
        {
            "title": "短歌行",
            "content": "曈曈太阳如火色，上行千里下一刻。出为白昼入为夜，圆转如珠住不得。住不得，可奈何，为君举酒歌短歌。歌声苦，词亦苦，四座少年君听取。今夕未竟明夕催，秋风才往春风回。人无根蒂时不驻，朱颜白日相隳颓。劝君且强笑一面，劝君且强饮一杯。人生不得长欢乐，年少须臾老到来。",
            "comment": ""
        },
        {
            "title": "新载梅",
            "content": "池边新种七株梅，欲到花时点检来。莫怕长州桃李妒，今年好为使君开。",
            "comment": ""
        },
        {
            "title": "酬赠李炼师见招",
            "content": "几年司谏直承明，今日求真礼上清。曾犯龙鳞容不死，欲骑鹤背觅长生。刘纲有妇仙同得，伯道无儿累更轻。若许移家相近住，便驱鸡犬上层城。",
            "comment": ""
        },
        {
            "title": "答州民",
            "content": "宦情斗擞随尘去，乡思销磨逐日无。唯拟腾腾作闲事，遮渠不道使君愚。",
            "comment": "【注释】斗擞：一作抖擞"
        },
        {
            "title": "有双鹤留在洛中，忽见刘郎中依然鸣顾，刘因",
            "content": "辞乡远隔华亭水，逐我来栖缑岭云。惭愧稻粱长不饱，未曾回眼向鸡群。荒草院中池水畔，衔恩不去又经春。见君惊喜双回顾，应为吟声似主人。",
            "comment": "【注释】原题：有双鹤留在洛中，忽见刘郎中依然鸣顾，刘因为鹤叹二篇寄予，予以二绝句答之"
        },
        {
            "title": "十二年冬江西温暖喜元八寄金石棱到因题此诗",
            "content": "今冬腊候不严凝，暖雾温风气上腾。山脚崦中才有雪，江流慢处亦无冰。欲将何药防春瘴？只有元家金石棱。",
            "comment": "【注释】　金石棱：一作金石凌。"
        },
        {
            "title": "病疮",
            "content": "门有医来往，庭无客送迎。病销谈笑兴，老足叹嗟声。鹤伴临池立，人扶下砌行。脚疮春断酒，那得有心情。",
            "comment": ""
        },
        {
            "title": "和集贤刘学士早朝作",
            "content": "吟君昨日早朝诗，金御炉前唤仗时。烟吐白龙头宛转，扇开青雉尾参差。暂留春殿多称屈，合入纶闱即可知。从此摩霄去非晚，鬓边未有一茎丝。",
            "comment": ""
        },
        {
            "title": "闲坐",
            "content": "婆娑放鸡犬，嬉戏任儿童。闲坐槐阴下，开襟向晚风。沤麻池水里，晒枣日阳中。人物何相称，居然田舍翁。",
            "comment": ""
        },
        {
            "title": "答元八郎中、杨十二博士",
            "content": "身觉浮云无所著，心同止水有何情。但知潇洒疏朝市，不要崎岖隐姓名。尽日观鱼临涧坐，有时随鹿上山行。谁能抛得人间事，来共腾腾过此生。",
            "comment": "【注释】身觉：一作身学。"
        },
        {
            "title": "赋得乌夜啼",
            "content": "城上归时晚，庭前宿处危。月明无叶树，霜滑有风枝。啼涩饥喉咽，飞低冻翅垂。画堂鹦鹉鸟，冷暖不相知。",
            "comment": ""
        },
        {
            "title": "金銮子(日卒)日",
            "content": "行年欲四十，有女曰金銮。生来始周岁，学坐未能言。惭非达者怀，未免俗情怜。从此累身外，徒云慰目前。若无夭折患，则有婚嫁牵。使我归山计，应迟十五年。",
            "comment": ""
        },
        {
            "title": "画竹歌",
            "content": "植物之中竹难写，古今虽画无似者。萧郎下笔独逼真，丹青以来唯一人。人画竹身肥拥肿，萧画茎瘦节节竦。人画竹梢死羸垂，萧画枝活叶叶动。不根而生从意生，不笋而成由笔成。野塘水边碕岸侧，森森两丛十五茎。婵娟不失筠粉态，萧飒尽得风烟情。举头忽看不似画，低耳静听疑有声。西丛七茎劲而健，省向天竺寺前石上见。东丛八茎疏且寒，忆曾湘妃庙里雨中看。幽姿远思少人别，与君相顾空长叹。萧郎萧郎老可惜，手颤眼昏头雪色。自言便是绝笔时，从今此竹尤难得。",
            "comment": ""
        },
        {
            "title": "西街渠中种莲叠石颇有幽致偶题小楼",
            "content": "朱槛低墙上，清流小阁前。雇人栽菡萏，买石造潺湲。影落江心月，声移谷口泉。闲看卷帘坐，醉听掩窗眠。路笑淘官水，家愁费料钱。是非君莫问，一对一翛然。",
            "comment": ""
        },
        {
            "title": "东南行一百韵寄通州元九侍御澧州李十一",
            "content": "南去经三楚，东来过五湖。山头看候馆，水面问征途。地远穷江界，天低接海隅。飘零同落叶，浩荡似乘桴。渐觉乡原异，深知土产殊。夷音语嘲哳，蛮态笑睢盱。水市通阛阓，烟村混舳舻。吏征渔户税，人纳火田租。亥日饶虾蟹，寅年足虎貙。成人男作丱，事鬼女为巫。楼暗攒猖妇，堤喧簇贩夫。夜船论铺赁，春酒断瓶沽。见果多卢橘，闻禽悉鹧鸪。山歌猿独叫，野哭鸟相呼。岭徼云成栈，江郊水当郛。月移翘柱鹤，风泛飐樯乌。鳌碍潮无信，蛟惊浪不虞。鼍鸣江擂鼓，蜃结气浮图。树裂山魈穴，沙含水弩枢。喘牛犁紫芋，羸马放青菰。绣面谁家婢？鸦头几岁奴？泥中采菱芡，烧后拾樵苏。鼎腻愁烹鳖，盘腥厌脍鲈。钟仪徒恋楚，张翰浪思吴。气序凉还热，光阴旦复晡。身方逐萍梗，年欲近桑榆。渭北田园废，江西岁月徂。忆归恒惨澹，怀旧忽踟蹰。自念咸秦客，尝为邹鲁儒。蕴藏经国术，轻弃度关繻。赋力凌鹦鹉，词锋敌辘轳。战文重掉鞅，射策一弯弧。崔杜鞭齐下，元韦辔并驱。名声逼杨马，交分过萧朱。世务轻摩揣，周行窃觊觎。风云皆会合，雨露各沾濡。共遇升平代，偏惭固陋躯。承明连夜直，建礼拂晨趋。美服颁王府，珍羞降御厨。议高通白虎，谏切伏青蒲。柏殿行陪宴，花楼走看酺。神旗张鸟兽，天籁动笙芋。戈剑星芒耀，鱼龙电策驱。定场排越伎，促坐进吴觎。缥缈疑仙乐，婵娟胜画图。歌鬟低翠羽，舞汗堕红珠。别选闲游伴，潜招小饮徒。一杯愁已破，三盏气弥粗。软美仇家酒，幽闲葛氏姝。十千方得斗，二八正当垆。论笑杓胡律，谈怜巩嗫嚅。李酣犹短窦，庾醉更蔫迂。鞍马呼教住，骰盘喝遣输。长驱波卷白，连掷采成卢。筹并频逃席，觥严别置盂。满卮那可灌，颓玉不胜扶。入视中枢草，归乘内厩驹。醉曾冲宰相，骄不揖金吾。日近恩虽重，云高势却孤。翻身落霄汉，失脚倒泥涂。博望移门籍，浔阳佐郡符。时情变寒暑，世利算锱铢。即日辞双阙，明朝别九衢。播迁分郡国，次第出京都。秦岭驰三驿，商山上二邘。岘阳亭寂寞，夏口路崎岖。大道全生棘，中丁尽执殳。江关未撤警，淮寇尚稽诛。林对东西寺，山分大小姑。庐峰莲刻削，湓浦带萦纡。九派吞青草，孤城覆绿芜。黄昏钟寂寂，清晓角呜呜。春色辞门柳，秋声到井梧。残芳悲鶗鴂，暮节感茱萸。蕊坼金英菊，花飘雪片芦。波红日斜没，沙白月平铺。几见林抽笋，频惊燕引雏。岁华何倏忽，年少不须臾。眇默思千古，苍茫想八区。孔穷缘底事？颜夭有何辜？龙智犹经醢，龟灵未免刳。穷通应已定，圣哲不能逾。况我身谋拙，逢他厄运拘。漂流随大海，锤锻任洪炉。险阻尝之矣，栖迟命也夫。沉冥消意气，穷饿耗肌肤。防瘴和残药，迎寒补旧襦。书床鸣蟋蟀，琴匣网蜘蛛。贫室如悬磬，端忧剧守株。时遭人指点，数被鬼揶揄。兀兀都疑梦，昏昏半是愚。女惊朝不起，妻怪夜长吁。万里抛朋侣，三年隔友于。自然悲聚散，不是恨荣枯。去夏微之疟，今春席八殂。天涯书达否？泉下哭知无？谩写诗盈卷，空盛酒满壶。只添新怅望，岂复旧欢娱。壮志因愁灭，衰容与病俱。相逢应不识，满颌白髭须。",
            "comment": "【注释】原题：東南行一百韻寄通州元九侍御澧州李十一舍人果州崔二十二使君開州韋大員外庾三十二補闕杜十四拾遺李二十助教員外竇七校書"
        },
        {
            "title": "湖亭晚望残水",
            "content": "湖上秋泬寥，湖边晚萧瑟。登亭望湖水，水缩湖底出。清渟得早霜，明灭浮残日。流注随地势，洼坳无定质。泓澄白龙卧，宛转青蛇屈。破镜折剑头，光芒又非一。久为山水客，见尽幽奇物。及来湖亭望，此状难谈悉。乃知天地间，胜事殊未毕。",
            "comment": ""
        },
        {
            "title": "送沈仓曹赴江西",
            "content": "落日驱单骑，凉风换袷衣。远鱼传信至，秋雁趁行飞。洛下闲居住，城东醉伴稀。莫辞船舫重，多觅酒钱归。",
            "comment": ""
        },
        {
            "title": "府西池",
            "content": "柳无气力枝先动，池有波纹冰尽开。今日不知谁计会，春风春水一时来。",
            "comment": "【注释】今日不知谁计会①�ご悍绱核�一时来①计会：策划、安排。这两句是说，春风吹拂，春水荡漾，不知是谁在有意安排，让春风和春水同时到来？诗句意境清新，设问巧妙，见其面对春景喜悦、兴奋之情。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "三月二十八日赠周判官",
            "content": "一春惆怅残三日，醉问周郎忆得无。柳絮送人莺劝酒，去年今日别东都。",
            "comment": "【注释】一春惆怅残三日�ぷ砦手芾梢涞梦拊�诗是一首七言绝句。这两句是说，一个春天我都是在失望和感伤中度过的，如今，这个春季只剩下三天时间了；现在，我喝醉了酒，去年今日我送你时那种消沉的情绪你还记得吗？琅琅上口，言简情深。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "句",
            "content": "空夜窗闲萤度后，深更轩白月明初。",
            "comment": ""
        },
        {
            "title": "想东游五十韵",
            "content": "海内时无事，江南岁有秋。生民皆乐业，地主尽贤侯。郊静销戎马，城高逼斗牛。平河七百里，沃壤二三州。坐有湖山趣，行无风浪忧。食宁妨解缆，寝不废乘流。泉石谙天竺，烟霞识虎丘。余芳认兰泽，遗咏思蘋洲。菡萏红涂粉，菰蒲绿泼油。鳞差渔户舍，绮错稻田沟。紫洞藏仙窟，玄泉贮怪湫。精神昂老鹤，姿彩媚潜虬。静阅天工妙，闲窥物状幽。投竿出比目，掷果下猕猴。味苦莲心小，浆甜蔗节稠。橘苞从自结，藕孔是谁锼。逐日移潮信，随风变棹讴。递夫交烈火，候吏次鸣驺。梵塔形疑踊，阊门势欲浮。客迎携酒榼，僧待置茶瓯。小宴闲谈笑，初筵雅献酬。稍催朱蜡炬，徐动碧牙筹。圆醆飞莲子，长裾曳石榴。柘枝随画鼓，调笑从香球。幕飏云飘槛，帘褰月露钩。舞繁红袖凝，歌切翠眉愁。弦管宁容歇，杯盘未许收。良辰宜酩酊，卒岁好优游。鲙缕鲜仍细，莼丝滑且柔。饱餐为日计，稳睡是身谋。名愧空虚得，官知止足休。自嫌犹屑屑，众笑大悠悠。物表疏形役，人寰足悔尤。蛾须远灯烛，兔勿近罝罘。幻世春来梦，浮生水上沤。百忧中莫入，一醉外何求。未死痴王湛，无儿老邓攸。蜀琴安膝上，周易在床头。去去无程客，行行不系舟。劳君频问讯，劝我少淹留。云雨多分散，关山苦阻修。一吟江月别，七见日星周。珠玉传新什，鹓鸾念故俦。悬旌心宛转，束楚意绸缪。驿舫妆青雀，官槽秣紫骝。镜湖期远泛，禹穴约冥搜。预扫题诗壁，先开望海楼。饮思亲履舄，宿忆并衾裯。志气吾衰也，风情子在不。应须相见后，别作一家游。",
            "comment": "【注释】原序：大和三年春，予病免官后，忆游浙右数郡，兼思到越一访微之。故两浙之间，一物已上，想皆在目，吟且成篇，不能自休，盈五百字，亦犹孙兴公想天台山而赋之也。"
        },
        {
            "title": "泛小(舟仑)二首",
            "content": "水一塘，一只。头漾漾知风起，背萧萧闻雨滴。醉卧船中欲醒时，忽疑身是江南客。船缓进，水平流。一茎竹篙剔船尾，两幅青幕覆船头。亚竹乱藤多照岸，如从凤口向湖州。",
            "comment": ""
        },
        {
            "title": "四年春",
            "content": "柳梢黄嫩草芽新，又入开成第四春。近日放慵多不出，少年嫌老可相亲。分司吉傅频过舍，致仕崔卿拟卜邻。时辈推迁年事到，往还多是白头人。",
            "comment": ""
        },
        {
            "title": "新春江次",
            "content": "浦干潮未应，堤湿冻初销。粉片妆梅朵，金丝刷柳条。鸭头新绿水，雁齿小红桥。莫怪珂声碎，春来五马骄。",
            "comment": ""
        },
        {
            "title": "张常侍相访",
            "content": "西亭晚寂寞，莺散柳阴繁。水户帘不卷，风床席自翻。忽闻车马客，来访蓬蒿门。况是张常侍，安得不开樽？",
            "comment": ""
        },
        {
            "title": "嵩阳观夜奏霓裳",
            "content": "开元遗曲自凄凉，况近秋天调是商。爱者谁人唯白尹，奏时何处在嵩阳。回临山月声弥怨，散入松风韵更长。子晋少姨闻定怪，人间亦便有霓裳。",
            "comment": ""
        },
        {
            "title": "琵琶行",
            "content": "浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无尽事。轻拢慢拈抹复挑，初为霓裳后六幺。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽流泉水下滩。水泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。沉吟放拨插弦中，整顿衣裳起敛客。自言本是京城女，家在虾蟆陵下住。十三学得琵琶成，名属教坊第一部。曲罢常教善才服，妆成每被秋娘妒。五陵年少争缠头，一曲红绡不知数。钿头云篦击节碎，血色罗裙翻酒污。今年欢笑复明年，秋月春风等闲度。弟弟从军阿姨死，暮去朝来颜色故。门前冷落车马稀，老大嫁作商人妇。商人重利轻别离，前月浮梁买茶去。去来江口空守船，绕船明月江水寒。夜深忽梦少年事，梦啼妆泪红阑干。我闻琵琶已叹息，又闻此语重唧唧。同是天涯沦落人，相逢何必曾相识。我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄庐苦竹绕宅生。其间旦暮闻何物，杜鹃啼血猿哀鸣。春江花朝秋月夜，往往取酒还独倾。岂无山歌与村笛，呕哑嘲难为听。今夜闻君琵琶语，如听仙乐耳暂明。莫辞更坐弹一曲，为君翻作琵琶行。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多，江州司马青衫湿。",
            "comment": "【注释】〔1〕浔阳江：即流经浔阳境内的长江。索索：形容枫树、 芦荻被秋风吹动的声音。 〔2〕回灯：移灯。重：再。 〔3〕转轴拔弦：将琵琶上缠绕丝弦的轴，拧动以调音定调 。 〔4〕掩抑：掩蔽，遏抑。思：读去声。 〔5〕拢：左手手指按弦向里（琵琶的中部）推。 抹：向左拔弦，也称为“弹”。霓裳：即《霓裳羽衣曲》。六玄：大曲名，又叫《乐世》、《绿腰》、《录要》，为歌舞曲。 〔6〕大弦：指最粗的弦。小弦：指最细的弦。嘈嘈：沉重 舒长。切切：细促轻幽。 〔7〕间关：莺语流滑叫“间关”。幽咽：遏塞不畅状。 〔8〕迸：溅射。 〔9〕曲终：乐曲结束。拔：奏弹弦乐时所用的拔子。当心 画：用拔子在琵琶的中部划过四弦，是一曲结束时经常用到的右手手法。 〔10〕舫：船。 〔11〕敛容：严肃矜持而有礼貌的态度。 〔12〕虾蟆陵：在长安城东南，曲江附近，是当时有名的游乐地区。 〔13〕教坊：唐代官办管领音乐杂技、教练歌舞的机关。 〔14〕秋娘：唐时歌舞妓常用的名字。五陵：在长安城外，汉代王个皇帝的陵墓。缠头：用锦帛之类的财物送给歌舞妓女。 〔15〕绡：精细轻美的丝织品。 〔16〕钿头云篦：镶嵌着花钿的发篦（栉发具）。击节：打拍子。 〔17〕颜色故：容貌衰老。 〔18〕浮梁：古县名，唐属饶州。在今江西省景德镇市。 〔19〕来去：走了以后。 〔20〕梦啼妆泪：梦中啼哭，匀过脂粉的脸上带着泪痕。阑干：形容流泪。 〔21〕重（读平声）：重新，重又之意。唧唧：叹声。 〔22〕呕（音欧）哑嘲哳（音折）：形容声音噪杂。 〔23〕琵琶语，琵琶声，琵琶所弹奏的乐曲。 〔24〕却坐：退回到原处。促弦：把弦拧得更紧。 〔25〕向前声：刚才奏过的单调。 〔26〕青衫：唐朝八品、九口文官的服色。 门前冷落车马稀①�だ洗蠹拮魃倘烁劲冖倜徘熬洌阂蛉菅账ダ希�无人光顾，门前一片冷寂寥落，车马来往越来越稀少。②老大句：年纪大了，改娼女生涯为商人妇。这两句写娼女年老色衰，世情炎凉，门前一片冷落，车马越来越少，无可奈何之间，改作商人之妇。以如诉如泣的抒情笔调，抒写琵琶女悲苦的身世，令人同情。大弦①嘈嘈②如急雨�ば∠尧矍星孝苋缢接镟朽星星写碓拥��ご笾樾≈槁溆衽挞茛俅笙遥号�琶有四弦，一条比一条细，最粗的一条即是大弦。②嘈嘈；大弦弹出的声音，沉重舒长，如急雨盖地。③小弦：最细的一条弦。④切切：小弦弹出的声音，细促清幽，如切切私语。⑤大珠句；形容琵琶弹出的声音，如大小不同的珍珠，泻落在玉盘里。⑥诗题一作《琵琶行》。�ァ杜�琶引》与《长恨歌》同为具有独创性的长篇叙事诗，千古不朽的名作，写于诗人任江州司马时。早在诗人生前，已经是“童子解吟《长恨》曲，胡儿能唱《琵琶》篇。”此后，一直传诵国内外，显示了强大的艺术生命力。这四句的前两句是说弹奏琵琶音响之精微，忽如急雨，忽如私语；后两句是说琵琶把大弦和小弦嘈嘈切切的声音杂弹在一起，繁弦连贯、变化多姿，其声如大小参差的珍珠泻落在玉盘里，令人神往，令人陶醉！诗人以丰富多彩、精妙新巧的比喻，描绘变化多端的音乐形象，出神入化，维妙维肖。双声和双音叠韵词的运用，更加强了悦耳的听感和韵律的节奏，突出地表现了诗的婉转、动听的音乐美。今年欢笑复明年�で镌麓悍纰俚认卸娶冖偾镌麓悍纾罕扔髅篮玫那啻耗昊�。 ②等闲度：轻易地、随随便便地度过。这两句是说，琵琶女自叙身世，昔日的娼女生涯，在欢乐之中，把青春轻易地、随随便便的消磨掉了。忆昔思今，感到无限悔恨和痛惜。--引自李济洲编著之《全唐诗佳句赏析》http://tshjj.yeah.net/湓浦口：湓水进入长江处。浔阳江：九注市北的长江一段。拢、捻、抹、挑，都是弹琵琶的指法。霓裳：《霓裳羽衣曲》的简称；六么，本名《录要》，即乐工将曲的要点录出成谱，皆为当年京城流行的曲调。【简析】：通过写琵琶女生活的不幸，结合诗人自己在宦途所受到的打击，唱出了“同是天涯沦落人，相逢何必曾相识”的心声。社会的动荡，世态的炎凉，对不幸者命运的同情，对自身失意的感慨，这些本来积蓄在心中的沉痛感受，都一起倾于诗中。它在艺术上的成功还在于运用了优美鲜明的、有音乐感的语言，用视觉的形象来表现听觉所得来的感受；萧瑟秋风的自然景色和离情别绪，使作品更加感人。元和十年（815 ），白居易因为直言进谏得罪权贵，遭谗被贬为江州司马，满怀抑郁，无处宣泄。于次年秋天送客湓浦口之际，借描写琵琶女的不幸身世，抒发了对自身遭际的无限感伤和对黑暗政治的强烈愤慨。行，乐府古诗的一种体裁。全诗叙事曲折，篇幅宏大。与诗人的另一长篇巨制《长恨歌》一样，同为传世不朽之作。白居易死后，唐宣宗李忱曾写诗悼念他，其中就有“童子解吟《长恨》曲，胡儿能唱《琵琶篇》”之句，可见当时就流传极广。 这首诗可分为三段 。开头至“东船西舫悄无言，惟见江秋月白 ”为第一段 ，叙述与琵琵女的偶然相遇，及其弹奏琵琶的精湛技艺。诗人送客江头，秋风萧瑟，一片凄凉。宾主话别，醉不成欢，实际是借酒浇愁愁更愁。此时此刻，忽然听见有琵琶弹奏声隐约传来 ，宾主不约而同地被吸引过去 。由描写朋友话别到引出琵琶声及弹奏琵琶的倡女，转接极其自然巧妙。同时也从侧面烘托出弹琵琶者演技非凡，接下来描写艺人的出场，先是“琵琶声停欲语迟”，“迟”字表现出琵琶艺人犹疑不决，似有隐衷，复又“千呼万唤始出来 ，犹抱琵琶半遮面”，这后一句描写女子羞答答的样子极传神巧妙，为流传很广的千古佳句。同时又暗示着这是个饱经风霜 ，深受磨难的不幸艺人。果然 ，在调弦定音后，“弦弦掩抑声声思，似诉平生不得志 ”，弦声低沉，似乎弹者有意掩藏、压抑内心的情感。每根弦都发出低沉忧郁的声音，每一声都寄寓着无限的哀怨。这就为后面描述琵琶女的不幸身世做好了铺垫。诗从写琵琶女的试弹动作开始，一步步将读者引入乐曲优美的情境中去。她的演技是精湛神妙的，诗人以“低眉信手续续弹”，“轻拢慢撚抹复挑”两句描绘其技艺娴熟。因为训练有素，虽是信手弹来，也无不合乎节拍，弹技可谓炉火纯青之境。诗人接下来运用复杂而又连贯、贴切而又优美的比喻，形象地描绘了琵琶声的美妙，节奏快慢转换的变化 。嘈嘈急雨 ，切切私语，珠落玉盘，莺语花底，泉流冰下，一连串精妙绝伦的比喻仿佛使读者身临其境 。至于乐声低缓停歇如冰泉冷涩，进入高潮如银瓶乍破，铁骑突出，及曲终收拨时的声如裂帛，句句是新颖贴切的比喻，其中“大珠小珠落玉盘”不仅使人想见其声之清脆，进而还会体验乐声如珠玉般圆润的感觉 。最后诗歌用“ 东船西舫悄无言 ，唯见江心秋月白 ”作结，说明了乐曲的动人效果，使人陶醉在琵琶弹奏所造的艺术氛围中。 从“沉吟放拨插弦中，整顿衣裳起敛容”至“夜深忽梦少年事，梦啼妆泪红阑干”是第二段，琵琶女自诉其辛酸的经历和眼下的不幸遭遇。从她的诉说来看 ，她曾是个色艺俱佳的艺人。年轻时，五陵年少，富贵公子争相馈赠缠头之费。那个时候，她头戴钿头银篦，歌舞时用手击节，上身相应颤动，首饰有时竟堕地而碎；或穿红艳如血的罗裙，日日与少年宴饮笑谑 ，不觉酒翻而裙污，也不感到过可惜。春花秋月，良辰美景 ，就这样一天又一天 ，一年又一年地过去了，然而荣华易逝，容颜易老，一个年老色衰的艺人再也没有人靠近了，她象一只被人玩坏的玩具一样被那些富贵子弟们所抛弃 。“门前冷落鞍马稀”正是封建时代包括琵琶女在内的许多歌舞艺人晚年的形象写照。于是她不得不落得“老大嫁作商人妇 ”，将自己的后半生寄托在商人身上。然而，一个丧失了花容月貌的老艺人岂能拴住重利轻情的商人之心？于是“商人重利轻别离 ”，男人离家经商，妇人独守空闺，又成了她们必然的结局。她想嫁人找个归宿，借以慰藉自己心灵的愿望又一次落空了。诗人以“夜深忽梦少年事，梦啼妆泪红阑干”结束了琵琶女的倾诉。日有所思，则夜有所梦，所谓“忽梦”并非偶然，“梦啼”也是白日情感的再现，回忆辛酸的往事，面对眼下的痛苦遭遇，她不由得老泪纵横，脂粉合流。 诗人在《序》中说 ：“予出官二年 ，恬然自安；感斯人言，是夕始觉有迁谪意 。”诗歌的最后一段就是由歌女的沦落，联想到自己的屈遭贬官。诗人和歌女同是“ 天涯沦落人”，他们都身怀绝技，具有非凡的才华，却又同样遭受到不公正的待遇，遭到封建制度的遗弃和扼杀。诗歌强烈倾诉了诗人对自己不幸贬官 、壮志难酬的满腔悲愤。“同是天涯沦落人，相逢何心曾相识”一联融议论于叙事之中，其中所含的哲理章蕴 ，耐人回味 ，千百年来 ，一直被广为传诵。“其间旦暮闻何物？杜鹃啼血猿哀鸣”以杜鹃啼血和哀猿悲叫两个意象的描写，因景生情，恰到好处地表现出诗人羁旅在外而想念家乡的心情。下文更以苦酒独酌 ，呕哑嘲哳之山歌村笛上承“浔阳地僻无音乐，终岁不闻丝竹声”，极力渲染谪居浔阳的痛苦与不幸，同时也与歌女的琵琶仙乐作了强烈的对比。最后以琵琶女的二次演奏，诗人泪湿青衫作结。所谓“满座重闻皆掩泣 ”，是描绘音乐效果之动人，是上承第二段中对琵琶演奏的细致描写 ，而“ 江州司马青衫湿”，以诗人泣泪最多上承“同是天涯沦落人”的描写，由歌女的不幸，痛感自己的被贬，推己及人，既为琵琶女的不幸身世而泣 ，也为自己的壮志难申而哭 。青衫 ：唐代八 、九品官所穿的官服。作者时任江州司马，是五品官，应着浅红色。说青衫意在表达自己的沦落身份。宋人洪迈说 ：“白乐天《琵琶行》一篇，读者但羡其风姿，敬其词章。至形于乐府，咏歌之不足，遂以为真为长安故倡所作。……乐天之意，直欲抒写天涯沦落之恨耳 。”这段话点明了诗的主题，但就全诗所表现的思想内容而言，此诗也表现了诗人对一个处于社会最底层的女艺人的真挚同情。她有可悲的不幸命运，诗人则被贬出京，社会地位虽不同，但在身怀才艺而不被重用，以至沦落天涯，这一点上是相通的。因此，诗人将“满腔迁谪之感，借商妇以发之，有同病相怜之意焉”（《唐宋诗醇》卷二十二）。 全诗对琵琶女的出色演奏进行了细致的描写，她的不幸遭遇激起了诗人强烈的共鸣；而诗人悲苦的贬谪生活，也深深打动了女艺人的心。他们“同是天涯沦落人 ”，因而很容易互相同情、怜惜，产生感情的交流。诗人正是用饱含着丰富感情的笔触，来叙述故事、描绘场景、刻画人物，从而成功地塑造了琵琶女和诗人这两个鲜明的艺术形象。 对琵琶女的描写尤为出色。她早年春风得意，中年门前冷落，晚年独守空闺，其不幸遭遇极富典型性；同时诗人所塑造的这个艺术形象又极富个性特色，她青春年少时的美丽、她的多才多艺，她悲惨的身世以及“犹抱琵琶半遮面”时的羞愧、哀怨都是与众不同的，这个形象体现了个性与共性的统一。从诗歌的结构看 ，此诗所叙述的故事并不复杂，但借助诗人高超的艺术功力 ，情节安排得波澜起伏、错落有致；材料剪裁，详略得当。对两次琵琶演奏的描写 ，前一次大笔泼墨 ，第二次惜墨如金，前为实写，后为虚写，二者都取得了惊人的艺术效果。在语言方面，诗语朴素平实，流畅自然，韵律和谐，富有音乐美 。《唐宋诗醇》称这首诗“比兴相纬，寄托遥深 ，其意微而显，其音哀以思，其辞离已则”，与杜甫的《观公孙大娘弟子舞剑器行》“同为千秋绝调”。千百年来，一直为人们所喜爱。"
        },
        {
            "title": "与诸客携酒寻去年梅花有感",
            "content": "马上同携今日杯，湖边共觅去春梅。年年只是人空老，处处何曾花不开。诗思又牵吟咏发，酒酣闲唤管弦来。樽前百事皆依旧，点检唯无薛秀才。",
            "comment": ""
        },
        {
            "title": "赠梦得",
            "content": "心中万事不思量，坐倚屏风卧向阳。渐觉咏诗犹老丑，岂宜凭酒更粗狂。头垂白发我思退，脚蹋青云君欲忙。只有今春相伴在，花前剩醉两三场。",
            "comment": ""
        },
        {
            "title": "酬梦得以予五月长斋延僧徒绝宾友见戏十韵",
            "content": "宾客懒逢迎，翛然池馆清。檐闲空燕语，林静未蝉鸣。荤血还休食，杯觞亦罢倾。三春多放逸，五月暂修行。香印朝烟细，纱灯夕焰明。交游诸长老，师事古先生。禅后心弥寂，斋来体更轻。不唯忘肉味，兼拟灭风情。蒙以声闻待，难将戏论争。虚空若有佛，灵运恐先成。",
            "comment": ""
        },
        {
            "title": "石榴树",
            "content": "可怜颜色好阴凉，叶剪红笺花扑霜。伞盖低垂金翡翠，薰笼乱搭绣衣裳。春芽细炷千灯焰，夏蕊浓焚百和香。见说上林无此树，只教桃柳占年芳。",
            "comment": ""
        },
        {
            "title": "夜题玉泉",
            "content": "遇客多言爱山水，逢僧尽道厌嚣尘。玉泉潭畔松间宿，要且经年无一人。",
            "comment": ""
        },
        {
            "title": "予与故刑部李侍郎早结道友，以药术为事，与",
            "content": "从哭李来伤道气，自亡元后减诗情。金丹同学都无益，水竹邻居竟不成。月夜若为游曲水，花时那忍到升平。如年七十身犹在，但恐伤心无处行。",
            "comment": "【注释】原题：予与故刑部李侍郎早结道友，以药术为事，与故京兆元尹晚为诗侣，有林泉之期。周岁之间，二君长逝。李住曲江北，元居升平西。追感旧游，因贻同志"
        },
        {
            "title": "秋思",
            "content": "夕照红于烧，晴空碧胜蓝。兽形云不一，弓势月初三。雁思来天北，砧愁满水南。萧条秋气味，未老已深谙。",
            "comment": ""
        },
        {
            "title": "夜招晦叔",
            "content": "庭草留霜池结冰，黄昏钟绝冻云凝。碧毡帐上正飘雪，红火炉前初炷灯。高调秦筝一两弄，小花蛮榼二三升。为君更奏湘神曲，夜就侬来能不能？",
            "comment": ""
        },
        {
            "title": "早夏游平泉回",
            "content": "夏早日初长，南风草木香。肩舆颇平稳，涧路甚清凉。紫蕨行看采，青梅旋摘尝。疗饥兼解渴，一盏冷云浆。",
            "comment": ""
        },
        {
            "title": "留题开元寺上方",
            "content": "东寺台阁好，上方风景清。数来犹未厌，长别岂无情。恋水多临坐，辞花剩绕行。最怜新岸柳，手种未全成。",
            "comment": ""
        },
        {
            "title": "别周军事",
            "content": "主人头白官仍冷，去后怜君是底人？视谒会稽元相去，不妨相见却殷勤。",
            "comment": ""
        },
        {
            "title": "酬梦得比萱草见赠",
            "content": "杜康能散闷，萱草解忘忧。借问萱逢杜，何如白见刘。老衰胜少夭，闲乐笑忙愁。试问同年内，何人得白头。",
            "comment": "【注释】原题注：来篇云：唯君比萱草，相见可忘忧。"
        },
        {
            "title": "山游示小妓",
            "content": "双鬟垂未合，三十才过半。本是绮罗人，今为山水伴。春泉共挥弄，好树同攀玩。笑容花底迷，酒思风前乱。红凝舞袖急，黛惨歌声缓。莫唱杨柳枝，无肠与君断。",
            "comment": ""
        },
        {
            "title": "酬梦得穷秋夜坐即事见寄",
            "content": "焰细灯将尽，声遥漏正长。老人秋向火，小女夜缝裳。菊悴篱经雨，萍销水得霜。今冬暖寒酒，先拟共君尝。",
            "comment": ""
        },
        {
            "title": "辱牛仆射一札寄诗篇遇物寄怀情",
            "content": "风云聚散期难定，鱼鸟飞沈势不同。",
            "comment": ""
        },
        {
            "title": "苦热中寄舒员外",
            "content": "何堪日衰病，复此时炎燠。厌对俗杯盘，倦听凡丝竹。藤床铺晚雪，角枕截寒玉。安得清瘦人，新秋夜同宿。非君固不可，何夕枉高躅？",
            "comment": ""
        },
        {
            "title": "仲夏斋居偶题八韵寄微之及崔湖州",
            "content": "腥血与荤蔬，停来一月余。肌肤虽瘦损，方寸任清虚。体适通宵坐，头慵隔日梳。眼前无俗物，身外即僧居。水榭风来远，松廊雨过初。褰帘放巢燕，投食施池鱼。久别闲游伴，频劳问疾书。不知湖与越，吏隐兴何如？",
            "comment": ""
        },
        {
            "title": "十年三月三十日，别微之于沣上，十四年三月",
            "content": "沣水店头春尽日，送君上马谪通川。夷陵峡口明月夜，此处逢君是偶然。一别五年方见面，相携三宿未回船。坐从日暮唯长叹，语到天明竟未眠。齿发蹉跎将五十，关河迢递过三千。生涯共寄沧江上，乡国俱抛白日边。往事渺茫都似梦，旧游流落半归泉。醉悲洒泪春杯里，吟苦支颐晓烛前。莫问龙钟恶官职，且听清脆好文篇。别来只是成诗癖，老去何曾更酒颠。各限王程须去住，重开离宴贵留连。黄牛渡北移征棹，白狗崖东卷别筵。神女台云闲缭绕，使君滩水急潺湲，风凄暝色愁杨柳，月吊宵声哭杜鹃。万丈赤幢潭底日，一条白练峡中天。君还秦地辞炎徼，我向忠州入瘴烟。未死会应相见在，又知何地复何年。",
            "comment": "【注释】。元和十四年（公元819年）白居易赴忠州任时，元稹自通州司马迁虢州长史，三月十一日相遇于峡口，停舟夷陵，留三日而别。风凄①暝色②愁③杨柳�ぴ碌酡芟�声⑤哭杜鹃①风凄：犹凄风，即寒风。②暝色：暮色，夜色。 ③愁：怨尤、怨恨、忧愁。 ④吊：悬挂。 ⑤宵声：夜间的声音。此指风声和杜鹃的啼叫声。这两句是说，虽已阳春三月，但峡中仍然寒风劲吹，令杨柳都感到忧愁；月亮高挂在天上，夜间凄厉的风声和着杜鹃悲切的啼叫声，更增添别离的愁绪。以景写情，虽未见人物心情之描述，却隐见于字里行间，手法高妙，对仗亦工。这两句写潭清峡窄的景象——俯视潭水，丽日的光芒照射潭上，如一幅万丈红旗平铺潭底；仰望天空，像一条白绸悬挂在峡顶。上句写江潭的清澈，下句言峡谷的狭窄。上句景色壮丽，下句景象惊险。写景如画，运笔细腻，读来如临其境。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "授太子宾客归洛　自此后东都作。",
            "content": "南省去拂衣，东都来掩扉。病将老齐至，心与身同归。白首外缘少，红尘前事非。怀哉紫芝叟，千载心相依。",
            "comment": ""
        },
        {
            "title": "杭州景致",
            "content": "松风碎助潮声急，竹露零添涧水流。",
            "comment": ""
        },
        {
            "title": "七夕",
            "content": "忆得少年长乞巧，竹竿头上愿丝多。",
            "comment": ""
        },
        {
            "title": "自咏五首",
            "content": "朝亦随群动，暮亦随群动。荣华瞬息间，求得将何用。形骸与冠盖，假合相戏弄。但异睡着人，不知梦是梦。一家五十口，一郡十万户。出为差科头，入为衣食主。水旱合心忧，饥寒须手抚。何异食蓼虫，不知苦是苦。公私颇多事，衰惫殊少欢。迎送宾客懒，鞭笞黎庶难。老耳倦声乐，病口厌杯盘。既无可恋者，何以不休官。一日复一日，自问何留滞。为贪逐日俸，拟作归田计。亦须随丰约，可得无限剂。若待足始休，休官在何岁。官舍非我庐，官园非我树。洛中有小宅，渭上有别墅。既无婚嫁累，幸有归休处。归去诚已迟，犹胜不归去。",
            "comment": ""
        },
        {
            "title": "戏题木兰花",
            "content": "紫房日照胭脂拆，素艳风吹腻粉开。怪得独饶脂粉态，木兰曾作女郎来。",
            "comment": ""
        },
        {
            "title": "对酒有怀寄李十九郎中",
            "content": "往年江外抛桃叶，去岁楼中别柳枝。寂寞春来一杯酒，此情唯有李君知。吟君旧句情难忘，风月何时是尽时？",
            "comment": ""
        },
        {
            "title": "翻经台",
            "content": "一会灵山犹未散，重翻贝叶有来由。是名精进才开眼，岩石无端亦点头。",
            "comment": ""
        },
        {
            "title": "题周家歌者",
            "content": "清紧如敲玉，深圆似转簧。一声肠一断，能有几多肠？",
            "comment": ""
        },
        {
            "title": "寄上大兄　以后诗在下(圭阝)村居作",
            "content": "秋鸿过尽无书信，病戴纱巾强出门。独上荒台东北望，日西愁立到黄昏。",
            "comment": ""
        },
        {
            "title": "自思益寺次楞伽寺作",
            "content": "朝从思益峰游后，晚到楞伽寺歇时。照水姿容虽已老，上山筋力未全衰。行逢禅客多相问，坐倚渔舟一自思。犹去悬车十五载，休官非早亦非迟。",
            "comment": ""
        },
        {
            "title": "途中题山泉",
            "content": "决决涌岩穴，溅溅出洞门。向东应入海，从此不归源。似叶飘辞树，如云断别根。吾身亦如此，何日返乡园？",
            "comment": ""
        },
        {
            "title": "东楼招客夜饮",
            "content": "莫辞数数醉东楼，除醉无因破得愁。唯有绿樽红烛下，暂时不似在忠州。",
            "comment": ""
        },
        {
            "title": "看花屋",
            "content": "忽惊映树新开屋，却似当檐故种花。可惜年年红似火，今春始得属元家。",
            "comment": ""
        },
        {
            "title": "向归仁砌下看。思黯归仁宅亦有小滩。",
            "content": "为怜清浅爱潺湲，一日三回到水边。若道归仁滩更好，主人何故别三年？",
            "comment": ""
        },
        {
            "title": "酬元九对新栽竹有怀见寄",
            "content": "昔我十年前，与君始相识。曾将秋竹竿，比君孤且直。中心一以合，外事纷无极。共保秋竹心，风霜侵不得。始嫌梧桐树，秋至先改色。不爱杨柳枝，春来软无力。怜君别我后，见竹长相忆。长欲在眼前，故栽庭户侧。分首今何处，君南我在北。吟我赠君诗，对之心恻恻。",
            "comment": ""
        },
        {
            "title": "睡觉",
            "content": "星河耿耿漏绵绵，月暗灯微欲曙天。转枕频伸书帐下，披裘箕踞火炉前。老眠早觉常残夜，病力先衰不待年。五欲已销诸念息，世间无境可勾牵。",
            "comment": ""
        },
        {
            "title": "苏州李中丞以元日郡斋感怀诗寄微之及予，辄",
            "content": "白首余杭白太守，落魄抛名来已久。一辞渭北故园春，再把江南新岁酒。杯前笑歌徒勉强，镜里形容渐衰朽。领郡惭当潦倒年，邻州喜得平生友。长洲草接松江岸，曲水花连镜湖口。老去还能痛饮无，春来曾作闲游否。凭莺传语报李六，倩雁将书与元九。莫嗟一日日催人，且贵一年年入手。",
            "comment": "【注释】原题：苏州李中丞以元日郡斋感怀诗寄微之及予，辄依来篇，七言八韵，走笔奉答，兼呈微之"
        },
        {
            "title": "行次夏口先寄李大夫",
            "content": "连山断处大江流，红旆逶迤镇上游。幕下翱翔秦御史，军前奔走汉诸侯。曾陪剑履升鸾殿，欲谒旌幢入鹤楼。假著绯袍君莫笑，恩深始得向忠州。",
            "comment": ""
        },
        {
            "title": "过李生",
            "content": "蘋小蒲叶短，南湖春水生。子近湖边住，静境称高情。我为郡司马，散拙无所营。使君知性野，衙退任闲行。行携小榼出，逢花辄独倾。半酣到子舍，下马扣柴荆。何以引我步，绕篱竹万茎。何以醒我酒，吴音吟一声。须臾进野饭，饭稻茹芹英。白瓯青竹箸，俭洁无膻腥。欲去复裴回，夕鸦已飞鸣。何当重游此，待君湖水平。",
            "comment": ""
        },
        {
            "title": "营闲事",
            "content": "自笑营闲事，从朝到日斜。浇畦引泉脉，扫径避兰芽。暖变墙衣色，晴催木笔花。桃根知酒渴，晚送一瓯茶。",
            "comment": ""
        },
        {
            "title": "赠皇甫宾客",
            "content": "轻衣稳马槐阴路，渐近东来渐少尘。耳闹久憎闻俗事，眼明初喜见闲人。昔曾对作承华相，今复连为博望宾。始信淡交宜久远，与君转老转相亲。",
            "comment": ""
        },
        {
            "title": "座上赠卢判官",
            "content": "把酒承花花落频，花香酒味相和春。莫言不是江南会，虚白亭中旧主人。",
            "comment": ""
        },
        {
            "title": "弹秋思",
            "content": "信意闲弹秋思时，调清声直韵疏迟。近来渐喜无人听，琴格高低心自知。",
            "comment": ""
        },
        {
            "title": "题诗屏风绝句",
            "content": "相忆采君诗作障，自书自勘不辞劳。障成定被人争写，从此南中纸价高。",
            "comment": "【注释】原序：十二年冬，微之犹滞通州，予亦未离湓上，相去万里，不见三年，郁郁相念，多以吟咏自解。前后辱微之寄示之什，殆数百篇，虽藏于箧中，永以为好，不若置之座右，如见所思。由是掇律句中短小丽绝者，凡一百首，题录合为一屏风，举目会心，参若其人在于前矣。前辈作事，多出偶然。则安知此屏，不为好事者所传，异日作九江一故事尔？因题绝句，聊以奖之。"
        },
        {
            "title": "题郡中荔枝诗十八韵兼寄万州杨八使君",
            "content": "奇果标南土，芳林对北堂。素华春漠漠，丹实夏煌煌。叶捧低垂户，枝擎重压墙。始因风弄色，渐与日争光。夕讶条悬火，朝惊树点妆。深于红踯躅，大校白槟榔。星缀连心朵，珠排耀眼房。紫罗裁衬壳，白玉裹填瓤。早岁曾闻说，今朝始摘尝。嚼疑天上味，嗅异世间香。润胜莲生水，鲜逾橘得霜。燕脂掌中颗，甘露舌头浆。物少尤珍重，天高苦渺茫。已教生暑月，又使阻遐方。粹液灵难驻，妍姿嫩易伤。近南光景热，向北道路长。不得充王赋，无由寄帝乡。唯君堪掷赠，面白似潘郎。",
            "comment": ""
        },
        {
            "title": "逸老",
            "content": "白日下駸駸，青天高浩浩。人生在其中，适时即为好。劳我以少壮，息我以衰老。顺之多吉寿，违之或凶夭。我初五十八，息老虽非早。一闲十三年，所得亦不少。况加禄仕后，衣食常温饱。又从风疾来，女嫁男婚了。胸中一无事，浩气凝襟抱。飘若云信风，乐于鱼在藻。桑榆坐已暮，钟漏行将晓。皤然七十翁，亦足称寿考。筋骸本非实，一束芭蕉草。眷属偶相依，一夕同栖鸟。去何有顾恋，住亦无忧恼。生死尚复然，其余安足道。是故临老心，冥然合玄造。",
            "comment": "【注释】庄子云：老我以生，逸我以老，息我以死也。"
        },
        {
            "title": "与裴华州同过敷水戏赠",
            "content": "使君五马且踟蹰，马上能听绝句无。每过桑间试留意，何妨后代有罗敷。",
            "comment": ""
        },
        {
            "title": "过颜处士墓",
            "content": "向坟道径没荒榛，满室诗书积暗尘。长夜肯教黄壤晓？悲风不许白杨春。箪瓢颜子生仍促，布被黔娄死更贫。未会悠悠上天意，惜将富寿与何人？",
            "comment": "【注释】　长夜：一作厚夜。"
        },
        {
            "title": "题令狐家木兰花",
            "content": "腻如玉指涂朱粉，光似金刀剪紫霞。从此时时春梦里，应添一树女郎花。",
            "comment": ""
        },
        {
            "title": "百日假满少傅官停自喜言怀",
            "content": "长告今朝满十旬，从兹萧洒便终身。老嫌手重抛牙笏，病喜头轻换角巾。疏傅不朝悬组绶，尚平无累毕婚姻。人言世事何时了，我是人间事了人。",
            "comment": ""
        },
        {
            "title": "清明日观妓舞听客诗",
            "content": "看舞颜如玉，听诗韵似金。绮罗从许笑，弦管不妨吟。可惜春风老，无嫌酒盏深。辞花送寒食，并在此时心。",
            "comment": ""
        },
        {
            "title": "滩声",
            "content": "碧玉班班沙历历，清流决决响泠泠。自从造得滩声后，玉管朱弦可要听？",
            "comment": ""
        },
        {
            "title": "送张常侍西归",
            "content": "二年花下为闲伴，一旦尊前弃老夫。西午桥街行怅望，南龙兴寺立踟蹰。洛城久住留情否，省骑重归称意无。出镇归朝但相访，此身应不离东都。",
            "comment": ""
        },
        {
            "title": "七月一日作",
            "content": "七月一日天，秋生履道里。闲居见清景，高兴从此始。林间暑雨歇，池上凉风起。桥竹碧鲜鲜，岸莎青靡靡。苍然古磐石，清浅平流水。何言中门前，便是深山里。双僮侍坐卧，一杖扶行止。饥闻麻粥香，渴觉云汤美。",
            "comment": ""
        },
        {
            "title": "问支琴石",
            "content": "疑因星陨空中落，叹被泥埋涧底沉。天上定应胜地上，支机未必及支琴。提携拂拭知恩否，虽不能言合有心。",
            "comment": ""
        },
        {
            "title": "送杨八给事赴常州",
            "content": "无嗟别青琐，且喜拥朱轮。五十得三品，百千无一人。须勤念黎庶，莫苦忆交亲。此外无过醉，毗陵何限春。",
            "comment": ""
        },
        {
            "title": "闻新蝉赠刘二十八",
            "content": "蝉发一声时，槐花带两枝。只应催我老，兼遣报君知。白发生头速，青云入手迟。无过一杯酒，相劝数开眉。",
            "comment": ""
        },
        {
            "title": "宿府池西亭",
            "content": "池上平桥桥下亭，夜深睡觉上桥行。白头老尹重来宿，十五年前旧月明。",
            "comment": ""
        },
        {
            "title": "刘苏州以华亭一鹤远寄以诗谢之",
            "content": "老鹤风姿异，衰翁诗思深。素毛如我鬓，丹顶似君心。松际雪相映，鸡群尘不侵。殷勤远来意，一只重千金。",
            "comment": ""
        },
        {
            "title": "三谣·蟠木谣",
            "content": "蟠木蟠木，有似我身；不中乎器，无用于人。下拥肿而上辚菌，桷不桷兮轮不轮。天子建明堂兮既非梁栋，诸侯斫大辂兮材又不中。唯我病夫，或有所用。用尔为几，承吾臂支吾颐而已矣。不伤尔性，不枉尔理。尔怏怏为几之外，无所用尔。尔既不材，吾亦不材，胡为乎人间裴回？蟠木蟠木，吾与汝归草堂去来。",
            "comment": ""
        },
        {
            "title": "寒食日过枣团店",
            "content": "寒食枣团店，春低杨柳枝。酒香留客住，莺语和人诗。困立攀花久，慵行上马迟。若为将此意，前字与僧期。",
            "comment": ""
        },
        {
            "title": "答微之见寄　时在郡楼对雪。",
            "content": "可怜风雪浙东西，先数余杭次会稽。禹庙未胜天竺寺，钱湖不羡若耶溪。摆尘野鹤春毛暖，拍水沙鸥湿翅低。更对雪楼君爱否，红栏碧甃点银泥。",
            "comment": ""
        },
        {
            "title": "劝我酒",
            "content": "劝我酒，我不辞。请君歌，歌莫迟。歌声长，辞亦切，此辞听者堪愁绝。洛阳女儿面似花，河南大尹头如雪。",
            "comment": ""
        },
        {
            "title": "白莲池泛舟",
            "content": "白藕新花照水开，红窗小舫信风回。谁教一片江南兴，逐我殷勤万里来？",
            "comment": ""
        },
        {
            "title": "赠江客",
            "content": "江柳影寒新雨地，塞鸿声急欲霜天。愁君独向沙头宿，水绕芦花月满船。",
            "comment": ""
        },
        {
            "title": "襄阳舟夜",
            "content": "下马襄阳郭，移舟汉阴驿。秋风截江起，寒浪连天白。本是多愁人，复此风波夕。",
            "comment": ""
        },
        {
            "title": "见元九",
            "content": "容貌一日减一日，心情十分无九分。每逢陌路犹嗟叹，何况今朝是见君。",
            "comment": ""
        },
        {
            "title": "和除夜作",
            "content": "君赋此诗夜，穷阴岁之余。我和此诗日，微和春之初。老知颜状改，病觉肢体虚。头上毛发短，口中牙齿疏。一落老病界，难逃生死墟。况此促促世，与君多索居。君在浙江东，荣驾方伯舆。我在魏阙下，谬乘大夫车。妻孥常各饱，奴婢亦盈庐。唯是利人事，比君全不如。我统十郎官，君领百吏胥。我掌四曹局，君管十乡闾。君为父母君，大惠在资储。我为刀笔吏，小恶乃诛锄。君提七郡籍，我按三尺书。俱已佩金印，尝同趋玉除。外宠信非薄，中怀何不摅。恩光未报答，日月空居诸。磊落尝许君，局促应笑予。所以自知分，欲先歌归欤。",
            "comment": ""
        },
        {
            "title": "初除尚书郎，脱刺史绯",
            "content": "亲宾相贺闻何如？服色恩光尽反初。头白喜抛黄草峡，眼明惊拆紫泥书。便留朱绂还铃阁，却着青袍侍玉除。无奈娇痴三岁女，绕腰啼哭觅金鱼。",
            "comment": "【注释】　金鱼：一作银鱼。"
        },
        {
            "title": "同崔十八寄元浙东王陕州",
            "content": "未能同隐云林下，且复相招禄仕间。随月有钱胜卖药，终年无事抵归山。镜湖水远何由泛，棠树枝高不易攀。惆怅八科残四在，两人荣闹两人闲。",
            "comment": ""
        },
        {
            "title": "期宿客不至",
            "content": "风飘雨洒帘帷故，竹映松遮灯火深。宿客不来嫌冷落，一樽酒对一张琴。",
            "comment": ""
        },
        {
            "title": "题崔常侍济上别墅",
            "content": "求荣争宠任纷纷，脱叶金貂只有君。散员疏去未为贵，小邑陶休何足云。山色好当晴后见，泉声宜向醉中闻。主人忆尔尔知否，抛却青云归白云。",
            "comment": "【注释】时常侍以长告罢归，今故先报泉石。山色好当晴后见�と�声宜向醉中闻七律《题崔常侍济上别墅》作于洛阳。这两句是说，要看青翠的山色，最好的时间是雨后初晴，那时草木葱笼，翠色欲滴，斜阳夕照，晴空如洗，山色十分迷人；泉流潺潺，其声清幽，最好是在朦胧醉中，听其流淌，如闻管弦，乐在其中。诗题下原注：“时常侍以长告罢归，今故先报泉石。”诗意在赞崔常侍“脱弃金貂”过林泉生活，情调悠闲，无官场尘嚣之感。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "把酒",
            "content": "把酒仰问天，古今谁不死？所贵未死间，少忧多欢喜。穷通谅在天，忧喜即由己。是故达道人，去彼而取此。勿言未富贵，久忝居禄仕。借问宗族间，几人拖金紫？勿忧渐衰老，且喜加年纪。试数班行中，几人及暮齿？朝餐不过饱，五鼎徒为尔。夕寝止求安，一衾而已矣。此外皆长物，于我云相似。有子不留金，何况兼无子？",
            "comment": ""
        },
        {
            "title": "酬元郎中同制加朝散大夫书怀见赠",
            "content": "命服虽同黄纸上，官班不共紫垣前。青衫脱早差三日，白发生迟校九年。曩者定交非势利，老来同病是诗篇。终身拟作卧云伴，逐月须收烧药钱。五品足为婚嫁主，绯袍着了好归田。",
            "comment": ""
        },
        {
            "title": "杂曲歌辞·竹枝",
            "content": "瞿塘峡口冷烟低，白帝城头月向西。唱到竹枝声咽处，寒猿晴鸟一时啼。竹枝苦怨怨何人，夜静山空歇又闻。蛮儿巴女齐声唱，愁杀江楼病使君。巴东船舫上巴西，波面风生雨脚齐。水蓼冷花红蔟蔟，江蓠湿叶碧萋萋。江畔谁人唱竹枝，前声断咽后声迟。怪来调苦缘词苦，多是通州司马诗。",
            "comment": ""
        },
        {
            "title": "闻崔十八宿予新昌弊宅，时予亦宿崔家依仁新",
            "content": "陋巷掩弊庐，高居敞华屋。新昌七株松，依仁万茎竹。松前月台白，竹下风池绿。君向我斋眠，我在君亭宿。平生有微尚，彼此多幽独。何必本主人，两心聊自足。",
            "comment": "【注释】原题：闻崔十八宿予新昌弊宅，时予亦宿崔家依仁新亭，一宵偶同，两兴暗合，因而成咏，聊以写怀"
        },
        {
            "title": "驯犀－感为政之难终也",
            "content": "驯犀驯犀通天犀，躯貌骇人角骇鸡。海蛮闻有明天子，驱犀乘传来万里。一朝得谒大明宫，欢呼拜舞自论功。五年驯养始堪献，六译语言方得通。上嘉人兽俱来远，蛮馆四方犀入苑。秣以瑶刍锁以金，故乡迢递君门深。海鸟不知钟鼓乐，池鱼空结江湖心。驯犀生处南方热，秋无白露冬无雪。一入上林三四年，又逢今岁苦寒月。饮冰卧霰苦蜷跼，角骨冻伤鳞甲蹜。驯犀死，蛮儿啼，向阙再拜颜色低。奏乞生归本国去，恐身冻死似驯犀。君不见建中初，驯象生还放林邑。君不见贞元末，驯犀冻死蛮儿泣。所嗟建中异贞元，象生犀死何足言。",
            "comment": ""
        },
        {
            "title": "送令狐相公赴太原",
            "content": "六纛双旌万铁衣，并汾旧路满光辉。青衫书记何年去，红旆将军昨日归。诗作马蹄随笔走，猎酣鹰翅伴觥飞。北都莫作多时计，再为苍生入紫微。",
            "comment": ""
        },
        {
            "title": "重阳日",
            "content": "敬亭山外人归远，峡石溪边水去斜。茅屋老妻良酿酒，东篱黄菊任开花。",
            "comment": ""
        },
        {
            "title": "观幻",
            "content": "有起皆因灭，无睽不暂同。从欢终作戚，转苦又成空。次第花生眼，须臾烛过风。更无寻觅处，鸟迹印空中。",
            "comment": ""
        },
        {
            "title": "琴茶",
            "content": "兀兀寄形群动内，陶陶任性一生间。自抛官后春多醉，不读书来老更闲。琴里知闻唯渌水，茶中故旧是蒙山。穷通行止长相伴，谁道吾今无往还？",
            "comment": ""
        },
        {
            "title": "谈氏外孙生三日喜是男偶吟成篇兼戏呈梦得",
            "content": "玉芽珠颗小男儿，罗荐兰汤欲罢时。芣苢春来盈女手，梧桐老去长孙枝。庆传媒氏燕先贺，喜报谈家乌预知。明日贫翁具鸡黍，应须酬赛引雏诗。",
            "comment": ""
        },
        {
            "title": "喜闲",
            "content": "萧洒伊嵩下，优游黄绮间。未曾一日闷，已得六年闲。鱼鸟为徒侣，烟霞是往还。伴僧禅闭目，迎客笑开颜。兴发宵游寺，慵时昼掩关。夜来风月好，悔不宿香山。",
            "comment": ""
        },
        {
            "title": "长洲曲新词",
            "content": "茂苑绮罗佳丽地，女湖桃李艳阳时。心奴已死胡容老，后辈风流是阿谁？",
            "comment": ""
        },
        {
            "title": "晚起",
            "content": "烂熳朝眠后，频伸晚起时。暖炉生火早，寒镜裹头迟。融雪煎香茗，调酥煮乳糜。慵馋还自哂，快活亦谁知。酒性温无毒，琴声淡不悲。荣公三乐外，仍弄小男儿。",
            "comment": ""
        },
        {
            "title": "酬韩侍郎张博士雨后游曲江见寄",
            "content": "小园新种红樱树，闲绕花行便当游。何必更随鞍马队，冲泥蹋雨曲江头。",
            "comment": ""
        },
        {
            "title": "不出门",
            "content": "弥月不出门，永日无来宾。食饱更拂床，睡觉一颦伸。轻箑白鸟羽，新簟青箭筠。方寸方丈室，空然两无尘。披衣腰不带，散发头不巾。袒跣北窗下，葛天之遗民。一日亦自足，况得以终身。不知天壤内，目我为何人？",
            "comment": ""
        },
        {
            "title": "竹窗",
            "content": "常爱辋川寺，竹窗东北廊。一别十余载，见竹未曾忘。今春二月初，卜居在新昌。未暇作厩库，且先营一堂。开窗不糊纸，种竹不依行。意取北檐下，窗与竹相当。绕屋声淅淅，逼人色苍苍。烟通杳霭气，月透玲珑光。是时三伏天，天气热如汤。独此竹窗下，朝回解衣裳。轻纱一幅巾，小簟六尺床。无客尽日静，有风终夜凉。乃知前古人，言事颇谙详。清风北窗卧，可以傲羲皇。",
            "comment": ""
        },
        {
            "title": "春池上戏赠李郎中",
            "content": "满池春水何人爱，唯我回看指似君。直似挼蓝新汁色，与君南宅染罗裙。",
            "comment": ""
        },
        {
            "title": "自喜",
            "content": "自喜天教我少缘，家徒行计两翩翩。身兼妻子都三口，鹤与琴书共一船。僮仆减来无冗食，资粮算外有余钱。携将贮作丘中费，犹免饥寒得数年。",
            "comment": ""
        },
        {
            "title": "绣妇叹",
            "content": "连枝花样绣罗襦，本拟新年饷小姑。自觉逢春饶怅望，谁能每日趁功夫。针头不解愁眉结，线缕难穿泪脸珠。虽凭绣床都不绣，同床绣伴得知无？",
            "comment": ""
        },
        {
            "title": "早春招张宾客",
            "content": "久雨初晴天气新，风烟草树尽欣欣。虽当冷落衰残日，还有阳和暖活身。池色溶溶蓝染水，花光焰焰火烧春。商山老伴相收拾，不用随他年少人。",
            "comment": ""
        },
        {
            "title": "代人赠王员外",
            "content": "好在王员外，平生记得不？共赊黄叟酒，同上莫愁楼。静接殷勤语，狂随烂熳游。那知今日眼，相见冷于秋。",
            "comment": ""
        },
        {
            "title": "早热",
            "content": "畏景又加旱，火云殊未收。篱喧饥有雀，池涸渴无鸥。岸帻头仍痛，褰裳汗亦流。若为当此日，迁客向炎州。",
            "comment": ""
        },
        {
            "title": "日渐长赠周殷二判官",
            "content": "日渐长，春尚早。墙头半露红萼枝，池岸新铺绿芽草。蹋草攀枝仰头叹，何人知此春怀抱。年颜盛壮名未成，官职欲高身已老。万茎白发直堪恨，一片绯衫何足道。赖得君来劝一杯，愁开闷破心头好。",
            "comment": ""
        },
        {
            "title": "和微之十七与君别及胧月花枝之咏",
            "content": "别时十七今头白，恼乱君心三十年。垂老休吟花月句，恐君更结后身缘。",
            "comment": ""
        },
        {
            "title": "板桥路",
            "content": "梁苑城西二十里，一渠春水柳千条。若为此路今重过，十五年前旧板桥。曾共玉颜桥上别，不知消息到今朝。",
            "comment": ""
        },
        {
            "title": "任老",
            "content": "不愁陌上春光尽，亦任庭前日影斜。面黑眼昏头雪白，老应无可更增加。",
            "comment": ""
        },
        {
            "title": "戏和微之答窦七行军之作",
            "content": "旌钺从櫜鞬，宾僚礼数全。夔龙来要地，鹓鹭下辽天。赭汗骑骄马，青娥舞醉仙。合成江上作，散到洛中传。陋巷能无酒，贫池亦有船。春装秋未寄，谩道有闲钱。",
            "comment": ""
        },
        {
            "title": "杨家南亭",
            "content": "小亭门向月斜开，满地凉风满地苔。此院好弹秋思处，终须一夜抱琴来。",
            "comment": ""
        },
        {
            "title": "雨中访崔十八",
            "content": "肩舁仍挈榼，莫怪就君来。秋雨经三宿，无人劝一杯。",
            "comment": ""
        },
        {
            "title": "西行",
            "content": "衣裘不单薄，车马不羸弱。蔼蔼三月天，闲行亦不恶。寿安流水馆，硖石青山郭。官道柳阴阴，行宫花漠漠。常闻俗间语，有钱在处乐。我虽非富人，亦不苦寂寞。家僮解弦管，骑从携杯杓。时向春风前，歇鞍开一酌。",
            "comment": ""
        },
        {
            "title": "福先寺雪中饯刘苏州",
            "content": "送君何处展离筵，大梵王宫大雪天。庾岭梅花落歌管，谢家柳絮扑金田。乱从纨袖交加舞，醉入篮舆取次眠。却笑召邹兼访戴，只持空酒驾空船。",
            "comment": ""
        },
        {
            "title": "重赠李大夫",
            "content": "早接清班登玉陛，同承别诏直金銮。凤巢阁上容身稳，鹤锁笼中展翅难。流落多年应是命，量移远郡未成官。惭君独不欺憔悴，犹作银台旧眼看。",
            "comment": "【注释】凤巢阁上容身稳�ず姿�笼中展翅难①李大夫：指李程，时任吏部侍郎。七律《重赠李大夫》作于元和十四年（公元819年）自江州赴忠州刺史任途中。这两句是把李大夫比作阁上之凤，在朝中地位显赫而且安稳；将自己比作锁在笼中之鹤，难以展翅翱翔。设喻巧妙，用心良苦。诗中有“量移远郡未成官”之句，见其求李大夫援引之意显然。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "雪暮偶与梦得同致仕裴宾客王尚书饮",
            "content": "黄昏惨惨雪霏霏，白首相欢醉不归。四个老人三百岁，人间此会亦应稀。",
            "comment": ""
        },
        {
            "title": "题东楼前李使君所种樱桃花",
            "content": "身入青云无见日，手栽红树又逢春。唯留花向楼前著，故故抛愁与后人。",
            "comment": "【注释】　著：一作看。"
        },
        {
            "title": "对镜",
            "content": "三分鬓发二分丝，晓镜秋容相对时。去作忙官应太老，退为闲叟未全迟。静中得味何须道，稳处安身更莫疑。若使至今黄绮在，闻吾此语亦分司。",
            "comment": ""
        },
        {
            "title": "惜小园花",
            "content": "晓来红萼凋零尽，但见空枝四五株。前日狂风昨夜雨，残芳更合得存无？",
            "comment": ""
        },
        {
            "title": "醉吟二首",
            "content": "空王百法学未得，姹女丹砂烧即飞。事事无成身老也，醉乡不去欲何归？两鬓千茎新似雪，十分一盏欲如泥。酒狂又引诗魔发，日午悲吟到日西。",
            "comment": ""
        },
        {
            "title": "三年除夜",
            "content": "晰晰燎火光，氲氲腊酒香。嗤嗤童稚戏，迢迢岁夜长。堂上书帐前，长幼合成行。以我年最长，次第来称觞。七十期渐近，万缘心已忘。不唯少欢乐，兼亦无悲伤。素屏应居士，青衣侍孟光。夫妻老相对，各坐一绳床。",
            "comment": ""
        },
        {
            "title": "古冢狐－戒艳色也",
            "content": "古冢狐，妖且老，化为妇人颜色好。头变云鬟面变妆，大尾曳作长红裳。徐徐行傍荒村路，日欲暮时人静处。或歌或舞或悲啼，翠眉不举花颜低。忽然一笑千万态，见者十人八九迷。假色迷人犹若是，真色迷人应过此。彼真此假俱迷人，人心恶假贵重真。狐假女妖害犹浅，一朝一夕迷人眼。女为狐媚害即深，日长月增溺人心。何况褒妲之色善蛊惑，能丧人家覆人国。君看为害浅深间，岂将假色同真色。",
            "comment": ""
        },
        {
            "title": "曲江忆李十一",
            "content": "李君殁后共谁游？柳岸荷亭两度秋。独绕曲江行一匝，依前还立水边愁。",
            "comment": ""
        },
        {
            "title": "新秋夜雨",
            "content": "蟋蟀暮啾啾，光阴不少留。松檐半夜雨，风幌满床秋。曙早灯犹在，凉初簟未收。新晴好天气，谁伴老人游？",
            "comment": ""
        },
        {
            "title": "闲游即事",
            "content": "郊野游行熟，村园次第过。蓦山寻浥涧，踏水渡伊河。寒食青青草，春风瑟瑟波。逢人共杯酒，随马有笙歌。胜事经非少，芳辰过亦多。还须自知分，不老拟如何？",
            "comment": ""
        },
        {
            "title": "咏怀寄皇甫朗之",
            "content": "老大多情足往还，招僧待客夜开关。学调气后衰中健，不用心来闹处闲。养病未能辞薄俸，忘名何必入深山。与君别有相知分，同置身于木雁间。",
            "comment": "【注释】养病未能辞薄俸�ね�名①何必入深山 ①忘名：不慕声誉。 ②皇甫朗之；皇甫曙，字朗之，时任河南少尹。白居易在《醉吟先生传》中称：与“安定皇甫朗之为酒友，”也是白居易的亲家。 这两句是说，我虽然在养病，但并未辞朝廷给予的俸禄，以维持生计；多年来，我不为自己的声名奔走，不慕声誉，何必要隐居深山？委婉地批评了当时以假隐居沽名钓誉的行径。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "雪中酒熟欲携访吴监先寄此诗",
            "content": "新雪对新酒，忆同倾一杯。自然须访戴，不必待延枚。陈榻无辞解，袁门莫懒开。笙歌与谈笑，随事自将来。",
            "comment": ""
        },
        {
            "title": "早饮湖州酒，寄崔使君",
            "content": "一榼扶头酒，泓澄泻玉壶。十分蘸甲酌，潋艳满银盂。捧出光华动，尝看气味殊。手中稀琥珀，舌上冷醍醐。瓶里有时尽，江边无处沽。不知崔太守，更有寄来无。",
            "comment": ""
        },
        {
            "title": "池上清晨候皇甫郎中",
            "content": "晓景丽未热，晨飚鲜且凉。池幽绿蘋合，霜洁白莲香。深扫竹间径，静拂松下床。玉柄鹤翎扇，银罂云母浆。屏除无俗物，瞻望唯清光。何人拟相访，嬴女从萧郎。",
            "comment": ""
        },
        {
            "title": "忆旧游　寄刘苏州。",
            "content": "忆旧游，旧游安在哉？旧游之人半白首，旧游之地多苍苔。江南旧游凡几处？就中最忆吴江隈。长洲苑绿柳万树，齐云楼春酒一杯。阊门晓岩旗鼓出，皋桥夕闹船舫回。修蛾慢脸灯下醉，急管繁弦头上催。六七年前狂烂熳，三千里外思徘徊。李娟张态一春梦，周五殷三归夜台。虎丘月色为谁好？娃宫花枝应自开。赖得刘朗解吟咏，江山气色合归来。",
            "comment": ""
        },
        {
            "title": "水调　第五遍乃五言调，调韵最切。",
            "content": "五言一遍最殷勤，调少情多似有因。不会当时翻曲意，此声肠断为何人？",
            "comment": "【注释】①水调：曲调名。商调曲。唐曲凡十一叠，前五叠为歌，后六叠为入破（唐宋大曲每套都有十余遍，分别归入散序、中序、破三大段。入破即为破这一段的第一遍）。诗题原注：“第一遍乃五言调，调韵最切。”原诗是一首七绝。这两句是说，此歌不会是新翻的曲意，歌声悲怨，令人听之肠断，它是为何人作的曲呢？诗人颇谙声律，懂得音乐语言，听着听着，觉得此曲调少情多，必有原因，因而发出疑问。妙听妙问，颇有韵味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "木芙蓉",
            "content": "晚函秋雾谁相似，如玉佳人带酒容。",
            "comment": ""
        },
        {
            "title": "见敏中初到邠宁秋日登城楼诗，诗中颇多乡思",
            "content": "想尔到边头，萧条正值秋。二年贫御史，八月古邠州。丝管闻虽乐，风沙见亦愁。望乡心若苦，不用数登楼。",
            "comment": "【注释】原题：见敏中初到邠宁秋日登城楼诗，诗中颇多乡思，因以寄和(从殿中侍御史出副邠宁。)"
        },
        {
            "title": "新丰折臂翁－戒边功也",
            "content": "新丰老翁八十八，头鬓眉须皆似雪。玄孙扶向店前行，左臂凭肩右臂折。问翁臂折来几年，兼问致折何因缘。翁云贯属新丰县，生逢圣代无征战。惯听梨园歌管声，不识旗枪与弓箭。无何天宝大征兵，户有三丁点一丁。点得驱将何处去，五月万里云南行。闻道云南有泸水，椒花落时瘴烟起。大军徒涉水如汤，未过十人二三死。村南村北哭声哀，儿别爷娘夫别妻。皆云前后征蛮者，千万人行无一回。是时翁年二十四，兵部牒中有名字。夜深不敢使人知，偷将大石捶折臂。张弓簸旗俱不堪，从兹始免征云南。骨碎筋伤非不苦，且图拣退归乡土。此臂折来六十年，一肢虽废一身全。至今风雨阴寒夜，直到天明痛不眠。痛不眠，终不悔，且喜老身今独在。不然当时泸水头，身死魂孤骨不收。应作云南望乡鬼，万人冢上哭呦呦。老人言，君听取。君不闻开元宰相宋开府，不赏边功防黩武。又不闻天宝宰相杨国忠，欲求恩幸立边功。边功未立生人怨，请问新丰折臂翁。",
            "comment": ""
        },
        {
            "title": "新居早春二首",
            "content": "静巷无来客，深居不出门。铺沙盖苔面，扫雪拥松根。渐暖宜闲步，初晴爱小园。觅花都未有，唯觉树枝繁。地润东风暖，闲行踏草芽。呼童遣移竹，留客伴尝茶。溜滴檐冰尽，尘浮隙日斜。新居未曾到，邻里是谁家？",
            "comment": ""
        },
        {
            "title": "闲卧",
            "content": "薄食当斋戒，散班同隐沦。佛容为弟子，天许作闲人。唯置床临水，都无物近身。清风散发卧，兼不要纱巾。",
            "comment": ""
        },
        {
            "title": "赞崔氏夫人",
            "content": "拜别高堂日欲斜，红巾拭泪贵新花。徒来生处却为客，今日随夫始是家。",
            "comment": ""
        },
        {
            "title": "池上竹下作",
            "content": "穿篱绕舍碧逶迤，十亩闲居半是池。食饱窗间新睡后，脚轻林下独行时。水能性淡为吾友，竹解心虚即我师。何必悠悠人世上，劳心费目觅亲知？",
            "comment": "【注释】水能性淡为吾友�ぶ窠庑男榧次沂ζ呗伞冻厣现裣伦鳌纷饔诼逖簟Ｕ饬骄涫撬担�水性淡薄，它是我的好朋友，翠竹虚心，它是我的好老师。是时，诗人杭州刺史任满，返归洛阳，求分司东都，过淡泊宁静的生活，这两句诗即反映了这种心情。表达出诗人欲跳出官场是非之地，远嫌避祸，求得自身的安全。蕴藉深沉，耐人寻味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "浔阳春三首·春来",
            "content": "春来触地故乡情，忽见风光忆两京。金谷踏花香骑入，曲江碾草钿车行。谁家绿酒欢连夜，何处红楼睡失明。独有不眠不醉客，经春冷坐古湓城。",
            "comment": ""
        },
        {
            "title": "冬夜闻虫",
            "content": "虫声冬思苦于秋，不解愁人闻亦愁。我是老翁听不畏，少年莫听白君头。",
            "comment": ""
        },
        {
            "title": "即事寄微之",
            "content": "畬田涩米不耕锄，旱地荒园少菜蔬。想念土风今若此，料看生计合何如。衣缝纰颣黄丝绢，饭下腥咸白小鱼。饱暖饥寒何足道，此身长短是空虚。",
            "comment": ""
        },
        {
            "title": "任氏行",
            "content": "蝉鬓尚随云势动，素衣犹带月光来。",
            "comment": ""
        },
        {
            "title": "见杨弘贞诗赋因题绝句以自谕",
            "content": "赋句诗章妙入神，未年三十即无身。常嗟薄命形憔悴，若比弘贞是幸人。",
            "comment": ""
        },
        {
            "title": "病中辱张常侍题集贤院诗因以继和",
            "content": "天禄阁门开，甘泉侍从回。图书皆帝籍，寮友尽仙才。骑省通中掖，龙楼隔上台。犹怜病宫相，诗寄洛阳来。",
            "comment": ""
        },
        {
            "title": "小岁日对酒吟钱湖州所寄诗",
            "content": "独酌无多兴，闲吟有所思。一杯新岁酒，两句故人诗。杨柳初黄日，髭须半白时。蹉跎春气味，彼此老心知。",
            "comment": ""
        },
        {
            "title": "题灵岩寺",
            "content": "娃宫屟廊寻已倾，砚池香径又欲平。二三月时何草绿，几百年来空月明。使君虽老颇多思，携觞领妓处处行。今愁古恨入丝竹，一曲凉州无限情。直自当时到今日，中间歌吹更无声。",
            "comment": "【注释】寺即吴馆娃宫，鸣屐廊、砚池、采香径遗迹在焉。"
        },
        {
            "title": "和杨同州寒食干坑会后闻杨工部欲到知予与",
            "content": "往来东道千余骑，新旧西曹两侍郎。家占冬官传印绶，路逢春日助恩光。停留五马经寒食，指点三峰过故乡。犹恨干坑敷水会，差池归雁不成行。",
            "comment": "【注释】原题：和杨同州寒食干坑会后闻杨工部欲到知予与工部有敷水之期荣喜虽多欢宴且阻辱示长句因而答之"
        },
        {
            "title": "鹤答鸡",
            "content": "尔争伉俪泥中斗，吾整羽仪松上栖。不可遣他天下眼，却轻野鹤重家鸡。",
            "comment": ""
        },
        {
            "title": "杂曲歌辞·乐世",
            "content": "管急丝繁拍渐稠，绿腰宛转曲终头。诚知乐世声声乐，老病人听未免愁。",
            "comment": ""
        },
        {
            "title": "韦七自太子宾客再除秘书监，以长句贺而饯之",
            "content": "离筵莫怆且同欢，共贺新恩拜旧官。屈就商山伴麋鹿，好归芸阁狎鹓鸾。落星石上苍苔古，画鹤厅前白露寒。老监姓名应在壁，相思试为拂尘看。",
            "comment": "【注释】韦往年尝与予同为秘监。"
        },
        {
            "title": "对酒自勉",
            "content": "五十江城守，停杯一自思。头仍未尽白，官亦不全卑。荣宠寻过分，欢娱已校迟。肺伤虽怕酒，心健尚夸诗。夜舞吴娘袖，春歌蛮子词。犹堪三五岁，相伴醉花时。",
            "comment": ""
        },
        {
            "title": "戏赠李十三判官",
            "content": "垂鞭相送醉醺醺，遥见庐山指似君。想君初觉从军乐，未爱香炉峰上云。",
            "comment": ""
        },
        {
            "title": "和裴相公傍水闲行绝句",
            "content": "行寻春水坐看山，早出中书晚未还。为报野僧岩客道，偷闲气味胜长闲。",
            "comment": ""
        },
        {
            "title": "劝酒",
            "content": "劝君一醆君莫辞，劝君两醆君莫疑，劝君三醆君始知。面上今日老昨日，心中醉时胜醒时。天地迢遥自长久，白兔赤乌相趁走。身后堆金拄北斗，不如生前一樽酒。君不见春明门外天欲明，喧喧歌哭半死生。游人驻马出不得，白舆素车争路行。归去来，头已白，典钱将用买酒吃。",
            "comment": ""
        },
        {
            "title": "赠梦得",
            "content": "年颜老少与君同，眼未全昏耳未聋。放醉卧为春日伴，趁欢行入少年丛。寻花借马烦川守，弄水偷船恼令公。闻道洛城人尽怪，呼为刘白二狂翁。",
            "comment": ""
        },
        {
            "title": "题灵隐寺红辛夷花戏酬光上人",
            "content": "紫粉笔含尖火焰，红胭脂染小莲花。芳情香思知多少，恼得山僧悔出家。",
            "comment": ""
        },
        {
            "title": "登西楼忆行简",
            "content": "每因楼上西南望，始觉人间道路长。碍日暮山青簇簇，漫天秋水白茫茫。风波不见三年面，书信难传万里肠。早晚东归来下峡，稳乘船舫过瞿唐。",
            "comment": "【注释】风波不见三年面�な樾拍汛�万里肠这两句是说，经过风风雨雨的波折，我们已经有三年没有见面了。书信实难传达万里之外的思念之情。两句诗反映出白居易与白行简手足情深。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "晚起",
            "content": "起晚怜春暖，归迟爱月明。放慵长饱睡，闻健且闲行。北阙停朝簿，四方入社名。唯吟一句偈，无念是无生。",
            "comment": ""
        },
        {
            "title": "天坛峰下赠杜录事",
            "content": "年颜气力渐衰残，王屋中峰欲上难。顶上将探小有洞，喉中须咽大还丹。河车九转宜精炼，火候三年在好看。他日药成分一粒，与君先去扫天坛。",
            "comment": ""
        },
        {
            "title": "三月三日忆微之",
            "content": "良时光景长虚掷，壮岁风情已暗销。忽忆同为校书日，每年同醉是今朝。",
            "comment": ""
        },
        {
            "title": "闲题家池寄王屋张道士",
            "content": "有石白磷磷，有水清潺潺。有叟头似雪，婆娑乎其间。进不趋要路，退不入深山。深山太获落，要路多险艰。不如家池上，乐逸无忧患。有食适吾口，有酒酡吾颜。恍惚游醉乡，希夷造玄关。五千言下悟，十二年来闲。富者我不顾，贵者我不攀。唯有天坛子，时来一往还。",
            "comment": ""
        },
        {
            "title": "和微之四月一日作",
            "content": "四月一日天，花稀叶阴薄。泥新燕影忙，蜜熟蜂声乐。麦风低冉冉，稻水平漠漠。芳节或蹉跎，游心稍牢落。春华信为美，夏景亦未恶。飐浪嫩青荷，熏栏晚红药。吴宫好风月，越郡多楼阁。两地诚可怜，其奈久离索。",
            "comment": ""
        },
        {
            "title": "安稳眠",
            "content": "家虽日渐贫，犹未苦饥冻。身虽日渐老，幸无急病痛。眼逢闹处合，心向闲时用。既得安稳眠，亦无颠倒梦。",
            "comment": ""
        },
        {
            "title": "醉中得上都亲友书，以予停俸多时，忧问贫乏",
            "content": "头白醉昏昏，狂歌秋复春。一生耽酒客，五度弃官人。异世陶元亮，前生刘伯伦。卧将琴作枕，行以锸随身。岁要衣三对，年支谷一囷。园葵烹佐饭，林叶扫添薪。没齿甘蔬食，摇头谢缙绅。自能抛爵禄，终不恼交亲。但得杯中渌，从生甑上尘。烦君问生计，忧醒不忧贫。",
            "comment": "【注释】原题：醉中得上都亲友书，以予停俸多时，忧问贫乏，偶乘酒兴，咏而报之"
        },
        {
            "title": "小阁闲坐",
            "content": "阁前竹萧萧，阁下水潺潺。拂簟卷帘坐，清风生其间。静闻新蝉鸣，远见飞鸟还。但有巾挂壁，而无客叩关。二疏返故里，四老归旧山。吾亦适所愿，求闲而得闲。",
            "comment": ""
        },
        {
            "title": "偶题阁下厅",
            "content": "静爱青苔院，深宜白发翁。貌将松共瘦，心与竹俱空。暖有低檐日，春多扬幕风。平生闲境界，尽在五言中。",
            "comment": ""
        },
        {
            "title": "寄明州于驸马使君三绝句",
            "content": "有花有酒有笙歌，其奈难逢亲故何。近海饶风春足雨，白须太守闷时多。平阳音乐随都尉，留滞三年在浙东。吴越声邪无法用，莫教偷入管弦中。何郎小妓歌喉好，严老呼为一串珠。海味腥咸损声气，听看犹得断肠无？",
            "comment": ""
        },
        {
            "title": "出府归吾庐",
            "content": "出府归吾庐，静然安且逸。更无客干谒，时有僧问疾。家僮十余人，枥马三四匹。慵发经旬卧，兴来连日出。出游爱何处，嵩碧伊瑟瑟。况有清和天，正当疏散日。身闲自为贵，何必居荣秩。心足即非贫，岂唯金满室。吾观权势者，苦以身徇物。炙手外炎炎，履冰中栗栗。朝饥口忘味，夕惕心忧失。但有富贵名，而无富贵实。",
            "comment": ""
        },
        {
            "title": "代鹤",
            "content": "我本海上鹤，偶逢江南客。感君一顾恩，同来洛阳陌。洛阳寡族类，皎皎唯两翼。貌是天与高，色非日浴白。主人诚可恋，其奈轩庭窄。饮啄杂鸡群，年深损标格。故乡渺何处，云水重重隔。谁念深笼中，七换摩天翮？",
            "comment": ""
        },
        {
            "title": "早春西湖闲游，怅然兴怀，忆与微之同赏，因",
            "content": "上马复呼宾，湖边景气新。管弦三数事，骑从十馀人。立换登山屐，行携漉酒巾。逢花看当妓，遇草坐为茵。西日笼黄柳，东风荡白蘋。小桥装雁齿，轻浪甃鱼鳞。画舫牵徐转，银船酌慢巡。野情遗世累，醉态任天真。彼此年将老，平生分最亲。高天从所愿，远地得为邻。云树分三驿，烟波限一津。翻嗟寸步隔，却厌尺书频。浙右称雄镇，山阴委重臣。贵垂长紫绶，荣驾大朱轮。出动刀枪队，归生道路尘。雁惊弓易散，鸥怕鼓难驯。百吏瞻相面，千夫捧拥身。自然闲兴少，应负镜湖春。",
            "comment": "【注释】原题：早春西湖闲游，怅然兴怀，忆与微之同赏，因思在越官重事殷，镜湖之游，或恐未暇，偶成十八韵寄微之"
        },
        {
            "title": "累土山",
            "content": "堆土渐高山意出，终南移入户庭间。玉峰蓝水应惆怅，恐见新山望旧山。",
            "comment": ""
        },
        {
            "title": "雨中赴刘十九二林之期及到寺刘已先去因以四",
            "content": "云中台殿泥中路，既阻同游懒却还。将谓独愁犹对雨，不知多兴已寻山。才应行到千峰里，只校来迟半日闲。最惜杜鹃花烂熳，春风吹尽不同攀。",
            "comment": ""
        },
        {
            "title": "途中寒食",
            "content": "路旁寒食行人尽，独占春愁在路旁。马上垂鞭愁不语，风吹百草野田香。",
            "comment": "【注释】行人尽：一作行人绝。"
        },
        {
            "title": "夏日与闲禅师林下避暑",
            "content": "洛景城西尘土红，伴僧闲坐竹泉东。绿萝潭上不见日，白石滩边长有风。热恼渐知随念尽，清凉常愿与人同。每因毒暑悲亲故，多在炎方瘴海中。",
            "comment": "【注释】洛景：一作“落景”[是岁潮、韶等郡，皆有亲友谪居。]"
        },
        {
            "title": "忆微之伤仲远　李三仲远去年春丧。",
            "content": "幽独辞群久，漂流去国赊。只将琴作伴，唯以酒为家。感逝因看水，伤离为见花。李三埋地底，元九谪天涯。举眼青云远，回头白日斜。可能胜贾谊，犹自滞长沙。",
            "comment": ""
        },
        {
            "title": "醉题刘二十八使君",
            "content": "为我引杯添酒饮，与君把箸击盘歌。诗称国手徒为尔，命压人头不奈何。举眼风光长寂寞，满朝官职独蹉跎。亦知合被才名折，二十三年折太多。",
            "comment": ""
        },
        {
            "title": "咏家酝十韵",
            "content": "独醒从古笑灵均，长醉如今学伯伦。旧法依稀传自杜，新方要妙得于陈。井泉王相资重九，麴糵精灵用上寅。酿糯岂劳炊范黍，撇篘何假漉陶巾。常嫌竹叶犹凡浊，始觉榴花不正真。瓮揭闻时香酷烈，瓶封贮后味甘辛。捧疑明水从空化，饮似阳和满腹春。色洞玉壶无表里，光摇金盏有精神。能销忙事成闲事，转得忧人作乐人。应是世间贤圣物，与君还往拟终身。",
            "comment": ""
        },
        {
            "title": "戏赠户部李巡官",
            "content": "好去民曹李判官，少贪公事且谋欢。男儿未死争能料，莫作忠州刺史看。",
            "comment": ""
        },
        {
            "title": "十二时行孝文",
            "content": "黄昏戌，下帘拂床早交毕。安置父母卧高堂，睡定然乃抽身出。",
            "comment": ""
        },
        {
            "title": "正月十五日夜，东林寺学禅，偶怀蓝田杨主簿",
            "content": "新年三五东林夕，星汉迢迢钟梵迟。花县当君行乐夜，松房是我坐禅时。忽看月满还相忆，始叹春来自不知。不觉定中微念起，明朝更问雁门师。",
            "comment": "【注释】原题：正月十五日夜，东林寺学禅，偶怀蓝田杨主簿，因呈智禅师"
        },
        {
            "title": "湖亭晚归",
            "content": "尽日湖亭卧，心闲事亦稀。起因残醉醒，坐待晚凉归。松雨飘藤帽，江风透葛衣。柳堤行不厌，沙软絮霏霏。",
            "comment": ""
        },
        {
            "title": "重寄",
            "content": "萧散弓惊雁，分飞剑化龙。悠悠天地内，不死会相逢。",
            "comment": ""
        },
        {
            "title": "除夜",
            "content": "病眼少眠非守岁，老心多感又临春。火销灯尽天明后，便是平头六十人。",
            "comment": ""
        },
        {
            "title": "勉闲游",
            "content": "天时人事常多故，一岁春能几处游。不是尘埃便风雨，若非疾病即悲忧。贫穷心苦多无兴，富贵身忙不自由。唯有分司官恰好，闲游虽老未能休。",
            "comment": ""
        },
        {
            "title": "酬严给事",
            "content": "嬴女偷乘凤去时，洞中潜歇弄琼枝。不缘啼鸟春饶舌，青琐仙郎可得知。",
            "comment": "【注释】原题注：闻玉蕊花下有游仙绝句。"
        },
        {
            "title": "长斋月满，携酒先与梦得对酌，醉中同赴令公",
            "content": "斋宫前日满三旬，酒榼今朝一拂尘。乘兴还同访戴客，解酲仍对姓刘人。病心汤沃寒灰活，老面花生朽木春。若怕平原怪先醉，知君未惯吐车茵。",
            "comment": ""
        },
        {
            "title": "听芦管",
            "content": "幽咽新芦管，凄凉古竹枝。似临猿峡唱，疑在雁门吹。调为高多切，声缘小乍迟。粗豪嫌觱篥，细妙胜参差。云水巴南客，风沙陇上儿。屈原收泪夜，苏武断肠时。仰秣胡驹听，惊栖越鸟知。何言胡越异，闻此一同悲。",
            "comment": ""
        },
        {
            "title": "不出门",
            "content": "不出门来又数旬，将何销日与谁亲。鹤笼开处见君子，书卷展时逢古人。自静其心延寿命，无求于物长精神。能行便是真修道，何必降魔调伏身。",
            "comment": ""
        },
        {
            "title": "咏兴五首并序",
            "content": "七年四月，予罢河南府，归履道第。庐舍自给，衣储自充，无欲无营，或歌或舞，颓然自适，盖河洛间一幸人也。遇兴发咏，偶成五章，各以首句命为题目。",
            "comment": ""
        },
        {
            "title": "和东川杨慕巢尚书府中独坐，感戚在怀，见寄",
            "content": "我是知君者，君今意若何。穷通时不定，苦乐事相和。东蜀欢殊渥，西江叹逝波。只缘荣贵极，翻使感伤多。行断风惊雁，年侵日下坡。片心休惨戚，双鬓已蹉跎。紫绶黄金印，青幢白玉珂。老将荣补贴，愁用道销磨。外府饶杯酒，中堂有绮罗。应须引满饮，何不放狂歌。锦水通巴峡，香山对洛河。将军驰铁马，少傅步铜驼。深契怜松竹，高情忆薜萝。悬车年甚远，未敢故相过。",
            "comment": "【注释】原题：和东川杨慕巢尚书府中独坐，感戚在怀，见寄十四韵（慕巢感戚虔州弟丧逝，感己之荣盛，有归洛之意，故叙而和之也。）"
        },
        {
            "title": "早服云母散",
            "content": "晓服云英漱井华，寥然身若在烟霞。药销日晏三匙饭，酒渴春深一碗茶。每夜坐禅观水月，有时行醉玩风花。净名事理人难解，身不出家心出家。",
            "comment": ""
        },
        {
            "title": "赞崔氏夫人",
            "content": "亭亭独步□枝花，红脸青娥不是夸。作将喜貌为愁貌，未惯离家往婿家。",
            "comment": "【注释】原序：崔氏善女，万古传细。名而察之，宝亦周备。养育之法，方拟事人，若乏礼仪，过在父母。"
        },
        {
            "title": "见尹公亮新诗，偶赠绝句",
            "content": "袖里新诗十首馀，吟看句句是琼琚。如何持此将干谒，不及公卿一字书。",
            "comment": ""
        },
        {
            "title": "九日题涂溪",
            "content": "蕃草席铺枫叶岸，《竹枝》歌送菊花杯。明年尚作南宾守，或可重阳更一来。",
            "comment": ""
        },
        {
            "title": "罗子",
            "content": "有女名罗子，生来才两春。我今年已长，日夜二毛新。顾念娇啼面，思量老病身。直应头似雪，始得见成人。",
            "comment": ""
        },
        {
            "title": "和敏中洛下即事　时敏中为殿中分司。",
            "content": "昨日池塘春草生，阿连新有好诗成。花园到处莺呼入，骢马游时客避行。水暖鱼多似南国，人稀尘少胜西京。洛中佳境应无限，若欲谙知问老兄。",
            "comment": ""
        },
        {
            "title": "晚春登大云寺南楼赠常禅师",
            "content": "花尽头新白，登楼意若何？岁时春日少，世界苦人多。愁醉非因酒，悲吟不是歌。求师治此病，唯劝读楞伽。",
            "comment": ""
        },
        {
            "title": "喜钱左丞再除华州以诗伸贺",
            "content": "左辖辍中台，门东委上才。彤襜经宿到，绛帐及春开。民望恳难夺，天心慈易回。那知不隔岁，重借寇恂来。",
            "comment": ""
        },
        {
            "title": "寄微之",
            "content": "帝城行乐日纷纷，天畔穷愁我与君。秦女笑歌春不见，巴猿啼哭夜常闻。何处琵琶弦似语？谁家卨堕髻如云？人生多少欢娱事，那独千分无一分。",
            "comment": ""
        },
        {
            "title": "夏日作",
            "content": "葛衣疏且单，纱帽轻复宽。一衣与一帽，可以过炎天。止于便吾体，何必被罗纨。宿雨林笋嫩，晨露园葵鲜。烹葵炮嫩笋，可以备朝餐。止于适吾口，何必饫腥膻。饭讫盥漱已，扪腹方果然。婆娑庭前步，安稳窗下眠。外养物不费，内归心不烦。不费用难尽，不烦神易安。庶几无夭阏，得以终天年。",
            "comment": ""
        },
        {
            "title": "初到郡斋寄钱湖州李苏州",
            "content": "俱来沧海郡，半作白头翁。谩道风烟接，何曾笑语同。吏稀秋税毕，客散晚庭空。霁后当楼月，潮来满座风。霅溪殊冷僻，茂苑太繁雄。唯此钱唐郡，闲忙恰得中。",
            "comment": "【注释】原题注：聊取二郡一哂，故有落句之戏庭：一作亭此：一作有"
        },
        {
            "title": "赠举之仆射　今春与仆射三为寒食之会。",
            "content": "鸡球饧粥屡开筵，谈笑讴吟间管弦。一月三回寒食会，春光应不负今年。",
            "comment": ""
        },
        {
            "title": "题韦家泉池",
            "content": "泉落青山出白云，萦村绕郭几家分。自从引作池中水，深浅方圆一任君。",
            "comment": ""
        },
        {
            "title": "重题别东楼",
            "content": "东楼胜事我偏知，气象多随昏旦移。湖卷衣裳白重叠，山张屏障绿参差。海仙楼塔晴方出，江女笙箫夜始吹。春雨星攒寻蟹火，秋风霞飐弄涛旗。宴宜云髻新梳后，曲爱霓裳未拍时。太守三年嘲不尽，郡斋空作百篇诗。",
            "comment": ""
        },
        {
            "title": "读庄子",
            "content": "庄生齐物同归一，我道同中有不同。遂性逍遥虽一致，鸾凰终校胜蛇虫。伤，为寻庄子知归处，认得无何是本乡。",
            "comment": "【注释】《万首绝句》作：去国辞家谪异方，中心自怪少忧"
        },
        {
            "title": "题笼鹤",
            "content": "经旬不饮酒，逾月未闻歌。岂是风情少，其如尘事多。虎丘惭客问，娃馆妒人过。莫笑笼中鹤，相看去几何？",
            "comment": ""
        },
        {
            "title": "雪后过集贤裴令公旧宅有感",
            "content": "梁王捐馆后，枚叟过门时。有泪人还泣，无情雪不知。台亭留尽在，宾客散何之？唯有萧条雁，时来下故池。",
            "comment": ""
        },
        {
            "title": "除夜寄微之",
            "content": "鬓毛不觉白毵毵，一事无成百不堪。共惜盛时辞阙下，同嗟除夜在江南。家山泉石寻常忆，世路风波子细谙。老校于君合先退，明年半百又加三。",
            "comment": ""
        },
        {
            "title": "劝行乐",
            "content": "少年信美何曾久，春日虽迟不再中。欢笑胜愁歌胜哭，请君莫道等头空。",
            "comment": "【注释】少年信美何曾久�ご喝账涑俨辉俜昶呔�《劝行乐》作于洛阳。这两句是劝告人及时行乐并珍惜时光和青春——少年的美妙时代不可能久留，春日虽然迟迟未过，但已过之日却不再回来。“不再逢”三字寓意深长，耐人深思。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "画木莲花图寄元郎中",
            "content": "花房腻似红莲朵，艳色鲜如紫牡丹。唯有诗人能解爱，丹青写出与君看。",
            "comment": ""
        },
        {
            "title": "自问此心呈诸老伴",
            "content": "朝问此心何所思，暮问此心何所为。不入公门慵敛手，不看人面免低眉。居士室间眠得所，少年场上饮非宜。闲谈娓娓留诸老，美酝徐徐进一卮。心未曾求过分事，身常少有不安时。此心除自谋身外，更问其余尽不知。",
            "comment": ""
        },
        {
            "title": "酬思黯相公见过弊居戏赠",
            "content": "轩盖光照地，行人为徘徊。呼传君子出，乃是故人来。访我入穷巷，引君登小台。台前多竹树，池上无尘埃。贫家何所有，新酒三两杯。停杯款曲语，上马复迟回。留守不外宿，日斜宫漏催。但留金刀赠，未接玉山颓。家酝不敢惜，待君来即开。村妓不辞出，恐君冁然咳。",
            "comment": "【注释】　停杯款曲语，上马复迟回：一作款曲语上马，从容"
        },
        {
            "title": "长恨歌",
            "content": "汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列士，可怜光采生门户。遂令天下父母心，不重生男重生女。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。花钿委地无人收，翠翅金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。蜀江水碧蜀山青，圣主朝朝暮暮情。行宫见月伤心色，夜雨闻铃断肠声。天旋地转回龙驭，至此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂。春风桃李花开日，秋雨梧桐叶落时。西宫南内多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。忽闻海上有仙山，山在虚无缥缈间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扇，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云髻半偏新睡觉，花冠不整下堂来。风吹仙袂飘飘举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。唯将旧物表深情，钿合金钗寄将去。钗留一股合一扇，钗擘黄金合分钿。但教心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。",
            "comment": "【注释】金屋：给所宠爱的女人居住的华丽房子。骊：即骊山，在今陕西临潼，建有供玄宗游乐的华清宫，内有华清池温泉。剑阁：在今四川省剑阁县北，又称剑门关。马嵬坡：在今陕西省兴平县西，杨贵妃缢死此处。太真：杨贵妃为女道士的号。小玉，系传说中西王母的侍女，此处借指随侍杨贵妃的仙女。〔1〕汉皇：中唐后诗人多好以汉武帝（刘彻）代借指唐玄宗。倾国 ：指美女。御宇：统治全国。 〔2〕 杨家有女：杨贵妃是蜀州司户杨玄琰的女儿，幼年养在叔父杨玄王圭家，小名玉环。开元二十三年，册封为寿王（玄宗的儿子李王冒）妃。二十八年玄宗使她为道士，住太真宫，改名太真。天宝四年册封为贵妃。 〔3〕六宫：后妃的住处。粉黛：本是妇女的化妆品，这里 用作妇女的代称。无颜色：是说六宫妃嫔和杨贵妃比较之下都显得不美了。 〔4〕华清池：开元十一年建温泉宫于骊山，天宝六年改名 华清宫。温泉池也改名“华清池”。凝脂：形容皮肤白嫩而柔滑。 〔5〕承恩泽：指得到皇帝的宠遇。 〔6〕步摇：一种首饰的名称，用金银丝宛转屈曲制成花枝 形状，上缀珠玉，插在发髻上，行走时摇动，所以叫“步摇”。 〔7〕姊妹弟兄：指杨氏一家。杨玉环受册封后，她的大姐 韩国夫人，三姐封虢国夫人，八姐封秦国夫人。伯叔兄弟杨钅舌官鸿胪卿，杨钅奇官侍御史，杨钊赐名国忠，天宝十一年（七五二）为右丞相，所以说“皆列土”（分封土地）。可怜：可爱。 〔8〕骊宫：骊山由的宫殿。唐玄宗常和杨贵妃在这里饮酒 作乐。 〔9〕渔阳：天宝元年河北道的蓟州改称渔阳郡，当时所辖 之地约在今北京市东面的地区。包括今蓟县、平谷等县境在内，原属平卢、范阳、河东三镇节度使安禄山管辖。革卑：古代军中用的小鼓，骑鼓。霓裳羽衣曲：著名舞曲名 〔10〕九重城阙：指京城。烟尘生：指发生战祸。西南行：天宝十五年（七五六）六月，安禄山破潼关，杨国宗主张逃向蜀中，唐玄宗命将军陈玄礼率领“六军”出发，他自己和杨贵妃等跟着出延秋门向西南而去。 〔11〕翠华：指皇帝仪仗中用翠鸟羽毛装饰的旗子。 〔12〕蛾眉：美女代称，此处指杨贵妃。 〔13〕翠翘：翠鸟尾上的长毛叫“翘”。此处指形似“翠翘”的头饰。金雀：雀形的金钗。玉搔头：玉簪。这句说各种各样的首饰和花钿都丢在地上。 〔14〕云栈：高入云端的栈道。萦纡：回环曲折。剑阁：即剑门关，在今四川省剑阁县北。 〔15〕峨嵋山：在今四川省峨嵋县境。唐玄宗到蜀中，不以过峨嵋山，这里只是泛指今四川的高山而言。 〔16〕《明皇杂录》：“明皇既幸蜀，西南行，初入斜谷，属霖雨涉旬，于栈道雨中闻铃音，隔山相应。上（指玄宗）既悼念贵妃，采其声为《雨淋铃曲》以寄恨焉。” 〔17〕天旋日转：比喻国家从倾覆后得到恢复。回龙驭：指玄宗由蜀中回到长安。此：指杨贵妃自尽处。 〔18〕马嵬坡：在今陕西省兴平县西。即前“西出都门百余里”所指之地。 〔19〕太液：池名，在长安城东北面的大明宫内。未央：宫名，在长安县西北。两者都是汉朝就有的旧名称。此处借指唐朝的池苑和宫庭。 〔20〕西宫：《新唐书·宦官传》载：李辅国胁迫太上皇（李隆基）从兴庆宫迁“西内”（唐称太极宫曰“西内”）。 〔21〕梨园：见杜甫《观公孙大娘弟子舞剑器行》注。椒房：宫殿名称，皇后所居。以椒（花椒）和泥涂壁，取其温暖而芳香。阿监：宫廷中的近侍，唐代六七品女官名。青娥：指年轻貌美的宫女。“青娥老”和上句“白发新”对举。 〔22〕孤灯挑尽：古时用灯草点油灯，过一会儿就要把灯草往前挑一挑，让它好燃烧。挑尽：是说夜已深，灯草也将挑尽。 〔23〕耿耿：明亮。星河：银河。欲曙天：天快要亮的时候。 〔24〕鸳鸯瓦：屋瓦一俯一仰扣合在一起叫“鸳鸯瓦”。霜华：即霜花。重：指霜厚。翡翠衾：绣着翡翠鸟的被子。 〔25〕魂魄：指杨贵妃的亡魂。 〔26〕临邛（音穷）：今四川省邛崃县。鸿都：洛阳北宫门名。鸿都客：是说这位四川方士曾在洛阳住过。一说“鸿都客”是说临邛道士来京都为客。 〔27〕穷：找遍的意思。碧落 ：指天上。黄泉：指地下。 〔28〕五云：五色云。绰约：美好的样子。 〔29〕参差是：仿佛就是。 〔30〕叩玉扃：叩玉作的门。扃：本指门闩或门环，这里指门扇。小玉：作者《霓裳羽舞歌》自注：“吴王夫差女小玉。”双成：姓董。《汉武帝内传》记：西王母命玉女 董双成吹云和之笙。此借小玉、双成作为杨贵妃的侍婢。 〔31〕九华帐：用九华图案绣成的彩帐。 〔32〕珠箔：珠帘。屏；屏风。逦迤：连接不断。 〔33〕阑干：流泪貌。 〔34〕凝睇：凝视。 〔35〕昭阳殿：汉宫名，赵飞燕居住过的地方。这时代指杨贵妃旧居处。蓬莱宫：传说中的海上仙山。这里代指仙境。钿合：镶嵌金花的首饰盒。寄将去：托请捎去。 〔36〕擘：分开。这两句意思是：钗留一股盒留一片，钗分开了里头是黄金盒分开了里头是金属花片。 〔37〕长生殿：在华清宫中。 〔38〕连理枝：两树根不同，而树干结合在一起。 【简析】：本诗写唐明皇和杨贵妃的爱情故事，只开头一句以汉代唐，其它地名、人名都是实的。诗写于宪宗元和六年（８０６）冬天，诗人正任屋（今陕西周至）县尉，有一次和陈鸿、王质游仙游寺，经王提议，与陈鸿相约将当时正在民间流传的关于玄宗和宠妃的爱情故事写成作品，陈写成《长恨歌传》，白写了这首诗。诗以喜剧开头而转成悲剧，虽然作者的立意是“欲惩尤物”，却成了一首爱情的颂歌。这首叙事诗的最成功处就是抒情，相当复杂的情节只用精炼的几句就交代过去，而着力在情的渲染，细致地写唐明皇与杨贵妃爱情的浓烈和贵妃死后双方的思念之情。其中有不少名句感人至深，千百年来一直为人传诵。诗中戏剧化和神话化的描写和浓郁的浪漫主义色彩，也是它具有很强的艺术魅力的原因。　［附］长恨歌传　前进士陈鸿撰开元中，泰阶平，四海无事。玄宗在位岁久，倦于旰食宵衣，政无大小，始委于右丞相；深居游宴，以声色自娱。先是，元献皇后、武淑妃皆有宠，相次即世。宫中虽良家子千数，无可悦目者。上心忽忽不乐。时每岁十月，驾幸华清宫，内外命妇，熠耀景从，浴日余波，赐以汤沐，春风灵液，澹然其间。上心油然，若有所遇，顾左右前后，粉色如土。诏高力士潜搜外宫，得弘农杨玄琰女于寿邸。既笄矣，(鬓下换真)发腻理，纤浓中度，举止闲发，转动照人。上甚悦。进见之日，奏《霓裳羽衣曲》以导之。定情之夕，授金钗钿合以固之。又命戴步摇，垂金(王当)。明年，册为贵妃半后服用。由是冶其容，敏其词，婉娈万态，以中上意，上益嬖焉。时省风九州，泥金五岳，骊山雪夜，上阳春朝，与上行同辇，居同室，宴专席，寝专房。虽有三夫人、九嫔、二十七世妇、八十一御妻，暨后宫才人、乐府妓女，使天子无顾眄意。自是六宫无复进幸者。非徒殊艳尤态致是，盖才智明慧，善巧便佞，先意希旨，有不可形容者。叔父昆弟，皆列在清贯，爵为通侯。姊妹封国夫人，富埒王室，车服邸第，与大长公主侔，而恩泽势力则又过之。出入禁门不问，京师长吏为之侧目。故当时谣咏有云：“生女勿悲酸，生儿勿喜欢。”又曰：“男不封侯女作妃，看女却为门上楣。”其人心羡慕如此。天宝末，兄国忠盗丞相位，愚弄国柄。及安禄山引兵向阙，以讨杨氏为辞。潼关不守，翠华南幸，出咸阳道，次马嵬亭，六军徘徊，持戟不进，从官郎吏，伏上马前，请诛错以谢天下。国忠奉牦缨盘水，死于道周。左右之意未快。上问之。当时敢言者，请以贵妃塞天下怒。上知不免，而不忍见其死，反袂掩面，使牵之而去。苍黄展转，竟就绝于尺组之下。既而玄宗狩成都，肃宗受禅灵武－－以下引自李济洲编著之《全唐诗佳句赏析》http://tshjj.yeah.net/七月七日长生殿①�ひ拱胛奕怂接锸豹ピ谔煸缸鞅纫砟瘼讵ぴ诘卦肝�连理枝③①长生殿：唐华清宫一殿名，天宝元年十一月造，名为集灵台，祀神用。唐代又称皇帝寝殿为长生殿。所以诗中所指长生殿，不一定专指集灵台。②比翼鸟：传说中的鸟，只有一目一翼，其名鹣鹣，雌雄并列，紧靠而飞。③连理枝：两棵树枝干连生在一起。④长恨歌：千古绝唱的长篇叙事诗，作于唐宪宗元和元年冬，时白居易任盩厔县尉，与友人陈鸿、王质夫同游仙游寺，道古论今，言及唐玄宗之溺于声色及杨贵妃之恃宠贵幸，终于酿成马嵬之变，不胜感慨，乃据王质夫之建议作成此诗。陈鸿并为之作《长恨歌传》，于是，诗、传一体，相得益彰。这四句是说，七月七日这天夜半，唐玄宗和杨贵妃在长生殿山盟海誓：在天上愿做比翼齐飞的比翼鸟，在地上愿为枝干相接的连理枝，永永世世作恩爱夫妻。诗句写得宛转动人，常为后人引用，以表示对爱情的忠贞。天生丽质①难自弃②�ひ怀�选③在君王侧④①丽质：美貌。②难自弃：天生美貌，很难自己舍弃、辜负。③选：即选妃。唐玄宗实际是从儿子李瑁手中把杨玉环夺去的，“选”字是为尊者讳的掩饰之词。杨贵妃，小名玉环，蒲州永乐(今山西芮城)人，幼时养在叔父杨玄珪家。开元二十三年（公元735年）册封为寿王李瑁的妃子。开元二十八年（公元740年），玄宗欲纳为妃，慑于公媳名分，将其度为女道士，住太真宫，道号太真，这是一种掩人耳目的临时安排。天宝四载（公无745年），册封贵妃，得到唐玄宗极端的宠幸。④侧：身边。这两句是说，杨贵妃天生美丽漂亮，怎能弃置不顾？一旦“选”到唐玄宗身边为妃，就得到极端的宠幸。这是直述其事，实事实写，因为杨贵妃乃寿王妃，唐玄宗的儿媳，如此写来，语含讽刺，耐人寻味。天长地久有时尽①�ご撕蔻诿嗝啖畚蘧�期④①天长句：天再长，地再久，总有到尽头的时候。②此恨：指唐玄宗与杨贵妃的爱情悲剧。③绵绵：长远不断的样子。④无绝期：没有了结的时候。这两句是说，天那么长，地那么久，也有穷尽的时候；这爱情悲剧的绵绵长恨，却永远没有了结的日子。诗句以概括性的语言点明“长恨”，表现了唐玄宗对杨贵妃的爱情誓言不能实现的千古遗恨。这两句常为后人引用，表示遗恨之无穷。九重城阙①烟尘生②�でС送蚱镂髂闲孝邰倬胖爻倾冢褐妇┏恰；实劬幼〉牡胤接芯诺烂牛�叫九重，一路门，二应门，三雉门，四库门，五皋门，六城门，七近郊门，八远郊门，九关门。 ②烟尘生：发生战乱。 ③千乘句：西南行，指逃亡四川。《旧唐书·玄宗纪》：天宝十五载六月，潼关不守，京师大骇。“甲午，将谋幸蜀。……乙未，凌晨，自延秋门出，微雨沾湿，扈从惟宰相杨国忠、韦见素、内侍高力士及太子，亲王、妃主、皇孙已下多从之不及。”《资治通鉴·唐纪》卷三十四：’杨国忠……首唱幸蜀之策，上然之。……甲午，……上移仗北内，既夕，命龙武大将军陈玄礼整比六军，厚赐钱帛，选闲厩马九百余匹，外人皆莫之知。乙未，黎明，上独与贵妃姊妹、皇子、妃、主、皇孙、杨国忠、韦见素、魏方进、陈玄礼及亲近宦官、宫人出延秋门，妃、主、皇孙之外者，皆委之而去。”可知此次逃亡极为仓促匆忙，唐玄宗已被吓得手足无措，只有带着杨贵妃逃跑了；当时，狼狈不堪，“六军扈从者，千人而已”。诗中“千乘万骑”乃夸饰之词，不足为信。这两句是说，富贵天子唐玄宗吓破了胆，带着贵妃和千骑之众，仓忙向四川逃跑。虽然诗人未完全摆脱“为尊者讳”的束缚，“行”字中却隐含了丰富的言外之意，耐人寻味。马嵬坡①下泥土中�げ患�玉颜空死处②①马嵬坡：在今陕西省兴平市西，即“西出都门百余里”所指之地。 ②不见句：不见杨妃，只见她的死处。玉颜：指杨贵妃。这两句是说，唐玄宗由蜀返回长安，途经马嵬坡葬杨妃处，曾派人置棺改葬。挖开土冢，尸已腐化，唯存所佩香囊。所以说，在马嵬坡的泥土中，不见杨妃，只见她的死处。一个“空”字，蕴含着唐玄宗内心的悲哀、痛苦的回忆和无尽的思念之情。上穷①碧落②下黄泉③�ち酱γＣ＝圆患�①穷：穷尽、遍及。 ②碧落：道家称东方第一层天，碧霞满空，叫做“碧落”。这里泛指天上。 ③黄泉：人死后埋葬的地穴。借指阴间。这两句写唐玄宗命方士从天上到地下苦苦寻觅贵妃，渺渺茫茫，遍寻无着。表现了唐玄宗对杨贵妃深深的思念之情。殿萤飞思悄然①�す碌铺艟、谖闯擅撷偎记娜唬汗录疟�凉之状。 ②孤灯挑尽：古时用灯草点油灯，过一会儿就要把灯草往前挑一下，让它继续燃烧。“挑尽”是说夜已深了，灯草即将挑尽。形容夜不成眠的境况。这两句是说，夜晚的旧宫殿里一派冷落景象，只有萤火虫飞来飞去；灯草挑尽，夜已深沉，人还是不能安眠入睡。极力渲染唐玄宗对杨贵妃的思念，以致夜不成眠的孤寂凄苦境况。六军①不发②无奈何�ね鹱�③蛾眉④马前死①六军：皇帝的警卫部队。周代制度，天子六军，每军一万二千五百人，后泛称皇帝的警卫部队为六军。唐玄宗时，实际有左右龙武、左右羽林四军，以后才增左右神策军，合为六军。 ②不发：不肯前进。《资治通鉴》载：上至马嵬驿，将士饥疲，皆愤怒。陈玄礼以祸由杨国忠，欲诛之；会吐蕃使者二十余人遮国忠马，诉以无食。国忠未及对，军士呼曰：国忠与胡虏谋反，国忠走，追杀之。上杖履出驿门，慰劳军士，令收队，军士不应。上使高力士问之，玄礼对曰：国忠谋反，贵妃不宜供奉，愿陛下割恩正法。上曰：贵妃深居，安知国忠反谋？力士曰：贵妃诚无罪，然将士已杀国忠，而贵妃在陛下左右岂敢自安?愿陛下审思之，将士安则陛下安矣。上命力士引贵妃于佛堂，缢杀之。舆尸驿庭，召玄礼等入视之，于是始整部伍为行计。 ③宛转：犹展转，凄楚缠绵态。 ④蛾眉：本指美女的眉毛，后借指美女，此处指杨贵妃。这两句是说，往西离开都城才一百多里，六军不肯前进，真是无可奈何，杨贵妃在凄楚缠绵之中在马前被勒死。反映了“六军不发”，要求处死杨贵妃，是愤于唐玄宗迷恋酒色，祸国殃民。诗句以替罪羊之死，委婉而含蓄地抨击了唐玄宗，余韵无穷。风吹仙袂①飘摇举�び趟颇奚延鹨挛琚亳牵阂滦洹Ｕ饬骄涫撬担�杨贵妃站在仙山之上，清风吹来，衣袖随之飘起，有一种飘逸、洒脱、超尘脱俗的美，就好像当年在宫中跳霓裳羽衣舞时的优美舞姿。诗人借助想象，让杨贵妃的形象在仙境中再现，形象生动，宛转动人，更加深化了唐玄宗对杨贵妃的思念，进一步渲染了“长恨”的主题。--引自李济洲编著之《全唐诗佳句赏析》http://tshjj.yeah.net/　　《长恨歌》是白居易诗作中脍炙人口的名篇，作于元和元年（806），当时诗人正在盩厔县（今陕西周至）任县尉。这首诗是他和友人陈鸿、王质夫同游仙游寺，有感于唐玄宗、杨贵妃的故事而创作的。在这首长篇叙事诗里，作者以精炼的语言，优美的形象，叙事和抒情结合的手法，叙述了唐玄宗、杨贵妃在安史之乱中的爱情悲剧：他们的爱情被自己酿成的叛乱断送了，正在没完没了地吃着这一精神的苦果。唐玄宗、杨贵妃都是历史上的人物，诗人并不拘泥于历史，而是借着历史的一点影子，根据当时人们的传说，街坊的歌唱，从中蜕化出一个回旋曲折、宛转动人的故事，用回环往复、缠绵悱恻的艺术形式，描摹、歌咏出来。由于诗中的故事、人物都是艺术化的，是现实中人的复杂真实的再现，所以能够在历代读者的心中漾起阵阵涟漪。　　《长恨歌》就是歌“长恨”，“长恨”是诗歌的主题，故事的焦点，也是埋在诗里的一颗牵动人心的种子。而“恨”什么，为什么要“长恨”，诗人不是直接铺叙、抒写出来，而是通过他笔下诗化的故事，一层一层地展示给读者，让人们自己去揣摸，去回味，去感受。　　诗歌开卷第一句：“汉皇重色思倾国”，看来很寻常，好象故事原就应该从这里写起，不需要作者花什么心思似的，事实上这七个字含量极大，是全篇纲领，它既揭示了故事的悲剧因素，又唤起和统领着全诗。紧接着，诗人用极其省俭的语言，叙述了安史之乱前，唐玄宗如何重色、求色，终于得到了“回眸一笑百媚生，六宫粉黛无颜色”的杨贵妃。描写了杨贵妃的美貌、娇媚，进宫后因有色而得宠，不但自己“新承恩泽”，而且“姊妹弟兄皆列土”。反复渲染唐玄宗得贵妃以后在宫中如何纵欲，如何行乐，如何终日沉湎于歌舞酒色之中。所有这些，就酿成了安史之乱：“渔阳鼙鼓动地来，惊破霓裳羽衣曲”。这一部分写出了“长恨”的内因，是悲剧故事的基础。诗人通过这一段宫中生活的写实，不无讽刺地向我们介绍了故事的男女主人公：一个重色轻国的帝王，一个娇媚恃宠的妃子。还形象地暗示我们，唐玄宗的迷色误国，就是这一悲剧的根源。　　下面，诗人具体的描述了安史之乱发生后，皇帝兵马仓皇逃入西南的情景，特别是在这一动乱中唐玄宗和杨贵妃爱情的毁灭。“六军不发无奈何，宛转蛾眉马前死。花钿委地无人收，翠翘金雀玉搔头。君王掩面救不得，回看血泪相和流”，写的就是他们在马嵬坡生离死别的一幕。“六军不发”，要求处死杨贵妃，是愤于唐玄宗迷恋女色，祸国殃民。杨贵妃的死，在整个故事中，是一个关键性的情节，在这之后，他们的爱情才成为一场悲剧，接着，从“黄埃散漫风萧索”起至“魂魄不曾来入梦”，诗人抓住了人物精神世界里揪心的“恨”，用酸恻动人的语调，宛转形容和描述了杨贵妃死后唐玄宗在蜀中的寂寞悲伤，还都路上的追怀忆旧，回宫以后睹物思人，触景生情，一年四季物是人非事事休的种种感触。缠绵悱恻的相思之情，使人觉得回肠荡气。正由于诗人把人物的感情渲染到这样的程度，后面道士的到来，仙境的出现，便给人一种真实感，不以为纯粹是一种空中楼阁了。　　从“临邛道士鸿都客”至诗的末尾，写道士帮助唐玄宗寻找杨贵妃。诗人采用的是浪漫主义的手法，忽而上天，忽而入地，“上穷碧落下黄泉，两处茫茫皆不见”。后来，在海上虚无缥缈的仙山上找到了杨贵妃，让她以“玉容寂寞泪阑干，梨花一枝春带雨”的形象在仙境中再现，殷勤迎接汉家的使者，含情脉脉，托物寄词，重申前誓，照应唐玄宗对她的思念，进一步深化、渲染“长恨”的主题。诗歌的末尾，用“开长地久有时尽，此恨绵绵无绝期”结笔，点明题旨，回应开头，而且做到“清音有余”，给读者以联想、回味的余地。　　《长恨歌》首先给我们艺术美的享受的是诗中那个宛转动人的故事，是诗歌精巧独特的艺术构思。全篇中心是歌“长恨”，但诗人却从“重色”说起，并且予以极力铺写和渲染。“日高起”、“不早朝”、“夜专夜”、“看不足”等等，看来是乐到了极点，象是一幕喜剧，然而，极度的乐，正反衬出后面无穷无尽的恨。唐玄宗的荒淫误国，引出了政治上的悲剧，反过来又导致了他和杨贵妃的爱情悲剧。悲剧的制造者最后成为悲剧的主人公，这是故事的特殊、曲折处，也是诗中男女主人公之所以要“长恨”的原因。过去许多人说《长恨歌》有讽喻意味，这首诗的讽喻意味就在这里。那么，诗人又是如何表现“长恨”的呢？马嵬坡杨贵妃之死一场，诗人刻画极其细腻，把唐玄宗那种不忍割爱但又欲救不得的内心矛盾和痛苦感情，都具体形象地表现出来了。由于这“血泪相和流”的死别，才会有那没完没了的恨。随后，诗人用许多笔墨从各个方面反复渲染唐玄宗对杨贵妃的思念，但诗歌的故事情节并没有停止在一个感情点上，而是随着人物内心世界的层层展示，感应他的景物的不断变化，把时间和故事向前推移，用人物的思想感情来开拓和推动情节的发展。唐玄宗奔蜀，是在死别之后，内心十分酸楚愁惨；还都路上，旧地重经，又勾起了伤心的回忆；回宫后，白天睹物伤情，夜晚辗转难眠。日思夜想而不得，所以寄希望于梦境，却又是“悠悠生死别经年，魂魄不曾来入梦”。诗至此，已经把“长恨”之“恨”写得十分动人心魄，故事到此结束似乎也可以。然而诗人笔锋一折，别开境界，借助想象的彩翼，构思了一个妩媚动人的仙境，把悲剧故事的情节推向高潮，使故事更加回环曲折，有起伏，有波澜。这一转折，既出人意料，又尽在情理之中。由于主观愿望和客观现实不断发生矛盾、碰撞，诗歌把人物千回百转的心理表现得淋漓尽致，故事也因此而显得更为宛转动人。　　《长恨歌》是一首抒情成份很浓的叙事诗，诗人在叙述故事和人物塑造上，采用了我国传统诗歌擅长的抒写手法，将叙事、写景和抒情和谐地结合在一起，形成诗歌抒情上回环往复的特点。诗人时而把人物的思想感情注入景物，用景物的折光来烘托人物的心境；时而抓住人物周围富有特征性的景物、事物，通过人物对它们的感受来表现内心的感情，层层渲染，恰如其分地表达人物蕴蓄在内心深处的难达之情。唐玄宗逃往西南的路上，四处是黄尘、栈道、高山，日色暗淡，旌旗无光，秋景凄凉，这是以悲凉的秋景来烘托人物的悲思。在蜀地，面对着青山绿水，还是朝夕不能忘情，蜀中的山山水水原是很美的，但是在寂寞悲哀的唐玄宗眼中，那山的“青”，水的“碧”，也都惹人伤心，大自然的美应该有恬静的心境才能享受，他却没有，所以就更增加了内心的痛苦。这是透过美景来写哀情，使感情又深入一层。行宫中的月色，雨夜里的铃声，本来就很撩人意绪，诗人抓住这些寻常但是富有特征性的事物，把人带进伤心、断肠的境界，再加上那一见一闻，一色一声，互相交错，在语言上、声调上也表现出人物内心的愁苦凄清，这又是一层。还都路上，“天旋地转”，本来是高兴的事，但旧地重过，玉颜不见，不由伤心泪下。叙事中，又增加了一层痛苦的回忆。回长安后，“归来池苑皆依旧，太液芙蓉未央柳。芙蓉如面柳如眉，对此如何不泪垂”。白日里，由于环境和景物的触发，从景物联想到人，景物依旧，人却不在了，禁不住就潸然泪下，从太液池的芙蓉花和未央宫的垂柳仿佛看到了杨贵妃的容貌，展示了人物极其复杂微妙的内心活动。“夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天”。从黄昏写到黎明，集中地表现了夜间被情思萦绕久久不能入睡的情景。这种苦苦的思恋，“春风桃李花开日”是这样，“秋雨梧桐叶落时”也是这样。及至看到当年的“梨园弟子”、“阿监青娥”都已白发衰颜，更勾引起对往日欢娱的思念，自是黯然神伤。从黄埃散漫到蜀山青青，从行宫夜雨到凯旋回归，从白日到黑夜，从春天到秋天，处处触物伤情，时时睹物思人，从各个方面反复渲染诗中主人公的苦苦追求和寻觅。现实生活中找不到，到梦中去找，梦中找不到，又到仙境中去找。如此跌宕回环，层层渲染，使人物感情回旋上升，达到了高潮。诗人正是通过这样的层层渲染，反复抒情，回环往复，让人物的思想感情蕴蓄得更深邃丰富，使诗歌“肌理细腻”，更富有艺术的感染力。　　作为一首千古绝唱的叙事诗，《长恨歌》在艺术上的成就是很高的。古往今来，许多人都肯定这首诗的特殊的艺术魅力。《长恨歌》在艺术上以什么感染和诱惑着读者呢？宛转动人，缠绵悱恻，恐怕是它最大的艺术个性，也是它能吸住千百年来的读者，使他们受感染、被诱惑的力量。　　（饶芃子）"
        },
        {
            "title": "失鹤",
            "content": "失为庭前雪，飞因海上风。九霄应得侣，三夜不归笼。声断碧云外，影沉明月中。郡斋从此后，谁伴白头翁。",
            "comment": ""
        },
        {
            "title": "晚起闲行",
            "content": "皤然一老子，拥裘仍隐几。坐稳夜忘眠，卧安朝不起。起来无可作，闭目时叩齿。静对铜炉香，暖漱银瓶水。午斋何俭洁，饼与蔬而已。西寺讲楞伽，闲行一随喜。",
            "comment": ""
        },
        {
            "title": "和自劝二首",
            "content": "稀稀疏疏绕篱竹，窄窄狭狭向阳屋。屋中有一曝背翁，委置形骸如土木。日暮半炉麸炭火，夜深一盏纱笼烛。不知有益及民无，二十年来食官禄。就暖移盘檐下食，防寒拥被帷中宿。秋官月俸八九万，岂徒遣尔身温足。勤操丹笔念黄沙，莫使饥寒囚滞狱。急景凋年急于水，念此揽衣中夜起。门无宿客共谁言，暖酒挑灯对妻子。身饮数杯妻一盏，余酌分张与儿女。微酣静坐未能眠，风霰萧萧打窗纸。自问有何才与术，入为丞郎出刺史。争知寿命短复长，岂得营营心不止。请看韦孔与钱崔，半月之间四人死。",
            "comment": ""
        },
        {
            "title": "秋雨夜眠",
            "content": "凉冷三秋夜，安闲一老翁。卧迟灯灭后，睡美雨声中。灰宿温瓶火，香添暖被笼。晓晴寒未起，霜叶满阶红。",
            "comment": "【注释】“秋雨夜眠”是古人写得腻熟的题材。白居易却能开拓意境，抓住特定环境中人物的性格特征进行细致的描写，成功地刻画出一个安适闲淡的老翁形象。　　“凉冷三秋夜，安闲一老翁”，诗人用气候环境给予人的“凉冷”感觉来形容深秋之夜，这就给整首诗抹上了深秋的基调。未见风雨，尚且如此凉冷，加上秋风秋雨的袭击，自然更感到寒气逼人。运用这种衬叠手法能充分调动读者的想象力，增强诗的感染力。次句点明人物。“安闲”二字勾画出“老翁”喜静厌动、恬淡寡欲的形象。　　“卧迟灯灭后，睡美雨声中”，“卧迟”写出老翁的特性。老年人瞌睡少，宁可闲坐闭目养神，不喜早上床，免得到夜间睡不着，老翁若不是“卧迟”，恐亦难于雨声中“睡美”。以“灯灭后”三字说明“卧迟”时间，颇耐人玩味。窗外秋雨淅沥，屋内“老翁”安然“睡美”，正说明他心无所虚，具有闲淡的情怀。　　以上两联是从老翁在秋雨之夜就寝情况刻画他的性格。诗的下半则从老翁睡醒之后情况作进一步描绘。　　“灰宿温瓶火，香添暖被笼”，以烘瓶里的燃料经夜已化为灰烬，照应老翁的“睡美”。才三秋之夜已经要烤火，突出老翁的怕冷。夜已经过去，按理说老翁应该起床了，却还要“香添暖被笼”，打算继续躺着，生动地描绘出体衰闲散的老翁形象。　　“晓晴寒未起，霜叶满阶红”，与首句遥相呼应，写气候对花木和老翁的影响。风雨过后，深秋的气候更加寒冷，“寒”字交代了老翁“未起”的原因。“霜叶满阶红”，夜来风雨加深了“寒”意，不久前还红似二月花的树叶，一夜之间就被秋风秋雨无情地扫得飘零满阶，多么冷酷的大自然啊！从树木移情到人，从自然想到社会，岂能无感触！然而“老翁”却“晓晴寒未起”，对它漫不经心，突出了老翁的心境清静淡泊。全诗紧紧把握老翁秋雨之夜安眠的特征，写得生动逼真，亲切感人，富有生活气息。　　这首诗大约是大和六年（832）秋白居易任河南尹时所作。这时诗人已六十多岁，体衰多病，官务清闲，加上亲密的诗友元稹已经谢世，心情特别寂寞冷淡。诗中多少反映了诗人暮年政治上心灰意懒、生活上孤寂闲散的状况。　　（宛新彬）"
        },
        {
            "title": "浔阳宴别　此后忠州路上作。",
            "content": "鞍马军城外，笙歌祖帐前。乘潮发湓口，带雪别庐山。暮景牵行色，春寒散醉颜。共嗟炎瘴地，尽室得生还。",
            "comment": ""
        },
        {
            "title": "和酬郑侍御东阳春闷放怀追越游见寄",
            "content": "君得嘉鱼置宾席，乐如南有嘉鱼时。劲气森爽竹竿竦，妍文焕烂芙蓉披。载笔在幕名已重，补衮于朝官尚卑。一缄疏入掩谷永，三都赋成排左思。自言拜辞主人后，离心荡扬风前旗。东南门馆别经岁，春眼怅望秋心悲。昨日嘉鱼来访我，方驾同出何所之。乐游原头春尚早，百舌新语声卑卑。日趁花忙向南拆，风吹柳急从东吹。流年惝恍不饶我，美景鲜妍来为谁。红尘三条界阡陌，碧草千里铺郊畿。余霞断时绮幅裂，斜云展处罗文纰。暮钟远近相互动，暝鸟高下飞追随。酒酣将归未能去，怅然回望天四垂。生何足养嵇著论，途何足泣杨涟而。胡不花下伴春醉，满酌绿酒听黄鹂。嘉鱼点头时一叹，听我此言不知疲。语终兴尽各分散，东西轩骑分逶迤。此诗勿遣闲人见，见恐与他为笑资。白首旧寮知我者，凭君一咏向周师。",
            "comment": ""
        },
        {
            "title": "病中赠南邻觅酒",
            "content": "头痛牙疼三日卧，妻看煎药婢来扶。今朝似校抬头语，先问南邻有酒无？",
            "comment": ""
        },
        {
            "title": "蔷薇正开春酒初熟因招刘十九张大崔二十四同",
            "content": "瓮头竹叶经春熟，阶底蔷薇入夏开。似火浅深红压架，似饧气味律粘台。试将诗句相招去，倘有风情或可来？明日早花应更好，心期同醉卯时杯。",
            "comment": ""
        },
        {
            "title": "池西亭",
            "content": "朱栏映晚树，金魄落秋池。还似钱唐夜，西楼月出时。",
            "comment": ""
        },
        {
            "title": "奉和汴州令狐相公二十二韵",
            "content": "客有东征者，夷门一落帆。二年方得到，五日未为淹。在浚旌重葺，游梁馆更添。心因好善乐，貌为礼贤谦。俗阜知敦劝，民安见察廉。仁风扇道路，阴雨膏闾阎。文律操将柄，兵机钓得钤。碧幢油叶叶，红旆火襜襜。景象春加丽，威容晓助严。枪森赤豹尾，纛叱黑龙髯。门静尘初敛，城昏日半衔。选幽开后院，占胜坐前檐。平展丝头毯，高褰锦额帘。雷捶柘枝鼓，雪摆胡腾衫。发滑歌钗坠，妆光舞汗沾。回灯花簇簇，过酒玉纤纤。馔盛盘心殢，醅浓盏底粘。陆珍熊掌烂，海味蟹螯咸。福履千夫祝，形仪四座瞻。羊公长在岘，傅说莫归岩。眷爱人人遍，风情事事兼。犹嫌客不醉，同赋夜厌厌。",
            "comment": ""
        },
        {
            "title": "阿崔",
            "content": "谢病卧东都，羸然一老夫。孤单同伯道，迟暮过商瞿。岂料鬓成雪，方看掌弄珠。已衰宁望有，虽晚亦胜无。兰入前春梦，桑悬昨日弧。里闾多庆贺，亲戚共欢娱。腻剃新胎发，香绷小绣襦。玉芽开手爪，酥颗点肌肤。弓冶将传汝，琴书勿坠吾。未能知寿夭，何暇虑贤愚。乳气初离壳，啼声渐变雏。何时能反哺，供养白头乌？",
            "comment": ""
        },
        {
            "title": "哭崔常侍晦叔",
            "content": "顽贱一拳石，精珍百炼金。名价既相远，交分何其深。中诚一以合，外物不能侵。逶迤二十年，与世同浮沉。晚有退闲约，白首归云林。垂老忽相失，悲哉口语心。春日嵩高阳，秋夜清洛阴。丘园共谁卜？山水共谁寻？风月共谁赏？诗篇共谁吟？花开共谁看？酒熟共谁斟？惠死庄杜口，钟殁师废琴。道理使之然，从古非独今。吾道自此孤，我情安可任？唯将病眼泪，一洒秋风襟。",
            "comment": ""
        },
        {
            "title": "和送刘道士游天台",
            "content": "闻君梦游仙，轻举超世雰。握持尊皇节，统卫吏兵军。灵旗星月象，天衣龙凤纹。佩服交带箓，讽吟蕊珠文。阆宫缥缈间，钧乐依稀闻。斋心谒西母，暝拜朝东君。烟霏子晋裾，霞烂麻姑裙。倏忽别真侣，怅望随归云。人生同大梦，梦与觉谁分？况此梦中梦，悠哉何足云。假如金阙顶，设使银河濆。既未出三界，犹应在五蕴。饮咽日月精，茹嚼沆瀣芬。尚是色香味，六尘之所熏。仙中有大仙，首出梦幻群。慈光一照烛，奥法相絪缊。不知万龄暮，不见三光曛。一性自了了，万缘徒纷纷。苦海不能漂，劫火不能焚。此是竺乾教，先生垂典坟。",
            "comment": ""
        },
        {
            "title": "梦旧",
            "content": "别来老大苦修道，炼得离心成死灰。平生忆念消磨尽，昨夜因何入梦来？",
            "comment": ""
        },
        {
            "title": "见李苏州示男阿武诗自感成咏",
            "content": "遥羡青云里，祥鸾正引雏。自怜苍海畔，老蚌不生珠。",
            "comment": ""
        },
        {
            "title": "北楼送客归上都",
            "content": "凭高眺远一凄凄，却下朱栏即解携。京路人归天直北，江楼客散日平西。长津欲度回船尾，残酒重倾簇马蹄。不独别君须强饮，穷愁自要醉如泥。",
            "comment": "【注释】　眺远：一作送远。即解携：一作手共携。"
        },
        {
            "title": "闲游",
            "content": "欲笑随情酒逐身，此身虽老未辜春。春来点检闲游数，犹自多于年少人。",
            "comment": ""
        },
        {
            "title": "自感",
            "content": "宴游寝食渐无味，杯酒管弦徒绕身。宾客欢娱僮仆饱，始知官职为他人。",
            "comment": ""
        },
        {
            "title": "鹤答鸢",
            "content": "无妨自是莫相非，清浊高低各有归。鸾鹤群中彩云里，几时曾见喘鸢飞？",
            "comment": ""
        },
        {
            "title": "舟中夜坐",
            "content": "潭边霁后多清景，桥下凉来足好风。秋鹤一双船一只，夜深相伴月明中。",
            "comment": ""
        },
        {
            "title": "临水坐",
            "content": "昔为东掖垣中客，今作西方社内人。手把杨枝临水坐，闲思往事似前身。",
            "comment": ""
        },
        {
            "title": "卧听法曲霓裳",
            "content": "金磬玉笙调已久，牙床角枕睡常迟。朦胧闲梦初成后，宛转柔声入破时。乐可理心应不谬，酒能陶性信无疑。起尝残酌听余曲，斜背银缸半下帷。",
            "comment": ""
        },
        {
            "title": "游平泉赠晦叔",
            "content": "照水容虽老，登山力未衰。欲眠先命酒，暂歇亦吟诗。且喜身无缚，终惭鬓有丝。回头语闲伴，闲校十年迟。",
            "comment": ""
        },
        {
            "title": "临池闲卧",
            "content": "小竹围庭匝，平池与砌连。闲多临水坐，老爱向阳眠。营役抛身外，幽奇送枕前。谁家卧床脚，解系钓鱼船。",
            "comment": ""
        },
        {
            "title": "萧相公宅遇自远禅师有感而赠",
            "content": "宦途堪笑不胜悲，昨日荣华今日衰。转似秋蓬无定处，长于春梦几多时。半头白发惭萧相，满面红尘问远师。应是世间缘未尽，欲抛官去尚迟疑。",
            "comment": ""
        },
        {
            "title": "看采菱",
            "content": "菱池如镜净无波，白点花稀青角多。时唱一声新水调，谩人道是采菱歌。",
            "comment": ""
        },
        {
            "title": "刘十九同宿　时淮寇初破。",
            "content": "红旗破贼非吾事，黄纸除书无我名。唯共嵩阳刘处士，围棋赌酒到天明。",
            "comment": ""
        },
        {
            "title": "惜牡丹花二首",
            "content": "惆怅阶前红牡丹，晚来唯有两枝残。明朝风起应吹尽，夜惜衰红把火看。寂寞萎红低向雨，离披破艳散随风。晴明落地犹惆怅，何况飘零泥土中。",
            "comment": "【注释】一首翰林院北厅花下作，一首给事宅南亭花下作。在群芳斗艳的花季里，被誉为国色天香的牡丹花总是姗姗开迟，待到她占断春光的时候，一春花事已经将到尽期。历代多愁善感的诗人，对于伤春惜花的题材总是百咏不厌。而白居易这首《惜牡丹花》却在无数惜花诗中别具一格。人们向来在花落之后才知惜花，此诗一反常情，却由鲜花盛开之时想到红衰香褪之日，以把火照花的新鲜立意表现了对牡丹的无限怜惜，寄寓了岁月流逝、青春难驻的深沉感慨。　　全诗虽然只有短短的四句，但文气跌宕回环，语意层层深入。首句开门见山，点出题意：“惆怅阶前红牡丹”，淡淡一笔，诗人的愁思，庭院的雅致，牡丹的红艳，都已历历分明。“惆怅”二字起得突兀，造成牡丹花似已开败的错觉，立即将人引入惜花的惆怅气氛之中。第二句却将语意一转：“晚来唯有两枝残”，强调到晚来只有两枝残败，才知道满院牡丹花还开得正盛呢！“唯有”、“两枝”，语气肯定，数字确切，足见诗人赏花之细心，只有将花枝都认真数过，才能得出这样精确的结论，而唯其如此精细，才见出诗人惜花之情深。这两句自然朴质，不加雕饰，仅用跌宕起伏的语气造成一种写意的效果，通过惜花的心理描绘表现诗人黄昏时分在花下流连忘返的情景，可谓情笃而意深。　　既然满院牡丹只有两枝残败，似乎不必如此惆怅，然而一叶知秋，何况两枝？诗人从两枝残花看到了春将归去的消息，他的担心并非多余。“明朝风起应吹尽”，语气又是一转，从想象中进一步写出惜花之情。明朝或许未必起风，“应”字也说明这只是诗人的忧虑。但天有不测风云，已经开到极盛的花朵随时都会遭到风雨的摧残。一旦风起，“寂寞萎红低向雨，离披破艳散随风”②，那种凄凉冷落实在使人情不能堪。但是诗人纵有万般惜花之情，他也不能拖住春天归去的脚步，更不能阻止突如其来的风雨，这又如何是好呢？古人说过：“昼短苦夜长，何不秉烛游？”（《古诗十九首》）那么，趁着花儿尚未被风吹尽，夜里起来把火看花，不也等于延长了花儿的生命么？何况在摇曳的火光映照下，将要衰谢的牡丹越发红得浓艳迷人，那种美丽而令人伤感的情景又自有白天所领略不到的风味。全篇诗意几经转折，诗人怜花爱花的一片痴情已经抒发得淋漓尽致，至于花残之后的心情又如何，也就不难体味了。　　白居易此诗一出，引起后人争相模仿，李商隐的《花下醉》：“客散酒醒深夜后，更持红烛赏残花。”在残花萎红中寄托人去筵空的伤感，比白诗写得更加秾丽含蓄，情调也更凄艳迷惘。而在豁达开朗的苏东坡笔下，与高烛相对的花儿则象浓妆艳抹的美女一样娇懒动人：“只恐夜深花睡去，故烧高烛照红妆。”（《海棠》）惜花的惆怅已经消溶在诗人优雅风趣的情致之中。无可否认，李商隐和苏东坡这两首诗历来更为人们所称道，但后人艺术上的成功是由于撷取了前人构思的精英，因此，当人们陶醉在李商隐、苏东坡所创造的优美意境之中的时候，也不应当忘记白居易以烛光照亮了后人思路的功劳。　　（葛晓音）"
        },
        {
            "title": "双鹦鹉",
            "content": "绿衣整顿双栖起，红嘴分明对语时。始觉琵琶弦莽卤，方知吉了舌参差。郑牛识字吾常叹，丁鹤能歌尔亦知。若称白家鹦鹉鸟，笼中兼合解吟诗。",
            "comment": ""
        },
        {
            "title": "湖上招客送春泛舟",
            "content": "欲送残春招酒伴，客中谁最有风情？两瓶箬下新开得，一曲霓裳初教成。排比管弦行翠袖，指麾船舫点红旌。慢牵好向湖心去，恰似菱花镜上行。",
            "comment": ""
        },
        {
            "title": "池上闲吟二首",
            "content": "高卧闲行自在身，池边六见柳条新。幸逢尧舜无为日，得作羲皇向上人。四皓再除犹且健，三州罢守未全贫。莫愁客到无供给，家酝香浓野菜春。非庄非宅非兰若，竹树池亭十亩余。非道非僧非俗吏，褐裘乌帽闭门居。梦游信意宁殊蝶，心乐身闲便是鱼。虽未定知生与死，其间胜负两何如？",
            "comment": ""
        },
        {
            "title": "清闲上人　自蜀入洛，于长寿寺说法度人。",
            "content": "梓潼眷属何年别，长寿坛场近日开。应是蜀人皆度了，法轮移向洛中来。",
            "comment": ""
        },
        {
            "title": "晚春酒醒寻梦得",
            "content": "料合同惆怅，花残酒亦残。醉心忘老易，醒眼别春难。独出虽慵懒，相逢定喜欢。还携小蛮去，试觅老刘看。",
            "comment": ""
        },
        {
            "title": "和刘郎中望终南山秋雪",
            "content": "遍览古今集，都无秋雪诗。阳春先唱后，阴岭未消时。草讶霜凝重，松疑鹤散迟。清光莫独占，亦对白云司。",
            "comment": ""
        },
        {
            "title": "卧疾来早晚",
            "content": "卧疾来早晚，悬悬将十旬。婢能寻本草，犬不吠医人。酒瓮全生醭，歌筵半委尘。风光还欲好，争向枕前春。",
            "comment": ""
        },
        {
            "title": "劝酒十四首并序",
            "content": "予分秩东都，居多暇日。闲来辄饮，醉后辄吟，若无词章，不成谣咏。每发一意，则成一篇，凡十四篇，皆主于酒，聊以自劝，故以何处难忘酒、不如来饮酒命篇。",
            "comment": ""
        },
        {
            "title": "晚夏闲居绝无宾客欲寻梦得先寄此诗",
            "content": "鱼笋朝餐饱，蕉纱暑服轻。欲为窗下寝，先傍水边行。晴引鹤双舞，秋生蝉一声。无人解相访，有酒共谁倾。老更谙时事，闲多见物情。只应刘与白，二叟自相迎。",
            "comment": ""
        },
        {
            "title": "宿灵岩寺上院",
            "content": "高高白月上青林，客去僧归独夜深。荤血屏除唯对酒，歌钟放散只留琴。更无俗物当人眼，但有泉声洗我心。最爱晓亭东望好，太湖烟水绿沉沉。",
            "comment": ""
        },
        {
            "title": "饱食闲坐",
            "content": "红粒陆浑稻，白鳞伊水鲂。庖童呼我食，饭热鱼鲜香。箸箸适我口，匙匙充我肠。八珍与五鼎，无复心思量。扪腹起盥漱，下阶振衣裳。绕庭行数匝，却上檐下床。箕踞拥裘坐，半身在日旸。可怜饱暖味，谁肯来同尝？是岁大和八，兵销时渐康。朝庭重经术，草泽搜贤良。尧舜求理切，夔龙启沃忙。怀才抱智者，无不走遑遑。唯此不才叟，顽慵恋洛阳。饱食不出门，闲坐不下堂。子弟多寂寞，僮仆少精光。衣食虽充给，神意不扬扬。为尔谋则短，为吾谋甚长。",
            "comment": ""
        },
        {
            "title": "岁暮言怀",
            "content": "职与才相背，心将口自言。磨铅教切玉，驱鹤遣乘轩。只合居岩窟，何因入府门？年终若无替，转恐负君恩。",
            "comment": ""
        },
        {
            "title": "自咏老身示诸家属",
            "content": "寿及七十五，俸沾五十千。夫妻偕老日，甥侄聚居年。粥美尝新米，袍温换故绵。家居虽获落，眷属幸团圆。置榻素屏下，移炉青帐前。书听孙子读，汤看侍儿煎。走笔还诗债，抽衣当药钱。支分闲事了，爬背向阳眠。",
            "comment": ""
        },
        {
            "title": "早夏游宴",
            "content": "虽慵兴犹在，虽老心犹健。昨日山水游，今朝花酒宴。山榴艳似火，玉蕊飘如霰。荣落逐瞬迁，炎凉随刻变。未收木绵褥，已动蒲葵扇。且喜物与人，年年得相见。",
            "comment": ""
        },
        {
            "title": "喜小楼西新柳抽条",
            "content": "一行弱柳前年种，数尺柔条今日新。渐欲拂他骑马客，未多遮得上楼人。须教碧玉羞眉黛，莫与红桃作麴尘。为报金堤千万树，饶伊未敢苦争春。",
            "comment": ""
        },
        {
            "title": "读李杜诗集因题卷后",
            "content": "翰林江左日，员外剑南时。不得高官职，仍逢苦乱离。暮年逋客恨，浮世谪仙悲。吟咏流千古，声名动四夷。文场供秀句，乐府待新词。天意君须会，人间要好诗。",
            "comment": "【注释】①会：领会、懂得。原诗是一首五言古诗，作于唐宪宗元和十年（公元815年）诗人贬任江州司马时。这两句是说，老天的意图你应该明白，人间最需要的正是李白、杜甫他们那些动人的诗章。对李杜同等对待，对李杜赞佩备至，并以之为楷模，意味深长。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "水堂醉卧问杜三十一",
            "content": "闻君洛下住多年，何处春流最可怜？为问魏王堤岸下，何如同德寺门前？无妨水色堪闲玩，不得泉声伴醉眠。那似此堂帘幕底，连明连夜碧潺湲。",
            "comment": ""
        },
        {
            "title": "晚出西郊",
            "content": "散吏闲如客，贫州冷似村。早凉湖北岸，残照郭西门。懒镊从须白，休治任眼昏。老来何所用？少兴不多言。",
            "comment": ""
        },
        {
            "title": "新岁赠梦得",
            "content": "暮齿忽将及，同心私自怜。渐衰宜减食，已喜更加年。紫绶行联袂，篮舆出比肩。与君同甲子，岁酒合谁先？",
            "comment": ""
        },
        {
            "title": "除夜言怀，兼赠张常侍",
            "content": "三百六旬今夜尽，六十四年明日催。不用叹身随日老，亦须知寿逐年来。加添雪兴凭毡帐，消杀春愁付酒杯。唯恨诗成君去后，红笺纸卷为谁开。",
            "comment": ""
        },
        {
            "title": "华原磬－刺乐工非其人也",
            "content": "华原磬，华原磬，古人不听今人听。泗滨石，泗滨石，今人不击古人击。今人古人何不同，用之舍之由乐工。乐工虽在耳如壁，不分清浊即为聋。梨园弟子调律吕，知有新声不如古。古称浮磬出泗滨，立辨致死声感人。宫悬一听华原石，君心遂忘封疆臣。果然胡寇从燕起，武臣少肯封疆死。始知乐与时政通，岂听铿锵而已矣。磬襄入海去不归，长安市儿为乐师。华原磬与泗滨石，清浊两声谁得知。",
            "comment": ""
        },
        {
            "title": "过裴令公宅二绝句",
            "content": "风吹杨柳出墙枝，忆得同欢共醉时。每到集贤坊地过，不曾一度不低眉。梁王旧馆雪濛濛，愁杀邹枚二老翁。假使明朝深一尺，亦无人到兔园中。",
            "comment": "【注释】原序：裴令公在日，常同听杨柳枝歌，每遇雪天，无非招宴，二物如故，因成感情。"
        },
        {
            "title": "元家花",
            "content": "今日元家宅，樱桃发几枝。稀稠与颜色，一似去年时。失却东园主，春风可得知？",
            "comment": ""
        },
        {
            "title": "北窗三友",
            "content": "今日北窗下，自问何所为。欣然得三友，三友者为谁？琴罢辄举酒，酒罢辄吟诗。三友递相引，循环无已时。一弹惬中心，一咏畅四肢。犹恐中有间，以酒弥缝之。岂独吾拙好，古人多若斯。嗜诗有渊明，嗜琴有启期。嗜酒有伯伦，三人皆吾师。或乏儋石储，或穿带索衣。弦歌复觞咏，乐道知所归。三师去已远，高风不可追。三友游甚熟，无日不相随。左掷白玉卮，右拂黄金徽。兴酣不叠纸，走笔操狂词。谁能持此词，为我谢亲知。纵未以为是，岂以我为非？",
            "comment": ""
        },
        {
            "title": "和李中丞与李给事山居雪夜同宿小酌",
            "content": "宪府触邪峨豸角，琐闱驳正犯龙鳞。那知近地斋居客，忽作深山同宿人。一盏寒灯云外夜，数杯温酎雪中春。林泉莫作多时计，谏猎登封忆旧臣。",
            "comment": ""
        },
        {
            "title": "慕巢尚书书云室人欲为置一歌者，非所安也。",
            "content": "东川已过二三春，南国须求一两人。富贵大都多老大，欢娱太半为亲宾。如愁翠黛应堪重，买笑黄金莫诉贫。他日相逢一杯酒，尊前还要落梁尘。",
            "comment": "【注释】原题：慕巢尚书书云室人欲为置一歌者，非所安也。以诗相报，因而和之"
        },
        {
            "title": "和令公问刘宾客归来称意无之作",
            "content": "水南秋一半，风景未萧条。皂盖回沙苑，篮舆上洛桥。闲尝黄菊酒，醉唱紫芝谣。称意那劳问，请钱不早朝。",
            "comment": ""
        },
        {
            "title": "云门寺",
            "content": "昨夜有风雨，云奔天地合。龙吟古石楼，虎啸层岩阁。幽意未尽怀，更行三五匝。",
            "comment": ""
        },
        {
            "title": "睡觉偶吟",
            "content": "官初罢后归来夜，天欲明前睡觉时。起坐思量更无事，身心安乐复谁知？",
            "comment": ""
        },
        {
            "title": "醉后题李马二妓",
            "content": "行摇云髻花钿节，应似霓裳趁管弦。艳动舞裙浑是火，愁凝歌黛欲生烟。有风纵道能回雪，无水何由忽吐莲？疑是两般心未决，雨中神女月中仙。",
            "comment": ""
        },
        {
            "title": "和钱华州题少华清光绝句",
            "content": "高情雅韵三峰守，主领清光管白云。自笑亦曾为刺史，苏州肥腻不如君。",
            "comment": ""
        },
        {
            "title": "池上早春即事招梦得",
            "content": "老更惊年改，闲先觉日长。晴薰榆荚黑，春染柳梢黄。雪破山呈色，冰融水放光。低平稳船舫，轻暖好衣裳。白角三升榼，红茵六尺床。偶游难得伴，独醉不成狂。我有中心乐，君无外事忙。经过莫慵懒，相去两三坊。",
            "comment": ""
        },
        {
            "title": "送陈许高仆射赴镇",
            "content": "敦诗说礼中军帅，重士轻财大丈夫。常与师徒同苦乐，不教亲故隔荣枯。花钿坐绕黄金印，丝管行随白玉壶。商皓老狂唯爱醉，时时能寄酒钱无。",
            "comment": ""
        },
        {
            "title": "喜见刘同州梦得",
            "content": "紫绶白髭须，同年二老夫。论心共牢落，见面且欢娱。酒好携来否？诗多记得无？应须为春草，五马少踟蹰。",
            "comment": ""
        },
        {
            "title": "李卢二中丞各创山居，俱夸胜绝，然去城稍远",
            "content": "龙门苍石壁，浥涧碧潭水。各在一山隅，迢遥几十里。清镜碧屏风，惜哉信为美。爱而不得见，亦与无相似。闻君每来去，矻矻事行李。脂辖复裹粮，心力颇劳止。未如吾舍下，石与泉甚迩。凿凿复溅溅，昼夜流不已。洛石千万拳，衬波铺锦绮。海珉一两片，激濑含宫徵。绿宜春濯足，净可朝漱齿。绕砌紫鳞游，拂帘白鸟起。何言履道叟，便是沧浪子。君若趁归程，请君先到此。愿以潺湲声，洗君尘土耳。",
            "comment": "【注释】原题：李卢二中丞各创山居，俱夸胜绝，然去城稍远，来往颇劳，弊居新泉实在宇下，偶题十五韵，聊戏二君"
        },
        {
            "title": "昭君怨",
            "content": "明妃风貌最娉婷，合在椒房应四星。只得当年备宫掖，何曾专夜奉帏屏？见疏从道迷图画，知屈那教配虏庭？自是君恩薄如纸，不须一向恨丹青。",
            "comment": "【注释】　君恩薄如纸：一作命卑如纸薄。"
        },
        {
            "title": "九月八日酬皇甫十见赠",
            "content": "君方对酒缀诗章，我正持斋坐道场。处处追游虽不去，时时吟咏亦无妨。霜蓬旧鬓三分白，露菊新花一半黄。惆怅东篱不同醉，陶家明日是重阳。",
            "comment": ""
        },
        {
            "title": "令公南庄花柳正盛欲偷一赏先寄二篇",
            "content": "最忆楼花千万朵，偏怜堤柳两三株。拟提社酒携村妓，擅入朱门莫怪无。可惜亭台闲度日，欲偷风景暂游春。只愁花里莺饶舌，飞入宫城报主人。",
            "comment": ""
        },
        {
            "title": "闲坐",
            "content": "暖拥红炉火，闲搔白发头。百年慵里过，万事醉中休。有室同摩诘，无儿比邓攸。莫论身在日，身后亦无忧。",
            "comment": ""
        },
        {
            "title": "岁除夜对酒",
            "content": "衰翁岁除夜，对酒思悠然。草白经霜地，云黄欲雪天。醉依香枕坐，慵傍暖炉眠。洛下闲来久，明朝是十年。",
            "comment": ""
        },
        {
            "title": "从陕至东京",
            "content": "从陕至东京，山低路渐平。风光四百里，车马十三程。花共垂鞭看，杯多并辔倾。笙歌与谈笑，随分自将行。",
            "comment": ""
        },
        {
            "title": "感秋咏意",
            "content": "炎凉迁次速如飞，又脱生衣着熟衣。绕壁暗蛩无限思，恋巢寒燕未能归。须知流辈年年失，莫叹衰容日日非。旧语相传聊自慰，世间七十老人稀。",
            "comment": ""
        },
        {
            "title": "陈家紫藤花下赠周判官",
            "content": "藤花无次第，万朵一时开。不是周从事，何人唤我来。",
            "comment": ""
        },
        {
            "title": "和李相公留守题漕上新桥六韵　同用黎字。",
            "content": "选石铺新路，安桥压古堤。似从银汉下，落傍玉川西。影定栏杆倒，标高华表齐。烟开虹半见，月冷鹤双栖。材映夔龙小，功嫌元凯低。从容济世后，余力及黔黎。",
            "comment": ""
        },
        {
            "title": "奉和思黯相公以李苏州所寄太湖石奇状绝伦因",
            "content": "错落复崔嵬，苍然玉一堆。峰骈仙掌出，罅坼剑门开。峭顶高危矣，盘根下壮哉。精神欺竹树，气色压亭台。隐起磷磷状，凝成瑟瑟胚。廉棱露锋刃，清越扣琼瑰。岌嶪形将动，巍峨势欲摧。奇应潜鬼怪，灵合蓄云雷。黛润沾新雨，斑明点古苔。未曾栖鸟雀，不肯染尘埃。尖削琅玕笋，洼剜玛瑙罍。海神移碣石，画障簇天台。在世为尤物，如人负逸才。渡江一苇载，入洛五丁推。出处虽无意，升沉亦有媒。拔从水府底，置向相庭隈。对称吟诗句，看宜把酒杯。终随金砺用，不学玉山颓。疏傅心偏爱，园公眼屡回。共嗟无此分，虚管太湖来。",
            "comment": "【注释】原题：奉和思黯相公以李苏州所寄太湖石奇状绝伦因题二十韵见示，兼呈梦得"
        },
        {
            "title": "奉和思黯自题南庄见示兼呈梦得",
            "content": "谢家别墅最新奇，山展屏风花夹篱。晓月渐沉桥脚底，晨光初照屋梁时。台头有酒莺呼客，水面无尘风洗池。除却吟诗两闲客，此中情状更谁知？",
            "comment": "【注释】台头①有酒莺呼客�に�面无尘风洗池①台头：犹柜台。原诗是一首七律，约开成三年（公元838年）作于洛阳。这两句是说，柜台上的酒坛里盛有美酒，黄莺在枝头歌唱，似在侍奉客人饮酒；楼阁临池，举目望去，水面清净无尘，是因风洗而致。“莺呼客”反映出环境之幽，“风洗池”反映出景色之美。“洗”字用得别具韵致，一字用来，景色全活。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "酬梦得早秋夜对月见寄",
            "content": "吾衰寡情趣，君病懒经过。其奈西楼上，新秋明月何？庭芜凄白露，池色澹金波。况是初长夜，东城砧杵多。",
            "comment": ""
        },
        {
            "title": "永崇里观居",
            "content": "季夏中气候，烦暑自此收。萧飒风雨天，蝉声暮啾啾。永崇里巷静，华阳观院幽。轩车不到处，满地槐花秋。年光忽冉冉，世事本悠悠。何必待衰老，然后悟浮休。真隐岂长远，至道在冥搜。身虽世界住，心与虚无游。朝饥有蔬食，夜寒有布裘。幸免冻与馁，此外复何求。寡欲虽少病，乐天心不忧。何以明吾志，周易在床头。",
            "comment": ""
        },
        {
            "title": "闻雷",
            "content": "瘴地风霜早，温天气候催。穷冬不见雪，正月已闻雷。震蛰虫蛇出，惊枯草木开。空余客方寸，依旧似寒灰。",
            "comment": ""
        },
        {
            "title": "吴樱桃",
            "content": "含桃最说出东吴，香色鲜浓气味殊。洽恰举头千万颗，婆娑拂面两三株。鸟偷飞处衔将火，人摘争时蹋破珠。可惜风吹兼雨打，明朝后日即应无。",
            "comment": ""
        },
        {
            "title": "思妇眉",
            "content": "春风摇荡自东来，折尽樱桃绽尽梅。唯余思妇愁眉结，无限春风吹不开。",
            "comment": ""
        },
        {
            "title": "斋戒",
            "content": "每因斋戒断荤腥，渐觉尘劳染爱轻。六贼定知无气色，三尸应恨少恩情。酒魔降伏终须尽，诗债填还亦欲平。从此始堪为弟子，竺乾师是古先生。",
            "comment": ""
        },
        {
            "title": "闲眠",
            "content": "暖床斜卧日曛腰，一觉闲眠百病销。尽日一飧茶两碗，更无所要到明朝。",
            "comment": ""
        },
        {
            "title": "和知非",
            "content": "因君知非问，诠较天下事。第一莫若禅，第二无如醉。禅能泯人我，醉可忘荣悴。与君次第言，为我少留意。儒教重礼法，道家养神气。重礼足滋彰，养神多避忌。不如学禅定，中有甚深味。旷廓了如空，澄凝胜于睡。屏除默默念，销尽悠悠思。春无伤春心，秋无感秋泪。坐成真谛乐，如受空王赐。既得脱尘劳，兼应离惭愧。除禅其次醉，此说非无谓。一酌机即忘，三杯性咸遂。逐臣去室妇，降虏败军帅。思苦膏火煎，忧深扃锁秘。须凭百杯沃，莫惜千金费。便似罩中鱼，脱飞生两翅。劝君虽老大，逢酒莫回避。不然即学禅，两途同一致。",
            "comment": ""
        },
        {
            "title": "微之到通州日授馆未安见尘壁间有数行",
            "content": "字读之即仆旧诗其落句云绿水红莲一朵开千花百草无颜色然不知题者何人也微之吟叹不足因缀一章兼录仆诗本同寄省其诗乃是十五年前初及第时赠长安妓人阿软绝句缅思往事杳若梦中怀旧感今因酬长句十五年前似梦游，曾将诗句结风流。偶助笑歌嘲阿软，可知传诵到通州。昔教红袖佳人唱，今遣青衫司马愁。惆怅又闻题处所，雨淋江馆破墙头。",
            "comment": ""
        },
        {
            "title": "雨后秋凉",
            "content": "夜来秋雨后，秋气飒然新。团扇先辞手，生衣不着身。更添砧引思，难与簟相亲。此境谁偏觉，贫闲老瘦人。",
            "comment": ""
        },
        {
            "title": "浔阳岁晚寄元八郎中庾三十二员外",
            "content": "阅水年将暮，烧金道未成。丹砂不肯死，白发自须生。病肺惭杯满，衰颜忌镜明。春深旧乡梦，岁晚故交情。一别浮云散，双瞻列宿荣。螭头阶下立，龙尾道前行。封事频闻奏，除书数见名。虚怀事僚友，平步取公卿。漏尽鸡人报，朝回幼女迎。可怜白司马，老大在湓城。",
            "comment": ""
        },
        {
            "title": "家酿新熟每尝辄醉妻侄等劝令少饮因成长句以",
            "content": "君应怪我朝朝饮，不说向君君不知。身上幸无疼痛处，瓮头正是撇尝时。刘妻劝谏夫休醉，王侄分疏叔不痴。六十三翁头雪白，假如醒黠欲何为？",
            "comment": ""
        },
        {
            "title": "感事",
            "content": "服气崔常侍，烧丹郑舍人。常期生羽翼，那忽化灰尘。每遇凄凉事，还思潦倒身。唯知趁杯酒，不解炼金银。睡适三尸性，慵安五藏神。无忧亦无喜，六十六年春。",
            "comment": ""
        },
        {
            "title": "湖上闲望",
            "content": "藤花浪拂紫茸条，菰叶风翻绿剪刀。闲弄水芳生楚思，时时合眼咏离骚。",
            "comment": "【注释】　浪拂：一作浪沸。风翻：一作风飘。"
        },
        {
            "title": "见紫薇花忆微之",
            "content": "一丛暗淡将何比？浅碧笼裙衬紫巾。除却微之见应爱，人间少有别花人。",
            "comment": ""
        },
        {
            "title": "对新家酝玩自种花",
            "content": "香麹亲看造，芳丛手自栽。迎春报酒熟，垂老看花开。红蜡半含萼，绿油新酦醅。玲珑五六树，潋滟两三杯。恐有狂风起，愁无好客来。独酣还独语，待取月明回。",
            "comment": ""
        },
        {
            "title": "山中问月",
            "content": "为问长安月，谁教不相离？昔随飞盖处，今照入山时。借助秋怀旷，留连夜卧迟。如归旧乡国，似对好亲知。松下行为伴，溪头坐有期。千岩将万壑，无处不相随。",
            "comment": ""
        },
        {
            "title": "代谢好答崔员外　谢好，妓也。",
            "content": "青娥小谢娘，白发老崔郎。谩爱胸前雪，其如头上霜。别后曹家碑背上，思量好字断君肠。",
            "comment": ""
        },
        {
            "title": "读老子",
            "content": "言者不如知者默，此语吾闻于老君。若道老君是知者，缘何自著五千文。",
            "comment": "【注释】言者不如：一作“言者不知”"
        },
        {
            "title": "送客南迁",
            "content": "我说南中事，君应不愿听。曾经身困苦，不觉语叮咛。烧处愁云梦，波时忆洞庭。春畬烟勃勃，秋瘴露冥冥。蚊蚋经冬活，鱼龙欲雨腥。水虫能射影，山鬼解藏形。穴掉巴蛇尾，林飘鸩鸟翎。飓风千里黑，苋草四时青。客似惊弦雁，舟如委浪萍。谁人劝言笑？何计慰漂零？慎勿琴离膝，长须酒满瓶。大都从此去，宜醉不宜醒。",
            "comment": ""
        },
        {
            "title": "代迎春花招刘郎中",
            "content": "幸与松筠相近栽，不随桃李一时开。杏园岂敢妨君去，未有花时且看来。",
            "comment": ""
        },
        {
            "title": "赠张处士山人",
            "content": "萝襟蕙带竹皮巾，虽到尘中不染尘。每见俗人多惨澹，惟逢美酒即殷勤。浮云心事谁能会，老鹤风标不可亲。世说三生如不谬，共疑巢许是前身。",
            "comment": ""
        },
        {
            "title": "晚兴",
            "content": "极浦收残雨，高城驻落晖。山明虹半出，松暗鹤双归。将吏随衙散，文书入务稀。闲吟倚新竹，筠粉污朱衣。",
            "comment": ""
        },
        {
            "title": "惜春赠李尹",
            "content": "春色有时尽，公门终日忙。两衙但不阙，一醉亦何妨。芳树花团雪，衰翁鬓扑霜。知君倚年少，未苦惜风光。",
            "comment": ""
        },
        {
            "title": "题天竺南院赠闲元(上日下文)清四上人",
            "content": "杂芳涧草合，繁绿岩树新。山深景候晚，四月有余春。竹寺过微雨，石迳无纤尘。白衣一居士，方袍四道人。地是佛国土，人非俗交亲。城中山下别，相送亦殷勤。",
            "comment": ""
        },
        {
            "title": "劝梦得酒",
            "content": "谁人功画麒麟阁？何客新投魑魅乡？两处荣枯君莫问，残春更醉两三场。",
            "comment": ""
        },
        {
            "title": "戏招诸客",
            "content": "黄醅绿醑迎冬熟，绛帐红炉逐夜开。谁道洛中多逸客，不将书唤不曾来？",
            "comment": ""
        },
        {
            "title": "句",
            "content": "长生不似无生理，休向青山学炼丹。",
            "comment": ""
        },
        {
            "title": "留北客",
            "content": "峡外相逢远，樽前一会难。即须分手别，且强展眉欢。楚袖萧条舞，巴弦趣数弹。笙歌随分有，莫作帝乡看。",
            "comment": ""
        },
        {
            "title": "同微之赠别郭虚舟炼师五十韵",
            "content": "我为江司马，君为荆判司。俱当愁悴日，始识虚舟师。师年三十余，白皙好容仪。专心在铅汞，余力工琴棋。静弹弦数声，闲饮酒一卮。因指尘土下，蜉蝣良可悲。不闻姑射上，千岁冰雪肌。不见辽城外，古今冢累累。嗟我天地间，有术人莫知。得可逃死籍，不唯走三尸。授我参同契，其辞妙且微。六一閟扃鐍，子午守雄雌。我读随日悟，心中了无疑。黄芽与紫车，谓其坐致之。自负因自叹，人生号男儿。若不佩金印，即合翳玉芝。高谢人间世，深结山中期。泥坛方合矩，铸鼎圆中规。炉橐一以动，瑞气红辉辉。斋心独叹拜，中夜偷一窥。二物正欣合，厥壮何怪奇。绸缪夫妇体，狎猎鱼龙姿。简寂馆钟后，紫宵峰晓时。心尘未净洁，火候遂参差。万寿觊刀圭，千功失毫厘。先生弹指起，姹女随烟飞。始知缘会间，阴骘不可移。药灶今夕罢，诏书明日追。追我复追君，次第承恩私。官虽小大殊，同立白玉墀。我直紫微闼，手进赏罚词。君侍玉皇座，口含生杀机。直躬易媒孽，浮俗多瑕疵。转徙今安在，越峤吴江湄。一提支郡印，一建连帅旗。何言四百里，不见如天涯。秋风旦夕来，白日西南驰。雪霜各满鬓，朱紫徒为衣。师从庐山洞，访旧来于斯。寻君又觅我，风驭纷逶迤。帔裾曳黄绢，须发垂青丝。逢人但敛手，问道亦颔颐。孤云难久留，十日告将归。款曲话平昔，殷勤免衰羸。后会杳何许，前心日磷缁。俗家无异物，何以充别资。素笺一百句，题附元家诗。朱顶鹤一只，与师云闲骑。云间鹤背上，故情若相思。时时摘一句，唱作步虚辞。",
            "comment": ""
        },
        {
            "title": "和微之诗二十三首·和朝回与王炼师游南山下",
            "content": "蔼蔼春景余，峨峨夏云初。躞蹀退朝骑，飘摇随风裾。晨从四丞相，入拜白玉除。暮与一道士，山寻青溪居。吏隐本齐致，朝野孰云殊。道在有中适，机忘无外虞。但愧烟霄上，鸾凤为吾徒。又惭云水间，鸥鹤不我疏。坐倾数杯酒，卧枕一卷书。兴酣头兀兀，睡觉心于于。以此送日月，问师为何如。",
            "comment": ""
        },
        {
            "title": "喜与韦左丞同入南省因叙旧以赠之",
            "content": "早年同遇陶钧主，利钝精粗共在熔。金剑淬来长透匣，铅刀磨尽不成锋。差肩北省惭非据，接武南宫幸再容。跛鳖虽迟骐骥疾，何妨中路亦相逢。",
            "comment": ""
        },
        {
            "title": "登西山望硖石湖",
            "content": "菱歌清唱棹舟回，树里南湖似鉴开。平障烟浮低落日，出溪路细长新苔。居民地僻常无事，太守官闲好独来。犹忆长安论诗句，至今惆怅独书台。",
            "comment": ""
        },
        {
            "title": "从龙潭寺至少林寺题赠同游者",
            "content": "山屐田衣六七贤，搴芳蹋翠弄潺湲。九龙潭月落杯酒，三品松风飘管弦。强健且宜游胜地，清凉不觉过炎天。始知驾鹤乘云外，别有逍遥地上仙。",
            "comment": "【注释】①三品松：松树名，在嵩山少林寺，相传唐武则天封以三品，故名。原诗是一首七律，作于洛阳。这两句是说，九龙潭清澈如镜，月挂中天，影入潭中，如月映酒杯之中；风动三品松树，风声过处，如管弦齐奏。形容九龙潭月、三品松风的景象，一赞形，二赞声，优美、传神，引人入胜。--引自《全唐诗佳句赏析》http://tshjj.yeah.net/"
        },
        {
            "title": "早春持斋，答皇甫十见赠",
            "content": "正月晴和风气新，纷纷已有醉游人。帝城花笑长斋客，三十年来负早春。",
            "comment": ""
        },
        {
            "title": "同王十七庶子、李六员外、郑二侍御同年，四",
            "content": "一曲悲歌酒一尊，同年零落几人存。世如阅水应堪叹，名是浮云岂足论。各从仕禄休明代，共感平生知己恩。今日与君重上处，龙门不是旧龙门。",
            "comment": "【注释】原题：同王十七庶子、李六员外、郑二侍御同年，四人游龙门，有感而作"
        },
        {
            "title": "逍遥咏",
            "content": "亦莫恋此身，亦莫厌此身。此身何足恋，万劫烦恼根。此身何足厌，一聚虚空尘。无恋亦无厌，始是逍遥人。",
            "comment": ""
        },
        {
            "title": "阶下莲",
            "content": "叶展影翻当砌月，花开香散入帘风。不如种在天池上，犹胜生于野水中。",
            "comment": ""
        },
        {
            "title": "自问",
            "content": "黑花满眼丝满头，早衰因病病因愁。宦途气味已谙尽，五十不休何日休？",
            "comment": ""
        },
        {
            "title": "种荔枝",
            "content": "红颗珍珠诚可爱，白须太守亦何痴。十年结子知谁在，自向庭中种荔枝。",
            "comment": ""
        },
        {
            "title": "小庭寒夜寄梦得",
            "content": "庭小同蜗舍，门闲称雀罗。火将灯共尽，风与雪相和。老睡随年减，衰情向夕多。不知同病者，争奈夜长何。",
            "comment": ""
        },
        {
            "title": "即事",
            "content": "见月连宵坐，闻风尽日眠。室香罗药气，笼暖焙茶烟。鹤啄新晴地，鸡栖薄暮天。自看淘酒米，倚杖小池前。",
            "comment": ""
        },
        {
            "title": "赠邻里往还",
            "content": "问予何故独安然，免被饥寒婚嫁牵。骨肉都卢无十口，粮储依约有三年。但能斗薮人间事，便是逍遥地上仙。唯恐往还相厌贱，南家饮酒北家眠。",
            "comment": ""
        },
        {
            "title": "咏史　九年十一月作。",
            "content": "秦磨利刀斩李斯，齐烧沸鼎烹郦其。可怜黄绮入商洛，闲卧白云歌紫芝。彼为菹醢机上尽，此作鸾凰天外飞。去者逍遥来者死，乃知祸福非天为。",
            "comment": ""
        },
        {
            "title": "和殷协律琴思",
            "content": "秋水莲冠春草裙，依稀风调似文君。烦君玉指分明语，知是琴心佯不闻。",
            "comment": ""
        },
        {
            "title": "近见慕巢尚书诗中屡有叹老思退之意，又于洛",
            "content": "近见诗中叹白发，遥知阃外忆东都。烟霞偷眼窥来久，富贵粘身摆得无。新置林园犹濩落，未终婚嫁且踟蹰。应须待到悬车岁，然后东归伴老夫。",
            "comment": "【注释】原题：近见慕巢尚书诗中屡有叹老思退之意，又于洛下新置郊居，然宠寄方深，归心大速，因以长句戏而谕之"
        },
        {
            "title": "除夜",
            "content": "薄晚支颐坐，中宵枕臂眠。一从身去国，再见日周天。老度江南岁，春抛渭北田。浔阳来早晚，明日是三年。",
            "comment": ""
        },
        {
            "title": "问秋光",
            "content": "殷卿领北镇，崔尹开南幕。外事信为荣，中怀未必乐。何如不才者，兀兀无所作。不引窗下琴，即举池上酌。淡交唯对水，老伴无如鹤。自适颇从容，旁观诚获落。身心转恬泰，烟景弥淡泊。回首语秋光，东来应不错。",
            "comment": ""
        },
        {
            "title": "题四皓庙",
            "content": "卧逃秦乱起安刘，舒卷如云得自由。若有精灵应笑我，不成一事谪江州。",
            "comment": ""
        },
        {
            "title": "茅城驿",
            "content": "汴河无景思，秋日又凄凄。地薄桑麻瘦，村贫屋舍低。早苗多间草，浊水半和泥。最是萧条处，茅城驿向西。",
            "comment": ""
        },
        {
            "title": "建昌江",
            "content": "建昌江水县门前，立马教人唤渡船。忽似妄年归蔡渡，草风沙雨渭河边。",
            "comment": "【注释】白居易作此诗时，正谪任江州司马，因公到江州附近的建昌江去，以渡口所见所感，写下了这首绝句。诗表面上写渡口风光，其实蕴藏了深沉复杂的思想。　　原来，白氏在长安作校书郎时，丁母忧去职，在长安附近的渭村住了四年。他从风波险恶的宦场，来到农村的自由天地，心情十分坦荡舒畅。丧服满了之后，他又被起用为太子左赞善大夫，还是卷进了宦海波涛。仅仅一年，就因开罪权贵贬为江州司马。现在，他满怀忧郁地来到建昌江边，目击这渡口风光酷似渭河边上的蔡渡，就很自然地联想到当年退居渭村时那种身心闲适的境地，回味起当时“一朝归渭上，泛如不系舟”（白居易《适意》）的心情来了。可见，此时此地，他想起渭村，不止是渭村风景优美，人心淳朴，更重要的是，渭村是一个可以躲避政治风雨的安谧的小港；在那里，他的心灵之舟可以安详宁静地停泊。　　这首诗看似一幅淡墨勾染的风景画，其实是一首情思邈远的抒情诗，全诗四句二十八字熔诗画于一炉。诗的一、二句是一幅“待渡图”：一江修水，横在县城边，城郭房舍，倒映在清清江水里，见其幽；渡船要教人唤，则行人稀少，见其静。我们就在这幽静的画面上，看到立马踟蹰的江州司马待渡在水边。陡然接个“忽似”，领起三、四句，又推出另一幅似是而非的“待渡图”。展现在读者眼前的依然是一条江水，但这儿是渭水；依然是一个渡口，但这儿是蔡渡。所似者，微风吹拂着岸边的青草，如银似雪的细沙铺满滩头；而毛毛细雨，把画面渲染得一片迷蒙。无限往事，涌上心头；无限归思，交织在这两幅既相似又不相同的画图里。“草风沙雨”，色调凄迷，衬托出诗人幽独凄怆的心境。这种出言平淡而造境含蓄深远的诗风，正是白居易的独特风格。　　绝句规律，要转得出，结得好。第三句“忽似”一转，立见感情跳跃，从而导出了无限风情的第四句。这个“忽似”，妙在凌空而来，触景而及，推出了新的境界。而这种突然而来的新境界，又正说明诗人经常想着渭村。经常梦魂萦绕，才产生了这突然的联想，让我们于无声处，听到了诗人在高吟“归去来”！钟惺在《唐诗归》里赞许白诗说：“看古人轻快诗，当另察其精神静深处……此乃白诗所由出，与其所以传之本也。”这诗从“轻快”中取得“静深”之妙，全赖一转得之。　　（赖汉屏）"
        },
        {
            "title": "咏怀",
            "content": "苏杭自昔称名郡，牧守当今当好官。两地江山蹋得遍，五年风月咏将残。几时酒盏曾抛却？何处花枝不把看？白发满头归得也，诗情酒兴渐阑珊。",
            "comment": ""
        },
        {
            "title": "和我年三首",
            "content": "我年五十七，荣名得几许。甲乙三道科，苏杭两州主。才能本浅薄，心力虚劳苦。可能随众人，终老于尘土？我年五十七，归去诚已迟。历官十五政，数若珠累累。野苹始宾荐，场苗初絷维。因读管萧书，窃慕大有为。及遭荣遇来，乃觉才力羸。黄纸诏频草，朱轮车载脂。妻孥及仆使，皆免寒与饥。省躬私自愧，知我者微之。永怀山阴守，未遂嵩阳期。如何坐留滞，头白江之湄？我年五十七，荣名得非少。报国竟何如，谋身犹未了。昔尝速官谤，恩大而惩小。一黜鹤辞轩，七年鱼在沼。将枯鳞再跃，经铩翮重矫。白日上昭昭，青云高渺渺。平生颇同病，老大相宜晓。紫绶足可荣，白头不为夭。夙怀慕箕颍，晚节期松筱。何当阙下来，同拜陈情表。",
            "comment": ""
        },
        {
            "title": "偶作",
            "content": "红杏初生叶，青梅已缀枝。阑珊花落后，寂寞酒醒时。坐闷低眉久，行慵举足迟。少年君某怪，头白自应知。",
            "comment": ""
        },
        {
            "title": "落花",
            "content": "留春春不住，春归人寂寞。厌风风不定，风起花萧索。既兴风前叹，重命花下酌。劝君尝绿醅，教人拾红萼。桃飘火焰焰，梨堕雪漠漠。独有病眼花，春风吹不落。",
            "comment": ""
        },
        {
            "title": "闲卧有所思二首",
            "content": "向夕搴帘卧枕琴，微凉入户起开襟。偶因明月清风夜，忽想迁臣逐客心。何处投荒初恐惧？谁人绕泽正悲吟？始知洛下分司坐，一日安闲直万金。权门要路是身灾，散地闲居少祸胎。今日怜君岭南去，当时笑我洛中来。虫全性命缘无毒，木尽天年为不才。大抵吉凶多自致，李斯一去二疏回。",
            "comment": ""
        },
        {
            "title": "答王尚书问履道池旧桥",
            "content": "虹梁雁齿随年换，素板朱栏逐日修。但恨尚书能久别，莫愁川守不频游。重移旧柱开中眼，乱种新花拥两头。李郭小船何足问，待君乘过济川舟。",
            "comment": ""
        },
        {
            "title": "早入皇城赠王留守仆射",
            "content": "津桥残月晓沈沈，风露凄清禁署深。城柳宫槐谩摇落，悲愁不到贵人心。",
            "comment": ""
        },
        {
            "title": "五月斋戒，罢宴彻乐，闻韦宾客、皇甫郎中饮",
            "content": "妓房匣镜满红埃，酒库封瓶生绿苔。居士尔时缘护戒，车公何事亦停杯。散斋香火今朝散，开素盘筵后日开。随意往还君莫怪，坐禅僧去饮徒来。",
            "comment": "【注释】原题：五月斋戒，罢宴彻乐，闻韦宾客、皇甫郎中饮会亦稀，又知欲携酒馔出斋，先以长句呈谢"
        },
        {
            "title": "病免后喜除宾客",
            "content": "卧在漳滨满十旬，起为商皓伴三人。从今且莫嫌身病，不病何由索得身？",
            "comment": ""
        },
        {
            "title": "赠写真者",
            "content": "子骋丹青日，予当丑老时。无劳役神思，更画病容仪。迢递麒麟阁，图功未有期。区区尺素上，焉用写真为？",
            "comment": ""
        },
        {
            "title": "荔枝楼对酒",
            "content": "荔枝新熟鸡冠色，烧酒初开琥珀香。欲摘一枝倾一盏，西楼无客共谁尝？",
            "comment": ""
        },
        {
            "title": "和晨兴因报问龟儿",
            "content": "冬旦寒惨澹，云日无晶辉。当此岁暮感，见君晨兴诗。君诗亦多苦，苦在兄远离。我苦不在远，缠绵肝与脾。西院病孀妇，后床孤侄儿。黄昏一恸后，夜半一起时。病眼两行血，衰鬓万茎丝。咽绝五脏脉，消渗百骸脂。双目失一目，四肢断两肢。不如溘然尽，安用半活为。谁谓荼蘖苦，荼蘖甘如饴。谁谓汤火热，汤火冷如澌。前时君寄诗，忧念问阿龟。喉燥声气窒，经年无报辞。及睹晨兴句，未吟先涕垂。因兹涟涟际，一吐心中悲。茫茫四海间，此苦唯君知。去我四千里，使我告诉谁。仰头向青天，但见雁南飞。凭雁寄一语，为我达微之。弦绝有续胶，树斩可接枝。唯我中肠断，应无连得期。",
            "comment": ""
        },
        {
            "title": "晚春欲携酒寻沈四著作先以六韵寄之",
            "content": "病容衰惨澹，芳景晚蹉砣。无计留春得，争能奈老何？篇章慵报答，杯宴喜经过。顾我酒狂久，负君诗债多。敢辞携绿蚁，只愿见青娥。最忆阳关唱，真珠一串歌。",
            "comment": ""
        },
        {
            "title": "再授宾客分司",
            "content": "优稳四皓官，清崇三品列。伊予再尘忝，内愧非才哲。俸钱七八万，给受无虚月。分命在东司，又不劳朝谒。既资闲养疾，亦赖慵藏拙。宾友得从容，琴觞恣怡悦。乘篮城外去，系马花前歇。六游金谷春，五看龙门雪。吾若默无语，安知吾快活？吾欲更尽言，复恐人豪夺。应为时所笑，苦惜分司阙。但问适意无，岂论官冷热。",
            "comment": ""
        },
        {
            "title": "夜泊旅望",
            "content": "少睡多愁客，中宵起望乡。沙明连浦月，帆白满船霜。近海江弥阔，迎秋夜更长。烟波三十宿，犹未到钱唐。",
            "comment": ""
        },
        {
            "title": "寒食夜",
            "content": "四十九年身老日，一百五夜月明天。抱膝思量何事在？痴男呆女唤秋千。",
            "comment": ""
        },
        {
            "title": "题朗之槐亭",
            "content": "春风可惜无多日，家酝唯残软半瓶。犹望君归同一醉，篮舁早晚入槐亭。",
            "comment": ""
        },
        {
            "title": "答苏六",
            "content": "但喜暑随三伏去，不知秋送二毛来。更无别计相宽慰，故遣阳关劝一杯。",
            "comment": ""
        },
        {
            "title": "狂言示诸侄",
            "content": "世欺不识字，我忝攻文笔。世欺不得官，我忝居班秩。人老多病苦，我今幸无疾。人老多忧累，我今婚嫁毕。心安不移转，身泰无牵率。所以十年来，形神闲且逸。况当垂老岁，所要无多物。一裘暖过冬，一饭饱终日。勿言舍宅小，不过寝一室。何用鞍马多，不能骑两匹。如我优幸身，人中十有七。如我知足心，人中百无一。傍观愚亦见，当己贤多失。不敢论他人，狂言示诸侄。",
            "comment": ""
        },
        {
            "title": "自题酒库",
            "content": "野鹤一辞笼，虚舟长任风。送愁还闹处，移老入闲中。身更求何事，天将富此翁。此翁何处富，酒库不曾空。",
            "comment": ""
        },
        {
            "title": "余杭形胜",
            "content": "余杭形胜四方无，州傍青山县枕湖。绕郭荷花三十里，拂城松树一千株。梦儿亭古传名谢，教妓楼新道姓苏。独有使君年太老，风光不称白髭须。",
            "comment": ""
        },
        {
            "title": "江上对酒二首",
            "content": "酒助疏顽性，琴资缓慢情。有慵将送老，无智可劳生。忽忽忘机坐，伥伥任运行。家乡安处是，那独在神京？久贮沧浪意，初辞桎梏身。昏昏常带酒，默默不应人。坐稳便箕踞，眠多爱欠伸。客来存礼数，始着白纶巾。",
            "comment": ""
        },
        {
            "title": "山石榴花十二韵",
            "content": "晔晔复煌煌，花中无比方。艳夭宜小院，条短称低廊。本是山头物，今为砌下芳。千丛相向背，万朵互低昂。照灼连朱槛，玲珑映粉墙。风来添意态，日出助晶光。渐绽胭脂萼，犹含琴轸房。离披乱剪彩，斑驳未匀妆。绛焰灯千炷，红裙妓一行。此时逢国色，何处觅天香。恐合栽金阙，思将献玉皇。好差青鸟使，封作百花王。",
            "comment": ""
        },
        {
            "title": "杨六尚书留太湖石在洛下借置庭中因对举杯寄",
            "content": "借君片石意何如，置向庭中慰索居。每就玉山倾一酌，兴来如对醉尚书。",
            "comment": ""
        },
        {
            "title": "岁暮夜长，病中灯下闻卢尹夜宴，以诗戏之且",
            "content": "荣闹兴多嫌昼短，衰闲睡少觉明迟。当君秉烛衔杯夜，是我停飧服药时。枕上愁吟堪发病，府中欢笑胜寻医。明朝强出须谋乐，不拟车公更拟谁。",
            "comment": ""
        },
        {
            "title": "远师",
            "content": "东宫白庶子，南寺远禅师。何处遥相见，心无一事时。",
            "comment": ""
        },
        {
            "title": "天宫阁秋晴晚望",
            "content": "洛城秋霁后，梵阁暮登时。此日风烟好，今秋节候迟。霞光红泛滟，树影碧参差。莫虑言归晚，牛家有宿期。",
            "comment": ""
        },
        {
            "title": "酬裴相公见寄二绝",
            "content": "习静心方泰，劳生事渐稀。可怜安稳地，舍此欲何归？一双垂翅鹤，数首解嘲文。总是迂闲物，争堪伴相君？",
            "comment": ""
        },
        {
            "title": "苦热",
            "content": "头痛汗盈巾，连宵复达晨。不堪逢苦热，犹赖是闲人。朝客应烦倦，农夫更苦辛。始惭当此日，得作自由身。",
            "comment": ""
        },
        {
            "title": "天宫阁早春",
            "content": "天宫高阁上何频，每上令人耳目新。前日晚登缘看雪，今朝晴望为迎春。林莺何处吟筝柱？墙柳谁家晒麴尘？可惜三川虚作主，风光不属白头人。",
            "comment": ""
        },
        {
            "title": "悲歌",
            "content": "白头新洗镜新磨，老逼身来不奈何。耳里频闻故人死，眼前唯觉少年多。塞鸿遇暖犹回翅，江水因潮亦反波。独有衰颜留不得，醉来无计但悲歌。",
            "comment": ""
        },
        {
            "title": "池上早秋",
            "content": "荷芰绿参差，新秋水满池。早凉生北槛，残照下东篱。露饱蝉声懒，风干柳意衰。过潘二十岁，何必更愁悲。",
            "comment": ""
        },
        {
            "title": "和寄乐天",
            "content": "贤愚类相交，人情之大率。然自古今来，几人号胶漆。近闻屈指数，元某与白乙。旁爱及弟兄，中欢避家室。松筠与金石，未足喻坚密。在车如轮辕，在身如肘腋。又如风云会，天使相召匹。不似势利交，有名而无实。顷我在杭岁，值君之越日。望愁来仪迟，宴惜留景疾。坐耀黄金带，酌酡赪玉质。酣歌口不停，狂舞衣相拂。平生赏心事，施展十未一。会笑始哑哑，离嗟乃啷啷。饯筵才收拾，征棹遽排比。后恨苦绵绵，前欢何卒卒。居人色惨淡，行子心纡郁。风袂去时挥，云帆望中失。宿酲和别思，目眩心忽忽。病魂黯然销，老泪凄其出。别君只如昨，芳岁换六七。俱是官家身，后期难自必。",
            "comment": ""
        },
        {
            "title": "赋得听边鸿",
            "content": "惊风吹起塞鸿群，半拂平沙半入云。为问昭君月下听，何如苏武雪中闻？",
            "comment": ""
        },
        {
            "title": "感旧写真",
            "content": "李放写我真，写来二十载。莫问真何如，画亦销光彩。朱颜与玄鬓，日夜改复改。无嗟貌遽非，且喜身犹在。",
            "comment": ""
        },
        {
            "title": "遇物感兴因示子弟",
            "content": "圣择狂夫言，俗信老人语。我有老狂词，听之吾语汝。吾观器用中，剑锐锋多伤。吾观形骸内，骨劲齿先亡。寄言处世者，不可苦刚强。龟性愚且善，鸠心钝无恶。人贱拾支床，鹘欺擒暖脚。寄言立身者，不得全柔弱。彼固罹祸难，此未免忧患。于何保终吉，强弱刚柔间。上遵周孔训，旁鉴老庄言。不唯鞭其后，亦要轭其先。",
            "comment": ""
        },
        {
            "title": "题新馆",
            "content": "曾为白社羁游子，今作朱门醉饱身。十万户州尤觉贵，二千石禄敢言贫。重裘每念单衣士，兼味常思旅食人。新馆寒来多少客，欲回歌酒暖风尘。",
            "comment": ""
        },
        {
            "title": "青冢",
            "content": "上有饥鹰号，下有枯蓬走。茫茫边雪里，一掬沙培塿。传是昭君墓，埋闭蛾眉久。凝脂化为泥，铅黛复何有。唯有阴怨气，时生坟左右。郁郁如苦雾，不随骨销朽。妇人无他才，荣枯系妍否。何乃明妃命，独悬画工手。丹青一诖误，白黑相纷纠。遂使君眼中，西施作嫫母。同侪倾宠幸，异类为配偶。祸福安可知，美颜不如丑。何言一时事，可戒千年后。特报后来姝，不须倚眉首。无辞插荆钗，嫁作贫家妇。不见青冢上，行人为浇酒。",
            "comment": ""
        },
        {
            "title": "秋晚",
            "content": "烟景淡濛濛，池边微有风。觉寒蛩近壁，知暝鹤归笼。长貌随年改，衰情与物同。夜来霜厚薄，梨叶半低红。",
            "comment": ""
        },
        {
            "title": "病中宴坐",
            "content": "有酒病不饮，有诗慵不吟。头眩罢垂钩，手痹休援琴。竟日悄无事，所居闲且深。外安支离体，中养希夷心。窗户纳秋景，竹木澄夕阴。宴坐小池畔，清风时动襟。",
            "comment": ""
        },
        {
            "title": "和杨六尚书喜两弟汉公转吴兴，鲁士赐章服，",
            "content": "华筵贺客日纷纷，剑外欢娱洛下闻。朱绂宠光新照地，彤襜喜气远凌云。荣联花萼诗难和，乐助埙篪酒易醺。感羡料应知我意，今生此事不如君。",
            "comment": "【注释】原题：和杨六尚书喜两弟汉公转吴兴，鲁士赐章服，命宾开宴，用庆恩荣，赋长句见示"
        },
        {
            "title": "小桥柳",
            "content": "细水涓涓似泪流，日西惆怅小桥头。衰杨叶尽空枝在，犹被霜风吹不休。",
            "comment": ""
        },
        {
            "title": "和微之道保生三日",
            "content": "相看鬓似丝，始作弄璋诗。且有承家望，谁论得力时。莫兴三日叹，犹胜七年迟。我未能忘喜，君应不合悲。嘉名称道保，乞姓号崔儿。但恐持相并，蒹葭琼树枝。",
            "comment": ""
        },
        {
            "title": "句",
            "content": "慈恩塔下题名处，十七人中最少年。",
            "comment": ""
        },
        {
            "title": "池鹤八绝句",
            "content": "池上有鹤，介然不群，乌、鸢、鸡、鹅，次第嘲噪，诸禽似有所诮，鹤亦时复一鸣。予非冶长，不通其意，因戏与赠答，以意斟酌之，聊亦自取笑耳。",
            "comment": ""
        },
        {
            "title": "下(圭阝)庄南桃花",
            "content": "村南无限桃花发，唯我多情独自来。日暮风吹红满地，无人解惜为谁开。",
            "comment": ""
        },
        {
            "title": "山中与元九书因题书后",
            "content": "忆昔封书与君夜，金銮殿后欲明天。今夜封书在何处？庐山庵里晓灯前。笼鸟槛猿俱未死，人间相见是何年？",
            "comment": ""
        },
        {
            "title": "琴酒",
            "content": "耳根得听琴初畅，心地忘机酒半酣。若使启期兼解醉，应言四乐不言三。",
            "comment": ""
        },
        {
            "title": "偶吟二首",
            "content": "眼下有衣兼有食，心中无喜亦无忧。正如身后有何事，应向人间无所求。静念道经深闭目，闲迎禅客小低头。犹残少许云泉兴，一岁龙门数度游。晴教晒药泥茶灶，闲看科松洗竹林。活计纵贫长净洁，池亭虽小颇幽深。厨香炊黍调和酒，窗暖安弦拂拭琴。老去生涯只如此，更无余事可劳心。",
            "comment": ""
        },
        {
            "title": "九日醉吟",
            "content": "有恨头还白，无情菊自黄。一为州司马，三见岁重阳。剑匣尘埃满，笼禽日月长。身从渔父笑，门任雀罗张。问疾因留客，听吟偶置觞。叹时论倚伏，怀旧数存亡。奈老应无计，治愁或有方。无过学王绩，唯以醉为乡。",
            "comment": ""
        },
        {
            "title": "听歌六绝句·听都子歌",
            "content": "都子新歌有性灵，一声格转已堪听。更听唱到嫦娥字，犹有樊家旧典刑。",
            "comment": ""
        },
        {
            "title": "初贬官过望秦岭　自此后诗江州路上作。",
            "content": "草草辞家忧后事，迟迟去国问前途。望秦岭上回头立，无限秋风吹白须。蓝桥春雪君归日，秦岭秋风我去时。每到驿亭先下马，循墙绕柱觅君诗。",
            "comment": "【注释】　　蓝桥驿见元九诗　诗中云：“江陵归时逢春雪。”蓝桥春雪君归日， 秦岭秋风我去时。　　每到驿亭先下马， 循墙绕柱觅君诗。　　元和十年（815），元稹自唐州奉召还京，春风得意，道经蓝桥驿，在驿亭壁上留下一首《留呈梦得、子厚、致用》的七律。八个月后，白居易自长安贬江州，满怀侘傺，经过这里，读到了元稹这首律诗。前后八个月，风云变幻如此诡谲，白居易感慨万千地写下这首绝句──《蓝桥驿见元九诗》。　　元稹题在驿亭的那首诗说：“千层玉帐铺松盖，五出银区印虎蹄。”“玉帐”、“银区”说明他经过这里时正逢春雪，所以白诗一开头就说：“蓝桥春雪君归日”。元稹西归长安，事在初春，小桃初放；白居易东去江州，时为八月，满目秋风，因此，第二句接上“秦岭秋风我去时”。“秦岭”泛指商州道上的山岭，是他此行所经之地①。白居易谪江州，自长安经商州这一段，与元稹西归的道路是一致的。在蓝桥驿既然看到元诗，后此沿途驿亭很多，还可能留有元稹的题咏，所以三、四句接着说：“每到驿亭先下马，循墙绕柱觅君诗。”　　这首绝句，乍读只是平淡的征途纪事，顶多不过表现白于元交谊甚笃，爱其人而及其诗而已。其实，这貌似平淡的二十八字，却暗含着诗人心底下的万顷波涛。　　元稹于元和五年自监察御史贬为江陵士曹参军，经历了五年屈辱生涯。到元和十年春奉召还京，他是满心喜悦、满怀希望的。题在蓝桥驿的那首七律的结句说：“心知魏阙无多地，十二琼楼百里西。”那种得意的心情，简直呼之欲出。可是，好景不常，他正月刚回长安，三月就再一次远谪通州。所以，白诗第一句“蓝桥春雪君归日”，显然在欢笑中含着眼泪。更难堪的是：正当他为元稹再一次远谪而难过的时候，现在，自己又被贬江州。那么，被秦岭秋风吹得飘零摇落的，又岂只是白氏一人而已，实际上，这秋风吹撼的，正是两位诗人共同的命运。春雪、秋风，西归、东去，道路往来，风尘仆仆，这道路，乃是一条悲剧的人生道路！“每到驿亭先下马，循墙绕柱觅君诗”，诗人处处留心，循墙绕柱寻觅的，岂只是元稹的诗句，简直是元稹的心，是两人共同的悲剧道路的轨迹！友情可贵，题咏可歌，共同的遭际，更是可泣。而这许多可歌可泣之事，诗中一句不说，只写了春去秋来，雪飞风紧，让读者自己去寻觅包含在春雪秋风中的人事升沉变化，去体会诗人那种沉痛凄怆的感情。这正是所谓“言浅而深，意微而显”，极尽风人之能事。　　一首诗总共才二十八个字，却容纳如许丰富的感情，这是不容易的。关键在于遣词用字。如，写元稹当日奉召还京，着一“春”字、“归”字，喜悦自明；写自己今日远谪江州，着一“秋”字、“去”字，悲戚立见。“春”字含着希望，“归”字藏着温暖，“秋”字透出悲凉，“去”字暗含斥逐。这几个字，既显得对仗工稳，见纪时叙事之妙用；又显得感情色彩鲜明，尽抒情写意之能事。尤其可贵者，结处别开生面，以人物行动收篇，用细节刻划形象，取得了七言绝句往往难以达到的艺术效果。这种细节传神，主要表现在“循、绕、觅”三个字上。墙言“循”，则见寸寸搜寻；柱言“绕”，则见面面俱到；诗言“觅”，则见片言只字，无所遁形。三个动词连在一句，准确地描绘出诗人在本来不大的驿亭里转来转去，摩挲拂试，仔细辨认的动人情景。且七言中三用动词，构成三个意群，吟诵起来，就显得节奏短而迫促，如繁弦急管并发，更衬出诗人匆遽的行动和急切的心情。通过这种传神的细节描绘和音乐旋律的烘托，诗人的形象和内心活动，淋漓尽致地展现在我们面前，使人深深为他怀友思故的真情挚意所感动，激起我们对他遭逢贬谪、天涯沦落的无限同情。一个结句获得如此强烈的艺术效果，更是这首小诗的特色。　　（赖汉屏）"
        },
        {
            "title": "和薛秀才寻梅花同饮见赠",
            "content": "忽惊林下发寒梅，便试花前饮冷杯。白马走迎诗客去，红筵铺待舞人来。歌声怨处微微落，酒气醺时旋旋开。若到岁寒无雨雪，犹应醉得两三回。",
            "comment": ""
        },
        {
            "title": "裴常侍以题蔷薇架十八韵见示因广为三十韵以",
            "content": "托质依高架，攒花对小堂。晚开春去后，独秀院中央。霁景朱明早，芳时白昼长。浓因天与色，丽共日争光。剪碧排千萼，研朱染万房。烟条涂石绿，粉蕊扑雌黄。根动彤云涌，枝摇赤羽翔。九微灯炫转，七宝帐荧煌。淑气薰行径，清阴接步廊。照梁迷藻棁，耀壁变雕墙。烂若丛燃火，殷于叶得霜。胭脂含脸笑，苏合裛衣香。浃洽濡晨露，玲珑漏夕阳。合罗排勘缬，醉晕浅深妆。乍见疑回面，遥看误断肠。风朝舞飞燕，雨夜泣萧娘。桃李惭无语，芝兰让不芳。山榴何细碎，石竹苦寻常。蕙惨偎栏避，莲羞映浦藏。怯教蕉叶战，妒得柳花狂。岂可轻嘲咏，应须痛比方。画屏风自展，绣伞盖谁张。翠锦挑成字，丹砂印着行。猩猩凝血点，瑟瑟蹙金匡。散乱萎红片，尖纤嫩紫芒。触僧飘毳褐，留妓冒罗裳。寡和阳春曲，多情骑省郎。缘夸美颜色，引出好文章。东顾辞仁里，西归入帝乡。假如君爱杀，留着莫移将。",
            "comment": ""
        },
        {
            "title": "梨园弟子",
            "content": "白头垂泪话梨园，五十年前雨露恩。莫问华清今日事，满山红叶锁宫门。",
            "comment": ""
        },
        {
            "title": "分司洛中多暇，数与诸客宴游，醉后狂吟，偶",
            "content": "性与时相远，身将世两忘。寄名朝士籍，寓兴少年场。老岂无谈笑，贫犹有酒浆。随时来伴侣，逐日用风光。数数游何爽，些些病未妨。天教荣启乐，人恕接舆狂。改业为逋客，移家住醉乡。不论招梦得，兼拟诱奇章。要路风波险，权门市井忙。世间无可恋，不是不思量。",
            "comment": "【注释】原题：分司洛中多暇，数与诸客宴游，醉后狂吟，偶成十韵，因招梦得宾客，兼呈思黯奇章公"
        },
        {
            "title": "岁假内命酒赠周判官萧协律",
            "content": "共知欲老流年急，且喜新正假日频。闻健此时相劝醉，偷闲何处共寻春？脚随周叟行犹疾，头比萧翁白未匀。岁酒先拈辞不得，被君推作少年人。",
            "comment": ""
        },
        {
            "title": "松声",
            "content": "月好好独坐，双松在前轩。西南微风来，潜入枝叶间。萧寥发为声，半夜明月前。寒山飒飒雨，秋琴泠泠弦。一闻涤炎暑，再听破昏烦。竟夕遂不寐，心体俱翛然。南陌车马动，西邻歌吹繁。谁知兹檐下，满耳不为喧。",
            "comment": "【注释】修行里张家宅南亭作。"
        },
        {
            "title": "览卢子蒙侍御旧诗，多与微之唱和，感今伤昔",
            "content": "早闻元九咏君诗，恨与卢君相识迟。今日逢君开旧卷，卷中多道赠微之。相看掩泪情难说，别有伤心事岂知。闻道咸阳坟上树，已抽三丈白杨枝。",
            "comment": "【注释】原题：览卢子蒙侍御旧诗，多与微之唱和，感今伤昔，因赠子蒙，题于卷后白居易晚年与“香山九老”之一的卢子蒙侍御交往，一天，翻阅卢的诗集，发现集子里不少诗篇是赠给元稹的。而此时元稹已去世十年了。白居易不禁心酸，他迅速把诗集翻到最后，蘸满浓墨，和着热泪，在空白页上写下了这首律诗。　　诗一开始，全是叙事，好象与卢子蒙对坐谈心。诗句追溯往事，事中自见深情。头两句，把三十多年前与微之论诗衡文，睥睨当世，谈笑风生的情景，重新展现在眼前。接下去，三、四句写今日与卢君聚首，共同披阅他的诗卷，也只是平平常常的叙事。然而，情景一转，诗集中突然跳出了元微之的名字，眼前便闪现出微之的影子，诗情也就急转直下，发为变徽之音。五、六两句，转入正面抒情。“相看”一句，描绘了一瞬间的神态：两个老人，你望着我，我望着你，老泪纵横，却都不说一句话。　　诗篇至此，一种无声之恸，已够摧裂肺肝，而全诗也已经神完气足了。最后两句，诗人又用“闻道”一语领起，宕开诗境，跳到了微之坟上。墓木拱矣，黄土成阡；树犹如此，人何以堪！岁月的流逝是这样快，悼念之情又怎能不这样深？　　这首诗，直抒胸臆，纯任自然，八句一气贯串，读起来感到感情强烈逼人，不容换气。全诗用“四支“韵，本来是不十分响的韵部，到了诗人笔下，却变得浏亮哀远，音乐效果特别强烈。古来怀友的名篇，共同的特点是真挚、深刻。白居易此诗是悼亡友，在真挚、深刻之外，又多了一重凄怆的色彩。　　（赖汉屏）"
        },
        {
            "title": "对酒吟",
            "content": "一抛学士笔，三佩使君符。未换银青绶，唯添雪白须。公门衙退掩，妓席客来铺。履舄从相近，讴吟任所须。金衔嘶五马，钿带舞双姝。不得当年有，犹胜到老无。合声歌汉月，齐手拍吴歈。今夜还先醉，应烦红袖扶。",
            "comment": ""
        },
        {
            "title": "偶题邓公",
            "content": "偶因携酒寻村客，聊复回车访薜萝。且值雪寒相慰问，不妨春暖更经过。翁居山下年空老，我得人间事校多。一种共翁头似雪，翁无衣食自如何。",
            "comment": "【注释】原题注：公即给事中珽之子也。饥穷老病，退居此村。"
        },
        {
            "title": "池上即事",
            "content": "行寻甃石引新泉，坐看修桥补钓船。绿竹挂衣凉处歇，清风展簟困时眠。身闲当贵真天爵，官散无忧即地仙。林下水边无厌日，便堪终老岂论年。",
            "comment": ""
        },
        {
            "title": "冬夜对酒寄皇甫十",
            "content": "霜杀中庭草，冰生后院池。有风空动树，无叶可辞枝。十月苦长夜，百年强半时。新开一瓶酒，那得不相思。",
            "comment": ""
        },
        {
            "title": "无长物",
            "content": "莫讶家居窄，无嫌活计贫。只缘无长物，始得作闲人。青竹单床簟，乌纱独幅巾。其余皆称是，亦足奉吾身。",
            "comment": ""
        },
        {
            "title": "咏闲",
            "content": "但有闲销日，都无事系怀。朝眠因客起，午饭伴僧斋。树合阴交户，池分水夹阶。就中今夜好，风月似江淮。",
            "comment": ""
        },
        {
            "title": "思旧",
            "content": "闲日一思旧，旧游如目前。再思今何在，零落归下泉。退之服硫黄，一病讫不痊。微之炼秋石，未老身溘然。杜子得丹诀，终日断腥膻。崔君夸药力，经冬不衣绵。或疾或暴夭，悉不过中年。唯予不服食，老命反迟延。况在少壮时，亦为嗜欲牵。但耽荤与血，不识汞与铅。饥来吞热物，渴来饮寒泉。诗役五藏神，酒汨三丹田。随日合破坏，至今粗完全。齿牙未缺落，肢体尚轻便。已开第七秩，饱食仍安眠。且进杯中物，其余皆付天。",
            "comment": "【注释】　且进：一作且尽。"
        },
        {
            "title": "宿池上",
            "content": "泉来从绝壑，亭敞在中流。竹密无空岸，松长可绊舟。蟪蛄潭上夜，河汉岛前秋。异夕期新涨，携琴却此游。",
            "comment": ""
        },
        {
            "title": "元微之除浙东观察使，喜得杭越邻州，先赠长",
            "content": "稽山镜水欢游地，犀带金章荣贵身。官职比君虽校小，封疆与我且为邻。郡楼对玩千峰月，江界平分两岸春。杭越风光诗酒主，相看更合与何人。",
            "comment": "【注释】原题：元微之除浙东观察使，喜得杭越邻州，先赠长句十七首并与微之和答"
        },
        {
            "title": "闲坐看书贻诸少年",
            "content": "雨砌长寒芜，风庭落秋果。窗间有闲叟，尽日看书坐。书中见往事，历历知福祸。多取终厚亡，疾驱必先坠。劝君少干名，名为锢身锁。劝君少求利，利是焚身火。我心知已久，吾道无不可。所以雀罗门，不能寂寞我。",
            "comment": ""
        },
        {
            "title": "咏怀",
            "content": "高人乐丘园，中人慕官职。一事尚难成，两途安可得。遑遑干世者，多苦时命塞。亦有爱闲人，又为穷饿逼。我今幸双逐，禄仕兼游息。未尝羡荣华，不省劳心力。妻孥与婢仆，亦免愁衣食。所以吾一家，面无忧喜色。",
            "comment": ""
        },
        {
            "title": "题新居寄宣州崔相公　所居南邻即崔家池。",
            "content": "门庭有水巷无尘，好称闲官作主人。冷似雀罗虽少客，宽于蜗舍足容身。疏通竹径将迎月，扫掠莎台欲待春。济世料君归未得，南园北曲谩为邻。",
            "comment": ""
        },
        {
            "title": "题新居呈王尹兼简府中三掾",
            "content": "弊宅须重葺，贫家乏羡财。桥凭川守造，树倩府僚栽。朱板新犹湿，红英暖渐开。仍期更携酒，倚槛看花来。",
            "comment": ""
        },
        {
            "title": "出斋日喜皇甫十早访",
            "content": "三旬斋满欲衔杯，平旦敲门门未开。除却朗之携一榼，的应不是别人来。",
            "comment": ""
        },
        {
            "title": "酬集贤刘郎中对月见寄兼怀元浙东",
            "content": "月在洛阳天，天高净如水。下有白头人，揽衣中夜起。思远镜亭上，光深书殿里。眇然三处心，相去各千里。",
            "comment": ""
        },
        {
            "title": "早冬游王屋，自灵都抵阳台上方望天坛，偶吟",
            "content": "霜降山水清，王屋十月时。石泉碧漾漾，岩树红离离。朝为灵都游，暮有阳台期。飘然世尘外，鸾鹤如可追。忽念公程尽，复惭身力衰。天坛在天半，欲上心迟迟。尝闻此游者，隐客与损之。各抱贵仙骨，俱非泥垢姿。二人相顾言，彼此称男儿。若不为松乔，即须作皋夔。今果如其语，光彩双葳蕤。一人佩金印，一人翳玉芝。我来高其事，咏叹偶成诗。为君题石上，欲使故山知。",
            "comment": "【注释】原题：早冬游王屋，自灵都抵阳台上方望天坛，偶吟成章，寄温谷周尊师、中书李相公"
        },
        {
            "title": "南浦岁暮对酒送王十五归京",
            "content": "腊后冰生覆湓水，夜来云暗失庐山。风飘细雪落如米，索索萧萧芦苇间。此地二年留我住，今朝一酌送君还。相看渐老无过醉，聚散穷通总是闲。",
            "comment": ""
        },
        {
            "title": "予以长庆二年冬十月到杭州明年秋九月始与范",
            "content": "卢贾汝南周元范兰陵萧悦清河崔求东莱刘方舆同游恩德寺之泉洞竹石籍甚久矣及兹目击果惬心期因自嗟云到郡周岁方来入寺半日复去俯视朱绶仰睇白云有愧于心遂留绝句云水埋藏恩德洞，簪裾束缚使君身。暂来不宿归州去，应被山呼作俗人。",
            "comment": "【注释】　恩德洞：一作恩德寺。"
        },
        {
            "title": "闲出",
            "content": "身外无羁束，心中少是非。被花留便住，逢酒醉方归。人事行时少，官曹入日稀。春寒游正好，稳马薄绵衣。",
            "comment": ""
        },
        {
            "title": "答客说",
            "content": "吾学空门非学仙，恐君此说是虚传。海山不是我归处，归即应归兜率天。",
            "comment": ""
        },
        {
            "title": "春早秋初因时即事兼寄浙东李侍郎",
            "content": "春早秋初昼夜长，可怜天气好年光。和风细动帘帷暖，清露微凝枕簟凉。窗下晓眠初减被，池边晚坐乍移床。闲从蕙草侵阶绿，静任槐花满地黄。理曲管弦闻后院，熨衣灯火映深房。四时新景何人别，遥忆多情李侍郎。",
            "comment": "【注释】　新景：一作新境。"
        },
        {
            "title": "吾土",
            "content": "身心安处为吾土，岂限长安与洛阳。水竹花前谋活计，琴诗酒里到家乡。荣先生老何妨乐，楚接舆歌未必狂。不用将金买庄宅，城东无主是春光。",
            "comment": "【注释】水竹花前谋活计�で偈�酒里到家乡七律《吾土》约作于大和四年（公元830年）白居易任河南尹时。这两句的前两句是：“身心安处为吾土，岂限长安与洛阳”。四句诗的意思是，我的故乡不限于一个固定的地方，在水、竹、花前谋生活，有琴、诗、酒，身心安宁，就是我到了自己的家乡，不管它是长安还是洛阳。委婉地反映了诗人欲离开混浊官场，过宁静生活的心境。含蓄蕴藉，耐人琢磨。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "后宫词",
            "content": "泪湿罗巾梦不成，夜深前殿按歌声。红颜未老恩先断，斜倚薰笼坐到明。",
            "comment": "【注释】【注解】：１、泪湿：犹湿透。２、恩：指皇帝对她的恩爱。３、熏笼：薰香炉子上罩的竹笼。【韵译】：泪水湿透罗巾，好梦却难做成；深夜，前殿传来有节奏的歌声。红颜尚未衰减，恩宠却已断绝；她独倚着熏笼，一直坐待天明。【评析】：����诗是代宫人所作的怨词。首句写夜来不寐，梦想君王临幸；二句写忽闻前殿歌声，君王来幸无望；三句写红颜犹在，君恩已断之苦；四句写再幻想君王可能来幸，于是斜倚熏笼，坐待至天明，终成泡影。语言明快自然，感情真挚而多层次，细腻地刻划了失宠宫女千回百转的心理状态。--引自\"超纯斋诗词\"bookbest.163.net 翻译、评析：刘建勋----------------------　　这首诗是代宫人所作的怨词。前人曾批评此诗过于浅露，这是不公正的。诗以自然浑成之语，传层层深入之情，语言明快而感情深沉，一气贯通而绝不平直。　　诗的主人公是一位不幸的宫女。她一心盼望君王的临幸而终未盼得，时已深夜，只好上床，已是一层怨怅。宠幸不可得，退而求之好梦；辗转反侧，竟连梦也难成，见出两层怨怅。梦既不成，索性揽衣推枕，挣扎坐起。正当她愁苦难忍，泪湿罗巾之时，前殿又传来阵阵笙歌，原来君王正在那边寻欢作乐，这就有了三层怨怅。倘使人老珠黄，犹可解说；偏偏她盛鬓堆鸦，红颜未老，生出四层怨怅。要是君王一直没有发现她，那也罢了；事实是她曾受过君王的恩宠，而现在这种恩宠却无端断绝，见出五层怨怅。夜已深沉，濒于绝望，但一转念，犹翼君王在听歌赏舞之后，会记起她来。于是，斜倚熏笼，浓熏翠袖，以待召幸。不料，一直坐到天明，幻想终归破灭，见出六层怨怅。一种情思，六层写来，尽缠绵往复之能事。而全诗却一气浑成，如笋破土，苞节虽在而不露；如茧抽丝，幽怨似缕而不绝。短短四句，细腻地表现了一个失宠宫女复杂矛盾的内心世界。夜来不寐，等候君王临幸，写其希望；听到前殿歌声，君王正在寻欢作乐，写其失望；君恩已断，仍斜倚熏笼坐等，写其苦望；天色大明，君王未来，写其绝望。泪湿罗巾，写宫女的现实；求宠于梦境，写其幻想；恩断而仍坐等，写其痴想；坐到天明仍不见君王，再写其可悲的现实。全诗由希望转到失望，由失望转到苦望，由苦望转到最后绝望；由现实进入幻想，由幻想进入痴想，由痴想再跌入现实，千回百转，倾注了诗人对不幸者的深挚同情。　　（赖汉屏）"
        },
        {
            "title": "送李校书趁寒食归义兴山居",
            "content": "大见腾腾诗酒客，不忧生计似君稀。到舍将何作寒食，满船唯载树阴归。",
            "comment": ""
        },
        {
            "title": "奉和晋公侍中蒙除留守行及洛师感悦发中斐然",
            "content": "鸾凤翱翔在寥廓，貂蝉潇洒出埃尘。致成尧舜升平代，收得夔龙强健身。抛掷功名还史册，分张欢乐与交亲。商山老皓虽休去，终是留侯门下人。",
            "comment": ""
        },
        {
            "title": "奉酬李相公见示绝句　时初闻国丧。",
            "content": "碧油幢下捧新诗，荣贱虽殊共一悲。涕泪满襟君莫怪，甘泉侍从最多时。",
            "comment": ""
        },
        {
            "title": "吉祥寺见钱侍郎题名",
            "content": "云雨三年别，风波万里行。愁来正萧索，况见古人名。",
            "comment": ""
        },
        {
            "title": "春老",
            "content": "欲随年少强游春，自觉风光不属身。歌舞屏风花障上，几时曾画白头人？",
            "comment": ""
        },
        {
            "title": "送韦侍御量移金州司马　时予官独未出。",
            "content": "春欢雨露同沾泽，冬叹风霜独满衣。留滞多时如我少，迁移好处似君稀。卧龙云到须先起，蛰燕雷惊尚未飞。莫恨东西沟水别，沧溟长短拟同归。",
            "comment": ""
        },
        {
            "title": "西湖晚归回望孤山寺赠诸客",
            "content": "柳湖松岛莲花寺，晚动归桡出道场。卢橘子低山雨重，棕榈叶战水风凉。烟波澹荡摇空碧，楼殿参差倚夕阳。到岸请君回首望，蓬莱宫在海中央。",
            "comment": "【注释】长庆二年（822）秋至四年夏，白居易在杭州任刺史。政事之余，他常喜欢到佛寺里听听僧侣讲经。这首诗便是写他与“诸客”听讲归来时的感受。作品生动地描绘了孤山寺的秀美，风景中处处点染着诗人的喜悦之情。　　“柳湖松岛莲花寺，晚动归桡出道场”。柳湖，即西湖，因湖上垂柳掩映，故云；松岛，即孤山，因山矗立湖中，故称：莲花寺，即孤山寺，湖中莲花盛开，因而以之形容其美；道场，僧侣诵经礼拜之处，即佛殿。这两句，虽然仅是对“西湖晚归”的一个交代，但在写法上却很见技巧。试以现代的电影摄影手法作比，先是全景：波光漪涟的柳湖。然后镜头向前推近：映出松岛、莲花寺。最后是两个分镜头：湖上，天近傍晚，撑船人正摇动“归桡”，准备接客归去；寺中，诗人正和“诸客”走出道场，准备“晚归”。这种写法，层次分明，主从有序，给人以清晰明快之感。其次，这两句五处用了富有特征性的修饰词语和“借代”之法，从而增加了景物的质感和特征，写出了诗人对它的喜悦之情。试想，如果直说“西湖孤山山上寺，晚动归舟出庙堂”，这就索然无味，不能写出孤山寺的特色及诗人的喜悦之情。诗贵别趣，意忌直出，没有诗人的这种精心安排和恰当修饰，就不会使人读之如身临其境的。　　上二句，从大处写起，由景到人；下二句，是从小处着笔，由人观景。“卢橘子低山雨重，栟榈叶战水风凉”，就是写诗人归路所见。卢橘即批杷，栟榈即棕榈。批杷硕果累累，金实翠叶，本来就多么令人喜爱，山雨过后，清香四溢，连果枝都被压得低垂下来；一个“重”字，写出了诗人对它的多少喜悦之情！棕榈树高叶大，俨若凉扇遮径，雨后清风，阔叶颤动，似乎它也感到了水风的清爽。一个“凉”字，透出诗人多少快感！好的画境，首先要看它能否表现出典型的物象；好的诗情，首先要看它能否把作者的精神融于画境。这两句，可以说是美景爽情的融冶，诗情画意的结合，似情似景，难解难分。　　诗人移步登舟，船行湖上，这时的情景是：在宽阔的湖面上，轻轻的寒烟似有似无，蓝蓝的湖波共长天一色，所以说“烟波淡荡摇空碧。”“淡荡”二字，使人如泛仙槎，如升青冥，写出了清爽闲适之情。回望孤山寺：“楼殿参差倚夕阳”，“参差”二字，写出了随山势高下而建筑的宇观楼殿的特有景色，从而使人想到檐牙错落、各抱地势的瑰丽情景；加之夕阳晚照，红砖绿瓦，金光明灭，真是佛地宛如仙境，因而诗人发出由衷的感慨：“到岸请君回首望，蓬莱宫在海中央。”──落笔到“回望孤山赠诸客”的题旨，作品便戛然而止。蓬莱，神话中海上的仙山，而孤山寺中又有蓬莱阁，两者浑然一体，不着痕迹，更增加了韵外味，弦外音，使孤山寺的诗情画境久久萦绕于读者的脑际。　　这首诗，短短八句，句句写景，句句含情，读后如随诗人游踪，在我们面前展现出一幕幕湖光山色的画图。它宛如一篇优美的游记，更配有铿锵的韵致，荡起喜悦的心声，如画卷在目，如乐章在耳，给人以情景水乳交融的快感。　　（傅经顺）"
        },
        {
            "title": "和韦庶子远坊赴宴未夜先归之作兼呈裴员外",
            "content": "促席留欢日未曛，远坊归思已纷纷。无妨按辔行乘月，何必逃杯走似云。银烛忍抛杨柳曲，金鞍潜送石榴裙。到时常晚归时早，笑乐三分校一分。",
            "comment": "【注释】原题注：员外亦爱先逃归。"
        },
        {
            "title": "湖亭与行简宿",
            "content": "浔阳少有风情客，招宿湖亭尽却回。水槛虚凉风月好，夜深谁共阿怜来？",
            "comment": "【注释】　谁共：一作惟共。"
        },
        {
            "title": "郢州赠王八使君",
            "content": "昔是诗狂客，今为酒病夫。强吟翻怅望，纵醉不欢娱。鬓发三分白，交亲一半无。郢城君莫厌，犹校近京都。",
            "comment": ""
        },
        {
            "title": "嗟发落",
            "content": "朝亦嗟发落，暮亦嗟发落。落尽诚可嗟，尽来亦不恶。既不劳洗沐，又不烦梳掠。最宜湿暑天，头轻无髻缚。脱置垢巾帻，解去尘缨络。银瓶贮寒泉，当顶倾一勺。有如醍醐灌，坐受清凉乐。因悟自在僧，亦资于剃削。",
            "comment": ""
        },
        {
            "title": "书事咏怀",
            "content": "官俸将生计，虽贫岂敢嫌。金多输陆贾，酒足胜陶潜。床暖僧敷坐，楼晴妓卷帘。日遭斋破用，春赖闰加添。老向欢弥切，狂于饮不廉。十年闲未足，亦恐涉无厌。",
            "comment": ""
        },
        {
            "title": "洛阳春",
            "content": "洛阳陌上春长在，昔别今来二十年。唯觅少年心不得，其余万事尽依然。",
            "comment": ""
        },
        {
            "title": "答梦得秋庭独坐见赠",
            "content": "林梢隐映夕阳残，庭际萧疏夜气寒。霜草欲枯虫思急，风枝未定鸟栖难。容衰见镜同惆怅，身健逢杯且喜欢。应是天教相暖热，一时垂老与闲宫。",
            "comment": ""
        },
        {
            "title": "马上晚吟",
            "content": "人少街荒已寂寥，风多尘起重萧条。上阳落叶飘宫树，中渡流澌拥渭桥。出早冒寒衣校薄，归迟侵黑酒全消。如今不是闲行日，日短天阴坊曲遥。",
            "comment": ""
        },
        {
            "title": "游平泉宴浥涧宿香山石楼赠座客",
            "content": "逸少集兰亭，季伦宴金谷。金谷太繁华，兰亭阙丝竹。何如今日会，浥涧平泉曲。杯酒与管弦，贫中随分足。紫鲜林笋嫩，红润园桃熟。采摘助盘筵，芳滋盈口腹。闲吟暮云碧，醉藉春草绿。舞妙艳流风，歌清叩寒玉。古诗惜昼短，劝我令秉烛。是夜勿言归，相携石楼宿。",
            "comment": ""
        },
        {
            "title": "赞碎金",
            "content": "獡头儞{左为讠}趠人难识，瀎泧{右为戊}矪{右为卑}矲{右为面}恼家心。写向箧中甚敬重，要来一字一碈{右上为尤}金。",
            "comment": ""
        },
        {
            "title": "醉送李二十常侍赴镇浙东",
            "content": "靖安客舍花枝下，共脱青衫典浊醪。今日洛桥还醉别，金杯翻污麒麟袍。喧阗夙驾君脂辖，酩酊离筵我藉糟。好去商山紫芝伴，珊瑚鞭动马头高。",
            "comment": ""
        },
        {
            "title": "闲卧",
            "content": "尽日前轩卧，神闲境亦空。有山当枕上，无事到心中。帘卷侵床日，屏遮入座风。望春春未到，应在海门东。",
            "comment": ""
        },
        {
            "title": "以诗代书寄户部杨侍郎劝买东邻王家宅",
            "content": "劝君买取东邻宅，与我衡门相并开。云映嵩峰当户牖，月和伊水入池台。林园亦要闻闲置，筋力应须及健回。莫学因循白宾客，欲年六十始归来。",
            "comment": "【注释】云映嵩峰当户牖①�ぴ潞鸵了�入池台�� ①户牖：门窗。 原诗是一首七律，当作于诗人任河南尹居洛阳时。这两句是说，王家宅院背山面水，风景极佳——嵩山云雾缭绕，如这宅院的门窗；月明之夜，明月照在伊水上，影象可以映入庭院的池台。写景如画，“当户牖”、“入池台”，遣词妙甚，把景写活了。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "登郢州白雪楼",
            "content": "白雪楼中一望乡，青山簇簇水茫茫。朝来渡口逢京使，说道烟尘近洛阳。",
            "comment": ""
        },
        {
            "title": "江亭玩春",
            "content": "江亭乘晓阅众芳，春妍景丽草树光。日消石桂绿岚气，风坠木兰红露浆。水蒲渐展书带叶，山榴半含琴轸房。何物春风吹不变？愁人依旧鬓苍苍。",
            "comment": "【注释】水蒲渐展书带叶�ど搅癜牒�琴轸①房①轸：通紾，指琴上转动弦线的轴。七律《江亭玩春》约作于长庆二年（公元822年）白居易任中书舍人时。这两句是说，水上蒲草的嫩叶渐渐舒展，如捆扎书籍的带子；山石榴的嫩芽，如琴轴一样长起。比喻新颖，形象逼真，观察入微，描绘细腻，亦反映了春日的勃勃生机。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "题喷玉泉",
            "content": "泉喷声如玉，潭澄色似空。练垂青嶂上，珠泻绿盆中。溜滴三秋雨，寒生六月风。何时此岩下，来作濯缨翁。",
            "comment": "【注释】泉在寿安山下，高百余尺，直泻潭中。"
        },
        {
            "title": "赠王山人",
            "content": "玉芝观里王居士，服气餐霞善养身。夜后不闻龟喘息，秋来唯长鹤精神。容颜尽怪长如故，名姓多疑不是真。贵重荣华轻寿命，知君闷见世间人。",
            "comment": ""
        },
        {
            "title": "偶宴有怀",
            "content": "遇兴寻文客，因欢命酒徒。春游忆亲故，夜会似京都。诗思闲仍在，乡愁醉暂无。狂来欲起舞，渐见白髭须。",
            "comment": ""
        },
        {
            "title": "见小侄龟儿咏灯诗并腊娘制衣因寄行简",
            "content": "已知腊子能裁服，复报龟儿解咏灯。巧妇才人常薄命，莫教男女苦多能。",
            "comment": ""
        },
        {
            "title": "去岁罢杭州今春领吴郡惭无善政聊写鄙怀兼寄",
            "content": "为问三丞相，如何秉国钧。那将最剧郡，付与苦慵人。岂有吟诗客，堪为持节臣。不才空饱暖，无惠及饥贫。昨卧南城月，今行北境春。铅刀磨欲尽，银印换何频。杭老遮车辙，吴童扫路尘。虚迎复虚送，惭见两州民。",
            "comment": ""
        },
        {
            "title": "太和戊申岁大有年，诏赐百寮出城观稼，谨书",
            "content": "清晨承诏命，丰岁阅田闾。膏雨抽苗足，凉风吐穗初。早禾黄错落，晚稻绿扶疏。好入诗家咏，宜令史馆书。散为万姓食，堆作九年储。莫道如云稼，今秋云不如。",
            "comment": ""
        },
        {
            "title": "喜照密闲实四上人见过",
            "content": "紫袍朝士白髯翁，与俗乖疏与道通。官秩三回分洛下，交游一半在僧中。臭帤世界终须出，香火因缘久愿同。斋后将何充供养，西轩泉石北窗风。",
            "comment": ""
        },
        {
            "title": "冬日早起闲咏",
            "content": "水塘耀初旭，风竹飘余霰。幽境虽目前，不因闲不见。晨起对炉香，道经寻两卷。晚坐拂琴尘，秋思弹一遍。此外更无事，开樽时自劝。何必东风来，一杯春上面。",
            "comment": "【注释】　水塘：一作冰塘。"
        },
        {
            "title": "送卢郎中赴河东裴令公幕",
            "content": "别时暮雨洛桥岸，到日凉风汾水波。荀令见君应问我，为言秋草闭门多。",
            "comment": ""
        },
        {
            "title": "寄皇甫七",
            "content": "孟夏爱吾庐，陶潜语不虚。花樽飘落酒，风案展开书。邻女偷新果，家僮漉小鱼。不知皇甫七，池上兴何如？",
            "comment": ""
        },
        {
            "title": "春雪过皇甫家",
            "content": "晚来篮舆雪中回，喜遇君家门正开。唯要主人青眼待，琴诗谈笑自将来。",
            "comment": ""
        },
        {
            "title": "咏所乐",
            "content": "兽乐在山谷，鱼乐在陂池。虫乐在深草，鸟乐在高枝。所乐虽不同，同归适其宜。不以彼易此，况论是与非。而我何所乐，所乐在分司。分司有何乐，乐哉人不知。官优有禄料，职散无羁縻。懒与道相近，钝将闲自随。昨朝拜表回，今晚行香归。归来北窗下，解巾脱尘衣。冷泉灌我顶，暖水濯四肢。体中幸无疾，卧任清风吹。心中又无事，坐任白日移。或开书一篇，或引酒一卮。但得如今日，终身无厌时。",
            "comment": ""
        },
        {
            "title": "送嵩客",
            "content": "登山临水分无期，泉石烟霞今属谁？君到嵩阳吟此句，与教三十六峰知。",
            "comment": ""
        },
        {
            "title": "寄卢协律",
            "content": "满卷玲珑实碎金，展开无不称人心。晓眉歌得白居易，貌卓{两字左均加兀}卢郎更敢寻。",
            "comment": ""
        },
        {
            "title": "山泉煎茶有怀",
            "content": "坐酌泠泠水，看煎瑟瑟尘。无由持一碗，寄与爱茶人。",
            "comment": ""
        },
        {
            "title": "赠卢绩",
            "content": "余杭县里卢明府，虚白亭中白舍人。今日相逢头似雪，一杯相劝送残春。",
            "comment": ""
        },
        {
            "title": "河阴夜泊忆微之",
            "content": "忆君我正泊行舟，望我君应上郡楼。万里月明同此夜，黄河东面海西头。",
            "comment": ""
        },
        {
            "title": "玩新庭树，因咏所怀",
            "content": "霭霭四月初，新树叶成阴。动摇风景丽，盖覆庭院深。下有无事人，竟日此幽寻。岂惟玩时物，亦可开烦襟。时与道人语，或听诗客吟。度春足芳色，入夜多鸣禽。偶得幽闲境，遂忘尘俗心。始知真隐者，不必在山林。",
            "comment": ""
        },
        {
            "title": "赠苏炼师",
            "content": "两鬓苍然心浩然，松窗深处药炉前。携将道士通宵语，忘却花时尽日眠。明镜懒开长在匣，素琴欲弄半无弦。犹嫌庄子多词句，只读逍遥六七篇。",
            "comment": ""
        },
        {
            "title": "题王侍御池亭",
            "content": "朱门深锁春池满，岸落蔷薇水浸莎。毕竟林塘谁是主？主人来少客来多。",
            "comment": ""
        },
        {
            "title": "九日寄微之",
            "content": "眼暗头风事事妨，绕篱新菊为谁黄。闲游日久心慵倦，痛饮年深肺损伤。吴郡两回逢九月，越州四度见重阳。怕飞杯酒多分数，厌听笙歌旧曲章。蟋蟀声寒初过雨，茱萸色浅未经霜。去秋共数登高会，又被今年减一场。",
            "comment": ""
        },
        {
            "title": "老戒",
            "content": "我有白头戒，闻于韩侍郎。老多忧活计，病更恋班行。矍铄夸身健，周遮说话长。不知吾免否？两鬓已成霜。",
            "comment": ""
        },
        {
            "title": "采石墓",
            "content": "采石江边李白坟，遶田无限草连云。可怜荒垄穷泉骨，曾有惊天动地文。但是诗人多薄命，就中沦落不过君。渚苹溪草犹堪荐，大雅遗风不可闻。",
            "comment": " | 【注释】可怜荒垅①穷泉②骨�ぴ�有惊天动地文①荒垅：荒坟。②穷泉：黄泉、九泉。③李白墓：在安徽省当涂县采石江边。相传李白在采石江边，因酒狂投江捉月落水而死。过往诗人到此多有吟咏。七言古诗《李白墓》约作于唐德宗贞元十五年（公元799年），白居易二十八岁。这两句是说，可怜那躺在荒野黄泉下的寒骨，当他活在人世的时候，曾经写出过惊天动地的诗文。“可怜”、“曾有”的词语，富有浓厚的感情色彩，表达了诗人强烈的悲愤之情。尽管死后凄凉冷漠，但李白是不朽的，他的惊天地泣鬼神的诗文永远留在人间，永远为人们所喜爱。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "洞中蝙蝠",
            "content": "千年鼠化白蝙蝠，黑洞深藏避网罗。远害全身诚得计，一生幽暗又如何？",
            "comment": ""
        },
        {
            "title": "代诸妓赠送周判官",
            "content": "妓筵今夜别姑苏，客棹明朝向镜湖。莫泛扁舟寻范蠡，且随五马觅罗敷。兰亭月破能回否，娃馆秋凉却到无？好与使君为老伴，归来休染白髭须。",
            "comment": ""
        },
        {
            "title": "镜换杯",
            "content": "欲将珠匣青铜镜，换取金尊白玉卮。镜里老来无避处，樽前愁至有消时。茶能散闷为功浅，萱纵忘忧得力迟。不似杜康神用速，十分一盏便开眉。",
            "comment": "【注释】镜里老来无避处�ら浊俺钪劣邢�时 这两句是说，从镜里看出了我的老态，这老态是没有躲藏之处的；人有了愁，一到酒樽前，自有消解之时。从诗句中可见其老之态，愁之情，含蓄蕴藉，耐人寻味。 --引自李济洲编著之《全唐诗佳句赏析》http://tshjj.yeah.net/"
        },
        {
            "title": "北窗闲坐",
            "content": "虚窗两丛竹，静室一炉香。门外红尘合，城中白日忙。无烦寻道士，不要学仙方。自有延年术，心闲岁月长。",
            "comment": ""
        },
        {
            "title": "日高卧",
            "content": "怕寒放懒日高卧，临老谁言牵率身？夹幕绕房深似洞，重裀衬枕暖于春。小青水动桃根起，嫩绿醅浮竹叶新。未裹头前倾一盏，何如冲雪趁朝人？",
            "comment": ""
        },
        {
            "title": "崔十八新池",
            "content": "爱君新小池，池色无人知。见底月明夜，无波风定时。忽看不似水，一泊稀琉璃。",
            "comment": ""
        },
        {
            "title": "留题郡斋",
            "content": "吟山歌水嘲风月，便是三年官满时。春为醉眠多闭阁，秋因晴望暂褰帷。更无一事移风俗，唯化州民解咏诗。",
            "comment": ""
        },
        {
            "title": "秋池二首",
            "content": "身闲无所为，心闲无所思。况当故园夜，复此新秋池。岸暗鸟栖后，桥明月出时。菱风香散漫，桂露光参差。静境多独得，幽怀竟谁知。悠然心中语，自问来何迟。朝衣薄且健，晚簟清仍滑。社近燕影稀，雨余蝉声歇。闲中得诗境，此境幽难说。露荷珠自倾，风竹玉相戛。谁能一同宿，共玩新秋月。暑退早凉归，池边好时节。",
            "comment": ""
        },
        {
            "title": "江楼偶宴赠同座",
            "content": "南浦闲行罢，西楼小宴时。望湖凭槛久，待月放杯迟。江果尝卢橘，山歌听竹枝。相逢且同乐，何必旧相知？",
            "comment": ""
        },
        {
            "title": "洛阳春赠刘李二宾客　齐梁格。",
            "content": "水南冠盖地，城东桃李园。雪销洛阳堰，春入永通门。淑景方霭霭，游人稍喧喧。年丰酒浆贱，日晏歌吹繁。中有老朝客，华发映朱轩。从容三两人，藉草开一樽。樽前春可惜，身外事勿论。明日期何处，杏花游赵村。",
            "comment": ""
        },
        {
            "title": "咏怀",
            "content": "我知世无幻，了无干世意。世知我无堪，亦无责我事。由兹两相忘，因得长自遂。自遂意何如，闲官在闲地。闲地唯东都，东都少名利。闲官是宾客，宾客无牵累。嵇康日日懒，毕卓时时醉。酒肆夜深归，僧房日高睡。形安不劳苦，神泰无忧畏。从宦三十年，无如今气味。鸿虽脱罗弋，鹤尚居禄位。唯此未忘怀，有时犹内愧。",
            "comment": ""
        },
        {
            "title": "送敏中归豳宁幕",
            "content": "六十衰翁儿女悲，傍人应笑尔应知。弟兄垂老相逢日，杯酒临欢欲散时。前路加餐须努力，今宵尽醉莫推辞。司徒知我难为别，直过秋归未讶迟。",
            "comment": ""
        },
        {
            "title": "窗中列远岫",
            "content": "天静秋山好，窗开晓翠通。遥怜峰窈窕，不隔竹朦胧。万点当虚室，千重叠远空。列檐攒秀气，缘隙助清风。碧爱新晴后，明宜反照中。宣城郡斋在，望与古时同。",
            "comment": ""
        },
        {
            "title": "题李山人",
            "content": "厨无烟火室无妻，篱落萧条屋舍低。每日将何疗饥渴？井华云粉一刀圭。",
            "comment": ""
        },
        {
            "title": "自题",
            "content": "老宜官冷静，贫赖俸优饶。热月无堆案，寒天不趁朝。傍看应寂寞，自觉甚逍遥。徒对盈樽酒，兼无愁可销。",
            "comment": ""
        },
        {
            "title": "酬哥舒大见赠",
            "content": "去岁欢游何处去，曲江西岸杏园东。花下忘归因美景，尊前劝酒是春风。各从微宦风尘里，共度流年离别中。今日相逢愁又喜，八人分散两人同。",
            "comment": "【注释】原题注：去年与哥舒等八人同登科第，今叙会散之意"
        },
        {
            "title": "晨兴",
            "content": "宿鸟动前林，晨光上东屋。铜炉添早香，纱笼灭残烛。头醒风稍愈，眼饱睡初足。起坐兀无思，叩齿三十六。何以解宿斋，一杯云母粥。",
            "comment": ""
        },
        {
            "title": "自喜",
            "content": "身慵难勉强，性拙易迟回。布被辰时起，柴门午后开。忙驱能者去，闲逐钝人来。自喜谁能会，无才胜有才。",
            "comment": ""
        },
        {
            "title": "往年稠桑，曾丧白马，题诗厅壁，今来尚存，",
            "content": "路傍埋骨蒿草合，壁上题诗尘藓生。马死七年犹怅望，自知无乃太多情。",
            "comment": ""
        },
        {
            "title": "叹病鹤",
            "content": "右翅低垂左胫伤，可怜风貌甚昂藏。亦知白日青天好，未要高飞且养疮。",
            "comment": ""
        },
        {
            "title": "雨中招张司业宿",
            "content": "过夏衣香润，迎秋簟色鲜。斜支花石枕，卧咏蕊珠篇。泥泞非游日，阴沉好睡天。能来同宿否，听雨对床眠。",
            "comment": ""
        },
        {
            "title": "逢张十八员外籍",
            "content": "旅思正茫茫，相逢此道傍。晓岚林叶暗，秋露草花香。白发江城守，青衫水部郎。客停同宿处，忽似夜归乡。",
            "comment": "【注释】　晓岚：一作晚风。"
        },
        {
            "title": "二月五日花下作",
            "content": "二月五日花如雪，五十二人头似霜。闻有酒时须笑乐，不关身事莫思量。羲和趁日沉西海，鬼伯驱人葬北邙。只有且来花下醉，从人笑道老颠狂。",
            "comment": ""
        },
        {
            "title": "慵不能",
            "content": "架上非无书，眼慵不能看。匣中亦有琴，手慵不能弹。腰慵不能带，头慵不能冠。午后恣情寝，午时随事餐。一餐终日饱，一餐至夜安。饥寒亦闲事，况乃不饥寒。",
            "comment": ""
        },
        {
            "title": "酬郑二司录与李六郎中寒食日相过，同宴见赠",
            "content": "偶因冷节会嘉宾，况是平生心所亲。迎接须矜疏傅老，只供莫笑阮家贫。杯盘狼藉宜侵夜，风景阑珊欲过春。相对喜欢还怅望，同年只有此三人。",
            "comment": "【注释】原题注：二人并是同年。岚翠：一作岚气。"
        },
        {
            "title": "春尽日宴罢感事独吟　开成五年三月三十日作",
            "content": "五年三月今朝尽，客散筵空独掩扉。病共乐天相伴住，春随樊子一时归。闲听莺语移时立，思逐杨花触处飞。金带缒腰衫委地，年年衰瘦不胜衣。",
            "comment": ""
        },
        {
            "title": "香山下卜居",
            "content": "老须为老计，老计在抽簪。山下初投足，人间久息心。乱藤遮石壁，绝涧护云林。若要深藏处，无如此处深。",
            "comment": ""
        },
        {
            "title": "甬桥旧业",
            "content": "别业甬城北，抛来二十春。改移新径路，变换旧村邻。有税田畴薄，无官弟侄贫。田园何用问，强半属他人。",
            "comment": ""
        },
        {
            "title": "除官赴阙留赠微之",
            "content": "去年十月半，君来过浙东。今年五月尽，我发向关中。两乡默默心相别，一水盈盈路不通。从此津人应省事，寂寥无复递诗筒。",
            "comment": ""
        },
        {
            "title": "奉和裴令公新成午桥庄绿野堂即事",
            "content": "旧径开桃李，新池凿凤凰。只添丞相阁，不改午桥庄。远处尘埃少，闲中日月长。青山为外屏，绿野是前堂。引水多随势，栽松不趁行。年华玩风景，春事看农桑。花妒谢家妓，兰偷荀令香。游丝飘酒席，瀑布溅琴床。巢许终身稳，萧曹到老忙。千年落公便，进退处中央。",
            "comment": ""
        },
        {
            "title": "夜招周协律兼答所赠",
            "content": "满眼虽多客，开眉复向谁？少年非我伴，秋夜与君期。落魄俱耽酒，殷勤共爱诗。相怜别有意，彼此老无儿。",
            "comment": ""
        },
        {
            "title": "答闲上人来问因何风疾",
            "content": "一床方丈向阳开，劳动文殊问疾来。欲界凡夫何足道，四禅天始免风灾。",
            "comment": ""
        },
        {
            "title": "吴宫辞",
            "content": "一入吴王殿，无人睹翠娥。楼高时见舞，宫静夜闻歌。半露胸如雪，斜回脸似波。妍媸各有分，谁敢妒恩多？",
            "comment": ""
        },
        {
            "title": "山下留别佛光和尚",
            "content": "劳师送我下山行，此别何人识此情。我已七旬师九十，当知后会在他生。",
            "comment": ""
        },
        {
            "title": "戏酬皇甫十再劝酒",
            "content": "净名居士眼方丈，玄晏先生酿老春。手把屈巵未劝我，世间何处觅波旬？",
            "comment": ""
        },
        {
            "title": "鸟窠和尚赞",
            "content": "形羸骨瘦久修行，一纳麻衣称道情。曾结草庵倚碧树，天涯知有鸟窠名。",
            "comment": ""
        },
        {
            "title": "狐泉店前作",
            "content": "野狐泉上柳花飞，逐水东流便不归。花水悠悠两无意，因风吹落偶相依。",
            "comment": ""
        },
        {
            "title": "题谢公东山障子",
            "content": "贤愚共在浮生内，贵贱同趋群动间。多见忙时已衰病，少闻健日肯休闲？鹰饥受绁从难退，鹤老乘轩亦不还。唯有风流谢安石，拂衣携妓入东山。",
            "comment": ""
        },
        {
            "title": "题崔常侍济源庄",
            "content": "谷口谁家住，云扃锁竹泉。主人何处去，萝薜换貂蝉。籍在金闺内，班排玉扆前。诚知忆山水，归得是何年？",
            "comment": ""
        },
        {
            "title": "三谣·素屏谣",
            "content": "素屏素屏，胡为乎不文不饰，不丹不青？当世岂无李阳冰之篆字，张旭之笔迹？边鸾之花鸟，张璪之松石？吾不令加一点一画于其上，欲尔保真而全白。吾于香炉峰下置草堂，二屏倚在东西墙。夜如明月入我室，晓如白云围我床。我心久养浩然气，亦欲与尔表里相辉光。尔不见当今甲第与王宫，织成步障银屏风。缀珠陷钿贴云母，五金七宝相玲珑。贵豪待此方悦目，晏然寝卧乎其中。素屏素屏，物各有所宜，用各有所施。尔今木为骨兮纸为面，舍吾草堂欲何之？",
            "comment": ""
        },
        {
            "title": "对琴酒",
            "content": "西窗明且暖，晚坐卷书帷。琴匣拂开后，酒瓶添满时。角樽白螺盏，玉轸黄金徽。未及弹与酌，相对已依依。冷冷秋泉韵，贮在龙凤池。油油春云心，一杯可致之。自古有琴酒，得此味者稀。只因康与籍，及我三心知。",
            "comment": ""
        },
        {
            "title": "重咏",
            "content": "日觉双眸暗，年惊两鬓苍。病应无处避，老更不宜忙。徇俗心情少，休官道理长。今秋归去定，何必重思量？",
            "comment": ""
        },
        {
            "title": "重伤小女子",
            "content": "学人言语凭床行，嫩似花房脆似琼。才知恩爱迎三岁，未辨东西过一生。汝异下殇应杀礼，吾非上圣讵忘情。伤心自叹鸠巢拙，长堕春雏养不成。",
            "comment": ""
        },
        {
            "title": "竞渡",
            "content": "竞渡相传为汨罗，不能止遏意无他。自经放逐来憔粹，能校灵均死几多？",
            "comment": ""
        },
        {
            "title": "酬严中丞晚眺黔江见寄",
            "content": "江水三回曲，愁人两地情。磨围山下色，明月峡中声。晚后连天碧，秋来彻底清。临流有新恨，照见白须生。",
            "comment": ""
        },
        {
            "title": "闺妇",
            "content": "斜凭绣床愁不动，红销带缓绿鬟低。辽阳春尽无消息，夜合花前日又西。",
            "comment": ""
        },
        {
            "title": "六十六",
            "content": "病知心力减，老觉光阴速。五十八归来，今年六十六。鬓丝千万白，池草八九绿。童稚尽成人，园林半乔木。看山倚高石，引水穿深竹。虽有潺湲声，至今听未足。",
            "comment": ""
        },
        {
            "title": "酬元员外三月三十日慈恩寺相忆见寄",
            "content": "怅望慈恩三月尽，紫桐花落鸟关关。诚知曲水春相忆，其奈长沙老未还。赤岭猿声催白首，黄茅瘴色换朱颜。谁言南国无霜雪，尽在愁人鬓发间，",
            "comment": ""
        },
        {
            "title": "湖中自照",
            "content": "重重照影看容鬓，不见朱颜见白丝。失却少年无觅处，泥他湖水欲何为？",
            "comment": "【注释】　泥他：一作泥池。"
        },
        {
            "title": "对镜偶吟赠张道士抱元",
            "content": "闲来对镜自思量，年貌衰残分所当。白发万茎何所怪，丹砂一粒不曾尝。眼昏久被书料理，肺渴多因酒损伤。今日逢师虽已晚，枕中治老有何方？",
            "comment": ""
        },
        {
            "title": "城西别元九",
            "content": "城西三月三十日，别友辞春两恨多。帝里却归犹寂寞，通州独去又如何。",
            "comment": ""
        },
        {
            "title": "雨中携元九诗访元八侍御",
            "content": "微之诗卷忆同开，假日多应不入台。好句无人堪共咏，冲泥蹋水就君来。",
            "comment": ""
        },
        {
            "title": "杭州回舫",
            "content": "自别钱塘山水后，不多饮酒懒吟诗。欲将此意凭回棹，报与西湖风月知。",
            "comment": ""
        },
        {
            "title": "醉后赠人",
            "content": "香球趁拍回环匼，花盏抛巡取次飞。自入春来未同醉，那能夜去独先归。",
            "comment": ""
        },
        {
            "title": "花前有感兼呈崔相公刘郎中",
            "content": "落花如雪鬓如霜，醉把花看益自伤。少日为名多检束，长年无兴可颠狂。四时轮转春常少，百刻支分夜苦长。何事同生壬子岁，老于崔相及刘郎？",
            "comment": ""
        },
        {
            "title": "池上闲咏",
            "content": "青莎台上起书楼，绿藻潭中系钓舟。日晚爱行深竹里，月明多上小桥头。暂尝新酒还成醉，亦出中门便当游。一部清商聊送老，白须萧飒管弦秋。",
            "comment": "【注释】多上：一作多在。日晚爱行深竹里�ぴ旅鞫嘣谛∏磐氛饬骄涫撬担�晚间竹林里清幽雅静，我爱在那里漫步游赏；月照林上，竹影婆娑，月光最明的地方，是在那空旷的小桥头。竹间漫步，桥头赏月，均极惬意，见诗人官闲优游之状。　一部清商①聊②送老�ぐ追⑾綮�③管弦秋①清商：此指清商曲，乐府歌曲名。声调比较清越，故名。②聊：姑且。③萧飒：萧条冷落。七律《池上闲咏》，是白居易任太子宾客分司东都洛阳时所作。这两句是说，听一部声调清越的乐曲，姑且当作老年人打发时光的一种乐趣；但是，苍苍白发，萧条冷落的晚年，不是管弦的力量能够扭转的。这时白居易六十二岁，向居闲官，闲适恬静，但恬静中，似有一种“萧飒”般的寂寥之感，情绪消沉，乐中含怨，细细吟咏，韵味悠长。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "途中感秋",
            "content": "节物行摇落，年颜坐变衰。树初黄叶日，人欲白头时。乡国程程远，亲朋处处辞。唯残病与老，一步不相离。",
            "comment": "【注释】　唯残：一作唯怜。"
        },
        {
            "title": "和行简望郡南山",
            "content": "反照前山云树明，从君苦道似华清。试听肠断巴猿叫，早晚骊山有此声？",
            "comment": ""
        },
        {
            "title": "内道场永讙上人就郡见访,善说维摩经,临别请",
            "content": "五夏登坛内殿师，水为心地玉为仪。正传金粟如来偈，何用钱唐太守诗。苦海出来应有路，灵山别后可无期。他生莫忘今朝会，虚白亭中法乐时。",
            "comment": ""
        },
        {
            "title": "法曲－美列圣，正华声也",
            "content": "法曲法曲歌大定，积德重熙有余庆。永徽之人舞而咏，法曲法曲舞霓裳。政和世理音洋洋，开元之人乐且康。法曲法曲歌堂堂，堂堂之庆垂无疆。中宗肃宗复鸿业，唐祚中兴万万叶。法曲法曲合夷歌，夷声邪乱华声和。以乱干和天宝末，明年胡尘犯宫阙。乃知法曲本华风，苟能审音与政通。一从胡曲相参错，不辨兴衰与哀乐。愿求牙旷正华音，不令夷夏相交侵。",
            "comment": ""
        },
        {
            "title": "拜表早出，赠皇甫宾客",
            "content": "一月一回同拜表，莫辞侵早过中桥。老于君者应无数，犹趁西京十五朝。",
            "comment": ""
        },
        {
            "title": "彭蠡湖晚归",
            "content": "彭蠡湖天晚，桃花水气春。鸟飞千白点，日没半红轮。何必为迁客，无劳是病身。但来临此望，少有不愁人。",
            "comment": ""
        },
        {
            "title": "送后集往庐山东林寺兼寄云皋上人",
            "content": "后集寄将何处去，故山迢递在匡庐。旧僧独有云皋在，三二年来不得书。别后道情添几许，老来筋力又何如。来生缘会应非远，彼此年过七十余。",
            "comment": ""
        },
        {
            "title": "钱虢州以三堂绝句见寄因以本韵和之",
            "content": "同事空王岁月深，相思还寄定中吟。遥知清静中和化，只用金刚三昧心。",
            "comment": ""
        },
        {
            "title": "池上寓兴二绝",
            "content": "濠梁庄惠谩相争，未必人情知物情。獭捕鱼来鱼跃出，此非鱼乐是鱼惊。水浅鱼稀白鹭饥，劳心瞪目待鱼时。外容闲暇中心苦，似是而非谁得知。",
            "comment": ""
        },
        {
            "title": "放言五首　并序",
            "content": "元九在江陵时，有《放言》长句诗五首，韵高而体律，意古而词新。予每咏之，甚觉有味，虽前辈深于诗者，未有此作。唯李颀有云：“济水至清河自浊，周公大圣接舆狂。”斯句近之矣。予出佐浔阳，未届所任，舟中多暇，江上独吟，因缀五篇，以续其意耳。朝真暮伪何人辨？古往今来底事无？但爱臧生能诈圣，可知宁子解佯愚？草萤有耀终非火，荷露虽团岂是珠？不取燔柴兼照乘，可怜光彩亦何殊？世途倚伏都无定，尘网牵缠卒未休。祸福回还车转毂，荣枯反覆手藏钩。龟灵未免刳肠患，马失应无折足忧。不信君看弈棋者，输赢须待局终头。赠君一法决狐疑，不用钻龟与祝蓍。试玉要烧三日满，辨材须待七年期。周公恐惧流言后，王莽谦恭未篡时。向使当初身便死，一生真伪复谁知？谁家第宅成还破？何处亲宾哭复歌？昨日屋头堪炙手，今朝门外好张罗。北邙未省留闲地，东海何曾有定波。莫笑贫贱夸富贵，共成枯骨两如何。泰山不要欺毫末，颜子无心羡老彭。松树千年终是朽，槿花一日自为荣。何须恋世常忧死，亦莫嫌身漫厌生。生去死来都是幻，幻人哀乐系何情？",
            "comment": "【注释】　当初：一作当时。白居易七律《放言五首》，是一组政治抒情诗。诗前有序：“元九在江陵时有《放言》七句诗五首，韵高而体律，意古而词新。……予出佐浔阳，未届所任，舟中多暇，江上独吟，因缀五篇，以续其意耳。”据序文可知，这是宪宗元和十年（815）诗人被贬赴江州途中所作。当年六月，诗人因上疏急请追捕刺杀宰相武元衡的凶手，遭当权者忌恨，被贬为江州司马。诗题“放言”，就是无所顾忌，畅所欲言。组诗就社会人生的真伪、祸福、贵贱、贫富、生死诸问题纵抒己见，宣泄了对当时朝政的不满和对自身遭遇的忿忿不平。此诗为第一首，放言政治上的辨伪──略同于近世所谓识别两面派的问题。　　“朝真暮伪何人辨，古往今来底事无。”底事，何事，指的是朝真暮伪的事。首联单刀直入地发问：早晨还装得俨乎其然，到晚上却揭穿了是假的，古往今来，什么样的怪事没出现过？可有谁预先识破呢？开头两句以反问的句式概括指出：作伪者古今皆有，人莫能辨。　　“但爱臧生能诈圣，可知宁子解佯愚。”颔联两句都是用典。臧生，即春秋时的臧武仲，当时人称他为圣人，孔子却一针见血地斥之为凭实力要挟君主的奸诈之徒。宁子，即宁武子，孔子十分称道他在乱世中大智若愚的韬晦本领。臧生奸而诈圣，宁子智而佯愚，性质不同，作为则一。然而可悲的是，世人只爱臧武仲式的假圣人，哪晓得世间还有宁武子那样的高贤？　　“草萤有耀终非火，荷露虽团岂是珠。”颈联两句都是比喻。草丛间的萤虫，虽有光亮，可它终究不是火；荷叶上的露水，虽呈球状，难道那就是珍珠吗？然而它们偏能以闪光、晶莹的外观炫人，人们又往往为假象所蒙蔽。　　“不取燔柴兼照乘，可怜光彩亦何殊。”尾联紧承颈联萤火露珠之喻，明示辨伪之法。燔柴，语出《礼记·祭法》：“燔柴于泰坛。”这里用作名词，意为大火。照乘，明珠。两句是说：倘不取燔柴大火照乘明珠来作比较，又何从判定草萤非火，荷露非珠呢？谚云：“不怕不识货，就怕货比货。”诗人提出对比是辨伪的重要方法。当然，如果昏暗到连燔柴之火、照乘之珠都茫然不识，比照也就失掉了依据。所以，最后诗人乃有“不取”、“可怜”的感叹。　　这首诗，通篇议论说理，却不使人感到乏味。诗人借助形象，运用比喻，阐明哲理，把抽象的议论，表现为具体的艺术形象了。而且八句四联之中，五次出现反问句，似疑实断，以问为答，不仅具有咄咄逼人的气势，而且充满咄咄怪事的感叹。从头至尾，“何人”、“底事”、“但爱”、“可知”、“终非”、“岂是”、“不取”、“何殊”，连珠式的运用疑问、反诘、限制、否定等字眼，起伏跌宕，能篇跳荡着不可遏制的激情，给人以骨鲠在喉、一吐为快的感觉。联系诗人直言取祸的冤案，读者自会领悟到辨伪之说并非泛泛而发的宏论，而是对当时黑暗政治的针砭，是为抒发内心忧愤而做的《离骚》式的呐喊。　　（赵庆培）元和五年（810），白居易的好友元稹因得罪了权贵，被贬为江陵士曹参军。元稹在江陵期间，写了五首《放言》诗表示自己的心情：“死是老闲生也得，拟将何事奈吾何”（其一），“两回左降须知命，数度登朝何处荣”（其五）。过了五年，白居易也被贬为江州司马。这时元稹已转官通州司马，闻讯后写下了充满深情的诗篇：《闻乐天授江州司马》。白居易在贬官途中，风吹浪激，感慨万千，也写下五首《放言》诗奉和。　　这是一首富有理趣的好诗。它以极通俗的语言说出了一个道理：对人、对事要得到全面的认识，都要经过时间的考验，从整个历史去衡量、去判断，而不能只根据一时一事的现象下结论，否则就会把周公当成篡权者，把王莽当成谦恭的君子了。诗人表示象自己以及友人元稹这样受诬陷的人，是经得起时间考验的，因而应当多加保重，等待“试玉”、“辨材”期满，自会澄清事实，辨明事伪。这是用诗的形式对自身遭遇进行的总结。　　在表现手法上，虽以议论为诗，但行文却极为曲折，富有情味。　　“赠君一法决狐疑”，诗一开头就说要告诉人一个决狐疑的方法，而且很郑重，用了一个“赠”字，强调这个方法的宝贵，说明是经验之谈。这就紧紧抓住了读者。因在生活中不能做出判断的事是很多的，大家当然希望知道是怎样的一种方法。　　这个方法是什么呢？“不用钻龟与祝蓍”。先说不是什么、不是什么；是什么，却不径直说出。这就使诗歌有曲折、有波澜，对读者也更有吸引力。　　诗的第三、四句才把这个方法委婉地介绍出来：“试玉要烧三日满，辨材须待七年期”。很简单，要知道事物的真伪优劣只有让时间去考验。经过一定时间的观察比较，事物的本来面目终会呈现出来的。　　这是从正面说明这个方法的正确性，然后掉转笔锋，再从反面说明：“周公恐惧流言日，王莽谦恭未篡时。”如果不用这种方法去识别事物，就往往不能做出准确的判断。对周公和王莽的评价，就是例子。周公在铺佐成王的时期，某些人曾经怀疑他有篡权的野心，但历史证明他对成王一片赤诚，他忠心耿耿是真，说他篡权则是假。王莽在未代汉时，假装谦恭，曾经迷惑了一些人。《汉书》本传说他“爵位愈尊，节操愈谦”；但历史证明他的“谦恭”是伪，代汉自立才是他的真面目。　　“向使当初身便死，一生真伪复谁知？”是一篇的关键句。“决狐疑”的目的是分辨真伪。真伪分清了，狐疑自然就没有了。如果过早地下结论，不用时间来考验，就容易为一时表面现象所蒙蔽，不辨真伪，冤屈好人。　　诗的意思极为明确，出语却纡徐委婉。从正面、反面叙说“决狐疑”之“法”，都没有径直点破。前者举出“试玉”、“辨材”两个例子，后者举出周公、王莽两个例子，让读者思而得之。这些例子，既是论点，又是论据，寓哲理于形象之中，以具体事物表现普遍规律，小中见大，耐人寻思。以七言律诗的形式，表达一种深刻的哲理，令人思之有理，读之有味。　　（张燕瑾）"
        },
        {
            "title": "残暑招客",
            "content": "云截山腰断，风驱雨脚回。早阴江上散，残热日中来。却取生衣着，重拈竹簟开。谁能淘晚热，闲饮两三杯。",
            "comment": "【注释】　竹簟：一作小簟。"
        },
        {
            "title": "初冬即事忆皇甫十",
            "content": "冷竹风成韵，荒街叶作堆。欲寻联句卷，先饮暖寒杯。帽为迎霜戴，炉因试火开。时时还有客，终不当君来。",
            "comment": ""
        },
        {
            "title": "对镜吟",
            "content": "闲看明镜坐清晨，多病姿容半老身。谁论情性乖时事，自想形骸非贵人。三殿失恩宜放弃，九宫推命合漂沦。如今所得须甘分，腰佩银龟朱两轮。",
            "comment": ""
        },
        {
            "title": "十二时行孝文",
            "content": "日入酉，但愿父母得长。身如松栢色坚政，莫学愚人多饮酒。",
            "comment": ""
        },
        {
            "title": "寄刘苏州",
            "content": "去年八月哭微之，今年八月哭敦诗。何堪老泪交流日，多是秋风摇落时。泣罢几回深自念，情来一倍苦相思。同年同病同心事，除却苏州更是谁？",
            "comment": ""
        },
        {
            "title": "对酒闲吟赠同老者",
            "content": "人生七十稀，我年幸过之。远行将尽路，春梦欲觉时。家事口不问，世名心不思。老既不足叹，病亦不能治。扶侍仰婢仆，将养信妻儿。饥饱进退食，寒暄加减衣。声妓放郑卫，裘马脱轻肥。百事尽除去，尚余酒与诗。兴来吟一篇，吟罢酒一卮。不独适情性，兼用扶衰羸。云液洒六腑，阳和生四肢。于中我自乐，此外吾不知。寄问同老者，舍此将安归？莫学蓬心叟，胸中残是非。",
            "comment": ""
        },
        {
            "title": "对酒",
            "content": "漫把参同契，难烧伏火砂。有时成白首，无处问黄芽。幻世如泡影，浮生抵眼花。唯将绿醅酒，且替紫河车。",
            "comment": ""
        },
        {
            "title": "读道德经",
            "content": "玄元皇帝著遗文，乌角先生仰后尘。金玉满堂非己物，子孙委蜕是他人。世间尽不关吾事，天下无亲于我身。只有一身宜爱护，少教冰炭逼心神。",
            "comment": ""
        },
        {
            "title": "六年秋重题白莲",
            "content": "素房含露玉冠鲜，绀叶摇风钿扇圆。本是吴州供进藕，今为伊水寄生莲。移根到此三千里，结子经今六七年。不独池中花故旧，兼乘旧日采花船。",
            "comment": ""
        },
        {
            "title": "忆杭州梅花因叙旧游寄萧协律",
            "content": "三年闲闷在余杭，曾为梅花醉几场。伍相庙边繁似雪，孤山园里丽如妆。蹋随游骑心长惜，折赠佳人手亦香。赏自初开直至落，欢因小饮便成狂。薛刘相次埋新垄，沈谢双飞出故乡。歌伴酒徒零散尽，唯残头白老萧郎。",
            "comment": ""
        },
        {
            "title": "酬舒三员外见赠长句",
            "content": "自请假来多少日，五旬光景似须臾。已判到老为狂客，不分当春作病夫。杨柳花飘新白雪，樱桃子缀小红珠。头风不敢多多饮，能酌三分相劝无？",
            "comment": ""
        },
        {
            "title": "登天宫阁",
            "content": "午时乘兴出，薄暮未能还。高上烟中阁，平看雪后山。委形群动里，任性一生间。洛下多闲客，其中我最闲。",
            "comment": ""
        },
        {
            "title": "题西亭",
            "content": "多见朱门富贵人，林园未毕即无身。我今幸作西亭主，已见池塘五度春。",
            "comment": ""
        },
        {
            "title": "清明日送韦侍御贬虔州",
            "content": "寂寞清明日，萧条司马家。留饧和冷粥，出火煮新茶。欲别能无酒，相留亦有花。南迁更何处？此地已天涯。",
            "comment": ""
        },
        {
            "title": "送刘郎中赴任苏州",
            "content": "仁风膏雨去随轮，胜境欢游到逐身。水驿路穿儿店月，花船棹入女湖春。宣城独咏窗中岫，柳恽单题汀上蘋。何似姑苏诗太守，吟诗相继有三人。",
            "comment": "【注释】水驿路穿儿店①月�せù�②棹入女湖③春①儿店：古代苏州附近的一处名胜。 ②花船：指官船。 ③女湖：即女坟湖，在苏州西北。吴王阖闾曾葬女于此，以水绕坟，故名女坟湖。 ④刘郎中：指刘禹锡，由礼部郎中出任苏州刺史。《送刘郎中赴任苏州》是一首七律，作于大和五年（公元831年）白居易任河南尹时。这两句是说，苏州风景极美，你去的路上，水路必穿儿店，那里的月夜景色十分迷人；花船驶入女坟湖，一片醉人的春色在迎候着你。诗人曾领受过的景色，写来十分自然、真切，引人入胜。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "醉中见微之旧卷有感",
            "content": "今朝何事一沾襟，检得君诗醉后吟。老泪交流风病眼，春笺摇动酒杯心。银钩尘覆年年暗，玉树泥埋日日深。闻道墓松高一丈，更无消息到如今。",
            "comment": ""
        },
        {
            "title": "齿落辞",
            "content": "嗟嗟乎双齿，自吾有之尔，俾尔嚼肉咀蔬，衔杯漱水；丰吾肤革，滋吾血髓；从幼逮老，勤亦至矣。幸有辅车，非无龂齶。胡然舍我，一旦双落。齿虽无情，吾岂无情。老与齿别，齿随涕零。我老日来，尔去不回。嗟嗟乎双齿，孰谓而来哉，孰谓而去哉？齿不能言，请以意宣。为口中之物，忽乎六十余年。昔君之壮也，血刚齿坚；今君之老矣，血衰齿寒。辅车龂齶，日削月朘。上参差而下卼臲，曾何足以少安。嘻，君其听哉：女长辞姥，臣老辞主。发衰辞头，叶枯辞树。物无细大，功成者去。君何嗟嗟，独不闻诸道经：我身非我有也，盖天地之委形；君何嗟嗟，又不闻诸佛说：是身如浮云，须臾变灭。由是而言，君何有焉？所宜委百骸而顺万化，胡为乎嗟嗟于一牙一齿之间。吾应曰：吾过矣，尔之言然。",
            "comment": ""
        },
        {
            "title": "送李滁州",
            "content": "君于觉路深留意，我亦禅门薄致功。未悟病时须去病，已知空后莫依空。白衣卧疾嵩山下，皂盖行春楚水东。谁道三年千里别，两心同在道场中。",
            "comment": "【注释】　留意：一作留事。"
        },
        {
            "title": "病中早春",
            "content": "今朝枕上觉头轻，强起阶前试脚行。膻腻断来无气力，风痰恼得少心情。暖销霜瓦津初合，寒减冰渠冻不成。唯有愁人鬓间雪，不随春尽逐春生。",
            "comment": ""
        },
        {
            "title": "张十八",
            "content": "谏垣几见迁遗补，宪府频闻转殿监。独有咏诗张太祝，十年不改旧官衔。",
            "comment": ""
        },
        {
            "title": "早春闻提壶鸟因题邻家",
            "content": "厌听秋猿催下泪，喜闻春鸟劝提壶。谁家红树先花发？何处青楼有酒酤？进士粗豪寻静尽，拾遗风采近都无。欲期明日东邻醉，变作腾腾一俗夫。",
            "comment": ""
        },
        {
            "title": "郡中夜听李山人弹三乐",
            "content": "风琴秋拂匣，月户夜开关。荣启先生乐，姑苏太守闲。传声千古后，得意一时间。却怪钟期耳，唯听水与山。",
            "comment": ""
        },
        {
            "title": "奉和裴令公三月上巳日游太原龙泉忆去岁禊洛",
            "content": "去岁暮春上巳，共泛洛水中流。今岁暮春上巳，独立香山下头。风光闲寂寂，旌旆远悠悠。丞相府归晋国，太行山碍并州。鹏背负天龟曳尾，云泥不可得同游。",
            "comment": "【注释】原题：奉和裴令公三月上巳日游太原龙泉忆去岁禊洛见示之作（依来体杂言）"
        },
        {
            "title": "自咏",
            "content": "随宜饮食聊充腹，取次衣裘亦暖身。未必得年非瘦薄，无妨长福是单贫。老龟岂羡牺牲饱，蟠木宁争桃李春？随分自安心自断，是非何用问闲人。",
            "comment": ""
        },
        {
            "title": "赠隐士",
            "content": "御风烟眇多无伴，入鸟差池不乱羣。",
            "comment": ""
        },
        {
            "title": "赠楚州郭使君",
            "content": "淮水东南第一州，山围雉堞月当楼。黄金印绶悬腰底，白雪歌诗落笔头。笑看儿童骑竹马，醉携宾客上仙舟。当家美事堆身上，何啻林宗与细侯？",
            "comment": ""
        },
        {
            "title": "夕因题卷后封寄微之",
            "content": "秦城南省清秋夜，江郡东楼明月时。去我三千六百里，得君二十五篇诗。阳春曲调高难和，淡水交情老始知。坐到天明吟未足，重封转寄与微之。",
            "comment": ""
        },
        {
            "title": "闲居偶吟招郑庶子皇甫郎中",
            "content": "自哂此迂叟，少迂老更迂。家计不一问，园林聊自娱。竹间琴一张，池上酒一壶。更无俗物到，但与秋光俱。古石苍错落，新泉碧萦纡。焉用车马客，即此是吾徒。犹有所思人，各在城一隅。杳然爱不见，搔首方踟蹰。玄晏风韵远，子真云貌孤。诚知厌朝市，何必忆江湖。能来小涧上，一听潺湲无？",
            "comment": ""
        },
        {
            "title": "舟中读元九诗",
            "content": "把君诗卷灯前读，诗尽灯残天未明。眼痛灭灯犹暗坐，逆风吹浪打船声。",
            "comment": "【注释】唐宪宗元和十年（815），宰相武元衡遇刺身死，白居易上书要求严缉凶手，因此得罪权贵，被贬为江州司马。他被撵出长安，九月抵襄阳，然后浮汉水，入长江，东去九江。在这寂寞的谪戌旅途中，他想念那早五个月远谪通州（州治在今四川达县）的好朋友元稹。在漫长水途中，一个深秋的夜晚，诗人伴着荧荧灯火，细读微之的诗卷，写下了这首《舟中读元九诗》。　　这首小诗，字面上“读君诗”，主题是“忆斯人”，又由“斯人”的遭际飘零，转见自己“同是天涯沦落人”的感慨，诗境一转一深，一深一痛。“眼痛灭灯犹暗坐”，已经读了大半夜了，天也快要亮了，为什么诗人还要“暗坐”，不肯就寝呢？读者自然而然要想到：由于想念微之，更想起坏人当道，朝政日非，因而，满腔汹涌澎湃的感情，使得他无法安枕。此刻，他兀坐在一个小船内。船下江中，不断翻卷起狂风巨浪；心头眼底，象突然展现一幅大千世界色彩黯淡的画图。这风浪，变成了“逆风吹浪打船声”；这是一幅富有象征意义的画图，悲中见愤，溶公义私情于一炉，感情复杂，容量极大。　　凄苦，是这首小诗的基调。这种凄苦之情，通过“灯残”、“诗尽”、“眼痛”、“暗坐”这些词语所展示的环境、氛围、色彩，已经渲染得十分浓烈了，对读者形成一种沉重的压力。到“眼痛灭灯犹暗坐”，压力简直大到了超过人所能忍受的程度。突然又传来一阵阵“逆风吹浪打船声”，象塞马悲鸣，胡笳呜咽，一起卷入读者的耳里、心中。这声音里，充满了悲愤不平的感情。读诗至此，自然要坐立不安，象韩愈听颖师鼓琴时那样：“推手遽止之，湿衣泪滂滂”了。诗的前三句蓄势，于叙事中抒情；后一句才哗然打开感情的闸门，让激浪涡流咆哮奔鸣而下，让乐曲终止在最强音上，收到了“四弦一声如裂帛”的最强烈的音乐效果。　　如果你反复吟哦，还会发现这首小诗在音律上的另一个特点。向来，诗家最忌“犯复”，即一诗中不宜用重复的字，小诗尤其如此。这首绝句，却一反故常，四句中三用“灯”字。但是，我们读起来，丝毫不感重复，只觉得较之常作更为自然流泻。原来，诗人以这个灯字作为一根穿起一串明珠的彩线，在节律上形成一句紧连一句的效果。音节蝉连，委蛇曲折，如金蛇盘旋而下，加强了表达的力量。　　（赖汉屏）"
        },
        {
            "title": "上阳白发人－愍怨旷也",
            "content": "上阳人，红颜闇老白发新。绿衣监使守宫门，一闭上阳多少春。玄宗末岁初选入，入时十六今六十。同时采择百馀人，零落年深残此身。忆昔吞悲别亲族，扶入车中不教哭。皆云入内便承恩，脸似芙蓉胸似玉。未容君王得见面，已被杨妃遥侧目。妒令潜配上阳宫，一生遂向空房宿。宿空房，秋夜长，夜长无寐天不明。耿耿残灯背壁影，萧萧暗雨打窗声。春日迟，日迟独坐天难暮。宫莺百啭愁厌闻，梁燕双栖老休妒。莺归燕去长悄然，春往秋来不记年。唯向深宫望明月，东西四五百回圆。今日宫中年最老，大家遥赐尚书号。小头鞋履窄衣裳，青黛点眉眉细长。外人不见见应笑，天宝末年时世妆。上阳人，苦最多。少亦苦，老亦苦，少苦老苦两如何。君不见昔时吕向美人赋，又不见今日上阳白发歌。",
            "comment": "【注释】〔1〕绿衣监使：唐时京都诸苑各设监一人，从六品下，副监一人，从七品下。六、七品官服为深、浅绿色。 〔2〕残此身：剩下我一个。 〔3〕侧目：怒视，不满的样子。 〔4〕东西四五百回圆：月每月一圆，宫女在此已有四十五年，约言其见月有四五回圆。 〔5〕大家：宫女对皇帝的称呼。 〔6〕吕向《美人赋》；“诗人自注：天宝末，有密采艳色者，当时号花鸟使，吕向献《美人赋》以讽之。” 少亦苦�だ弦嗫啖讵ど倏嗬峡嗔饺绾微偕僖嗫啵荷涎羧耸�六岁进宫，因杨妃之妒，未得恩宠，幽闭在上阳宫内，“一生遂向空房宿”，美好青春在苦中度过。②老亦苦：上阳人现在已经六十岁，四十多年过去了，“红颜暗老白发新”、“今日宫中年最老”，老年仍苦，苦无所依，苦无自由。这两句是说，上阳人少亦苦，老亦苦，少苦老苦苦相同，极写其苦了一生的悲惨遭遇。用感叹的情调和讽喻的语词，写出诗人的一片恻隐胸怀。--引自李济洲编著之《全唐诗佳句赏析》http://tshjj.yeah.net/　这是白居易《新乐府》五十首中的第七首，是一首著名的政治讽谕诗。诗的标题下，作者注云：“愍怨旷也。”古时，称成年无夫之女为怨女，成年而无妻之男为旷夫。这里“怨旷”并举，实际写的只是怨女，是指被幽禁在宫延中的可怜女子。原诗前另有一小序说：“天宝五载以后，杨贵妃专宠，后宫人无复进幸矣。六宫有美色者，辄置别所，上阳是其一也。贞元中尚存焉。”上阳，指当时东都洛阳的皇帝行宫上阳宫。　　诗中没有一般化地罗列所谓“后宫人”的种种遭遇，而是选取了一个终生被禁锢的宫女做为典型，不写她的青年和中年，而是写她的垂暮之年，不写她的希望，而是写她的绝望之情。通过这位老宫女一生的悲惨遭遇，极形象而又富有概括力地显示了所谓“后宫佳丽三千人”的悲惨命运，揭露了封建最高统治者摧残无辜女性的罪恶行径。　　开头八句，以简洁的素描，勾勒了上阳宫的环境和老宫女的身世。上阳宫已没有往日的豪华，再不见喧赫的车马，更没有轻妙的歌舞，诗人看到的是绿衣监使严密监守下一闭多少春的宫门，上阳宫死一般的沉寂，简直象一座监狱，一座活坟墓。诗人以无限忧郁、哀叹的调子，弹出了全篇作品的主旋律。上阳女子由年仅十六的妙龄少女变成白发苍苍的六十老人，在深宫内院幽禁了四十四年，当时被采择进宫的同命运的女子，如今都已春华秋草般地被摧折而凋零殆尽了，活在世上的只剩下她一人了。从“残此身”的“残”（余剩）字中，透露出一种十分悲苦之情。　　“忆昔”以下八句，转入对往事的追忆，重现一个如花似玉的少女，在被胁迫离家入宫时，那种与亲人告别的悲恸场面。据记载，唐天宝末年，朝廷专设所谓“花鸟使”，到民间专为皇帝密采美女。这个上阳女，被掠夺离开亲人时，连哭都不准哭。“皆云入内便承恩”，实际上只是哄骗之词，结果连君王的面也未得见，就被当时专宠、嫉妒的杨妃，瞒着皇帝把她暗地里打入冷宫。　　“秋夜长”、“春日迟”两节，以两个具体场景，极写上阳女子一生被幽禁的凄怨生活。作者先以情景交融的手法写秋夜：秋风，暗雨，残灯，空房，长夜不寐，形影相吊。这里，环境的凄凉、冷落与主人公内心的寂寞、孤苦融合在一起，写景与抒情巧妙地交织在一起，制造出一种浓郁的悲剧气氛。接着以情景映衬的手法来写春日：春光里，绕梁燕子双双飞，宫中黄莺自在啼，衬托了这个宫女被遗弃，被监禁，不得自由，愁苦寂寞的心情。黄莺动人的鸣叫，本会引起人们的无限欣喜、高兴，可是却“愁厌闻”；梁燕成双作对地同飞同栖，会引起一个年轻女子的羡慕、向往，甚至嫉妒，可是对于这位老宫女，却再也惹动不起这种感情。这是十分委婉含蓄而又深刻细致的心理刻画。“梁燕双栖老休妒”的“休妒”二字，有着深沉的内容，在它的后面，分明包含了一个辛酸的过程。“休妒”，不是简单的不妒，而正说明年年妒，月月妒，直至今天才“休妒”。它包含了上阳宫女由希望到失望以至绝望的悲惨一生。这句话和前面的“宫莺百啭愁厌闻”，后面的“春往秋来不计年”相对照，正表现了上阳宫女在残酷折磨下对生活、对爱情、对一切都失去信心和乐趣，心灰意懒，昏昏度日的麻木状态。她深锁宫中，既嫌“秋夜长”，又怨“春日迟”：天明盼着天黑，“日迟独坐天难暮”；天黑又盼着天明，“夜长无寐天不明”。青春在消亡，生命在无声中泯灭，春去秋来，年复一年，究竟流走多少年月，已经恍惚难记。百无聊赖之中，只有望月长叹：“惟向宫中望明月，东西四五百回圆”。“惟”字写出主人公的孤寂；“东西”二字指月亮的东升西落，写出主人公从月出东方一直望到月落西天，长年累月，彻夜不眠，在痛苦中熬煎。　　出人意料的是，在淋漓尽致地抒发了寂寞苦闷的心情之后，诗中主人公却以貌似轻松的口吻，对自己发出了嘲笑。由于“年最老”，得到了“大家”（内宫对皇帝的习称）的恩典，从京都长安发旨到洛阳上阳宫，“遥赐”给“女尚书”的空衔，可是，以垂暮之年，担着一个所谓“尚书”的虚名，能抵偿一个人一生被幽禁的悲哀吗？这恰恰证明了“皇恩”的极端虚伪。接着，她对自己的妆束进行嘲讽：外面已是“时世宽装束”了，描眉也变成短而阔了，而她还是“小头鞋”，“窄衣裳”，“青黛点眉眉细长”，一幅天宝末年的打扮，无怪她要自嘲道：“外人不见见应笑”，其中无疑是饱含着眼泪的。这也许不符合一般生活逻辑，然而却是生活的真实。同是悲哀，不一定都痛哭流涕；同是愤怒，不一定都横眉竖目。悲哀时可能笑，快乐时可能哭；有人倾诉苦难，声泪俱下，痛不欲生；有人却把痛苦拿来消遣，愤世嫉俗。这里以貌似轻松的自我解嘲的口吻，表现主人公沉痛的感情，把她悲痛到无以复加的接近变态的心理刻画尽致。　　诗的尾声部分，用感叹的情调和调谕的语词，写出诗人的一片恻隐胸怀和“救济人病，裨补时阙”的社会理想，显示出诗人“惟歌生民病，愿得天子知”的良苦用心。　　这首诗，语言通俗浅易，具有民歌的风调。它采用“三三七”的句式，和“顶针”等句法，音韵转换灵活，长短句式错落有致。诗中熔叙事、抒情、写景、议论于一炉，描述生动形象，很有感染力，在唐代以宫女为题材的诗歌中，堪称少有的佳作。　　（褚斌杰 王振汉）"
        },
        {
            "title": "昨以拙诗十首寄西川杜相公，相公亦以新作十",
            "content": "诗家律手在成都，权与寻常将相殊。剪截五言兼用钺，陶钧六义别开炉。惊人卷轴须知有，随事文章不道无。篇数虽同光价异，十鱼目换十骊珠。",
            "comment": "【注释】原题：昨以拙诗十首寄西川杜相公，相公亦以新作十首惠然报示，首数虽等，工拙不伦，重以一章，用伸答谢"
        },
        {
            "title": "问皇甫十",
            "content": "苦乐心由我，穷通命任他。坐倾张翰酒，行唱接舆歌。荣盛傍看好，优闲自适多。知君能断事，胜负两如何？",
            "comment": ""
        },
        {
            "title": "九日宴集，醉题郡楼，兼呈周、殷二判官",
            "content": "前年九日馀杭郡，呼宾命宴虚白堂。去年九日到东洛，今年九日来吴乡。两边蓬鬓一时白，三处菊花同色黄。一日日知添老病，一年年觉惜重阳。江南九月未摇落，柳青蒲绿稻穗香。姑苏台榭倚苍霭，太湖山水含清光。可怜假日好天色，公门吏静风景凉。榜舟鞭马取宾客，扫楼拂席排壶觞。胡琴铮鏦指拨剌。吴娃美丽眉眼长。笙歌一曲思凝绝，金钿再拜光低昂。日脚欲落备灯烛，风头渐高加酒浆。觥醆艳翻菡萏叶，舞鬟摆落茱萸房。半酣凭槛起四顾，七堰八门六十坊。远近高低寺间出，东西南北桥相望。水道脉分棹鳞次，里闾棋布城册方。人烟树色无隙罅，十里一片青茫茫。自问有何才与政，高厅大馆居中央。铜鱼今乃泽国节，刺史是古吴都王。郊无戎马郡无事，门有棨戟腰有章。盛时傥来合惭愧，壮岁忽去还感伤。从事醒归应不可，使君醉倒亦何妨。请君停杯听我语，此语真实非虚狂。五旬已过不为夭，七十为期盖是常。须知菊酒登高会，从此多无二十场。",
            "comment": ""
        },
        {
            "title": "心重答身",
            "content": "因我疏慵休罢早，遣君安乐岁时多。世间老苦人何限，不放君闲奈我何。",
            "comment": ""
        },
        {
            "title": "鸡赠鹤",
            "content": "一声警露君能薄，五德司晨我用多。不会悠悠时俗士，重君轻我意如何？",
            "comment": ""
        },
        {
            "title": "因梦得酬牛相公初到洛中小饮见赠",
            "content": "淮南挥手抛红旆，洛下回头向白云。政事堂中老丞相，制科场里旧将军。宫城烟月饶全占，关塞风光请半分。诗酒放狂犹得在，莫欺白叟与刘君。",
            "comment": "【注释】时牛相公辞罢扬州节度，就拜东都留守。"
        },
        {
            "title": "十二时行孝文",
            "content": "日出卯，立身之本须行孝。甘饸{右为危}盘中莫使空，时时奉上知饥饱。",
            "comment": ""
        },
        {
            "title": "开成二年夏闻新蝉赠梦得",
            "content": "十载与君别，常感新蝉鸣。今年共君听，同在洛阳城。噪处知林静，闻时觉景清。凉风忽袅袅，秋思先秋生。残槿花边立，老槐阴下行。虽无索居恨，还动长年情。且喜未聋耳，年年闻此声。",
            "comment": "【注释】原题注：十年来常与梦得索居，同在洛下，每闻蝉多有寄答，今喜以此篇唱之。"
        },
        {
            "title": "臼口阻风十日",
            "content": "洪涛白浪塞江津，处处邅回事事迍。世上方为失途客，江头又作阻风人。鱼虾遇雨腥盈鼻，蚊蚋和烟痒满身。老大光阴能几日，等闲臼口坐经旬。",
            "comment": "【注释】　白浪：一作波浪。"
        },
        {
            "title": "三月三十日作",
            "content": "今朝三月尽，寂寞春事毕。黄鸟渐无声，朱樱新结实。临风独长叹，此叹意非一。半百过九年，艳阳残一日。随年减欢笑，逐日添衰疾。且遣花下歌，送此杯中物。",
            "comment": ""
        },
        {
            "title": "初见刘二十八郎中有感",
            "content": "欲话毗陵君反袂，欲言夏口我沾衣。谁知临老相逢日，悲叹声多语笑稀。",
            "comment": ""
        },
        {
            "title": "浔阳秋怀赠许明府",
            "content": "霜红二林叶，风白九江波。暝色投烟鸟，秋声带雨荷。马闲无处出，门冷少人过。卤莽还乡梦，依稀望阙歌。共思除醉外，无计奈愁何。试问陶家酒，新篘得几多？",
            "comment": ""
        },
        {
            "title": "忆洛中所居",
            "content": "忽忆东都宅，春来事宛然。雪销行径里，水上卧房前。厌绿栽黄竹，嫌红种白莲。醉教莺送酒，闲遣鹤看船。幸是林园主，惭为食禄牵。宦情薄似纸，乡思急于弦。岂合姑苏守，归休更待年。",
            "comment": ""
        },
        {
            "title": "九江北岸遇风雨",
            "content": "黄梅县边黄梅雨，白头浪里白头翁。九江阔处不见岸，五月尽时多恶风。人间隐路应无限，何事抛身在此中？",
            "comment": ""
        },
        {
            "title": "闻夜砧",
            "content": "谁家思妇秋捣帛？月苦风凄砧杵悲。八月九日正长夜，千声万声无了时。应到天明头尽白，一声添得一茎丝。",
            "comment": ""
        },
        {
            "title": "杪秋独夜",
            "content": "无限少年非我伴，可怜清夜与谁同。欢娱牢落中心少，亲故凋零四面空。红叶树飘风起后，白须人立月明中。前头更有萧条物，老菊衰兰三两丛。",
            "comment": ""
        },
        {
            "title": "酬微之",
            "content": "满帙填箱唱和诗，少年为戏老成悲。声声丽曲敲寒玉，句句妍辞缀色丝。吟玩独当明月夜，伤嗟同是白头时。由来才命相磨折，天遣无儿欲怨谁。",
            "comment": "【注释】原题注：微之题云：郡务稍简，因得整集旧诗，并连缀删削，封章谏草，繁委箱笥，谨逾百轴，偶成自叹。兼寄乐天。[微之句云：天遣两家无嗣子，欲将文字付谁人。故以此答之。]帙：又作箧"
        },
        {
            "title": "醉中重留梦得",
            "content": "刘郎刘郎莫先起，苏台苏台隔云水。酒盏来从一百分，马头去便三千里。",
            "comment": ""
        },
        {
            "title": "酬寄牛相公同宿话旧劝酒见赠",
            "content": "每来政事堂中宿，共忆华阳观里时。日暮独归愁米尽，泥深同出借驴骑。交游今日唯残我，富贵当年更有谁？彼此相看头雪白，一杯可合重推辞？",
            "comment": ""
        },
        {
            "title": "妻初授邑号告身",
            "content": "弘农旧县授新封，钿轴金泥诰一通。我转官阶常自愧，君加邑号有何功？花笺印了排窠湿，锦卷装来耀手红。倚得身名便慵坠，日高犹睡绿窗中。",
            "comment": ""
        },
        {
            "title": "岁晚旅望",
            "content": "朝来暮去星霜换，阴惨阳舒气序牵。万物秋霜能坏色，四时冬日最凋年。烟波半露新沙地，鸟雀群飞欲雪天。向晚苍苍南北望，穷阴旅思两无边。",
            "comment": "【注释】万物秋霜能坏色�に氖倍�日最凋年�おテ哐月墒�《岁晚旅望》，当作于诗人赴江州司马任途中。这两句是说，秋霜能使万物改变颜色，一年四季中，冬日万物凋谢，景象萧条、寂寥。时诗人遭贬，心情沮丧，写景寓情，情发于中，蕴藉深沉，韵味悠长。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "天寒晚起引酌咏怀寄许州王尚书汝州李常侍",
            "content": "叶覆冰池雪满山，日高慵起未开关。寒来更亦无过醉，老后何由可得闲？四海故交唯许汝，十年贫健是樊蛮。相思莫忘樱桃会，一放狂歌一破颜。",
            "comment": ""
        },
        {
            "title": "携诸山客同上香炉峰，遇雨而还，沾濡狼藉，",
            "content": "萧洒登山去，龙钟遇雨回。磴危攀薜荔，石滑践莓苔。袜污君相谑，鞋穿我自咍。莫欺泥土脚，曾蹋玉阶来。",
            "comment": "【注释】原题：携诸山客同上香炉峰，遇雨而还，沾濡狼藉，互相笑谑，题此解嘲"
        },
        {
            "title": "裴侍中晋公以集贤林亭即事诗三十六韵见赠，",
            "content": "三江路千里，五湖天一涯。何如集贤第，中有平津池。池胜主见觉，景新人未知。竹森翠琅玕，水深洞琉璃。水竹以为质，质立而文随。文之者何人，公来亲指麾。疏凿出人意，结构得地宜。灵襟一搜索，胜概无遁遗。因下张沼沚，依高筑阶基。嵩峰见数片，伊水分一支。南溪修且直，长波碧逶迤。北馆壮复丽，倒影红参差。东岛号晨光，杲曜迎朝曦。西岭名夕阳，杳暧留落晖。前有水心亭，动荡架涟漪。后有开阖堂，寒温变天时。幽泉镜泓澄，怪石山欹危。春葩雪漠漠，夏果珠离离。主人命方舟，宛在水中坻。亲宾次第至，酒乐前后施。解缆始登泛，山游仍水嬉。沿洄无滞碍，向背穷幽奇。瞥过远桥下，飘旋深涧陲。管弦去缥缈，罗绮来霏微。棹风逐舞回，梁尘随歌飞。宴馀日云暮，醉客未放归。高声索彩笺，大笑催金卮。唱和笔走疾，问答杯行迟。一咏清两耳，一酣畅四肢。主客忘贵贱，不知俱是谁。客有诗魔者，吟哦不知疲。乞公残纸墨，一扫狂歌词。维云社稷臣，赫赫文武姿。十授丞相印，五建大将旗。四朝致勋华，一身冠皋夔。去年才七十，决赴悬车期。公志不可夺，君恩亦难希。从容就中道，勉黾来保厘。貂蝉虽未脱，鸾皇已不羁。历征今与古，独步无等夷。陆贾功业少，二疏官秩卑。乘舟范蠡惧，辟谷留侯饥。岂若公今日，身安家国肥。羊祜在汉南，空留岘首碑。柳恽在江南，只赋汀洲诗。谢安入东山，但说携蛾眉。山简醉高阳，唯闻倒接罒离。岂如公今日，余力兼有之。愿公寿如山，安乐长在兹。愿我比蒲稗，永得相因依。",
            "comment": "【注释】原题：裴侍中晋公以集贤林亭即事诗三十六韵见赠，猥蒙征和，才拙词繁，辄广为五百言以伸酬献"
        },
        {
            "title": "自题新昌居止因招杨郎中小饮",
            "content": "地偏坊远巷仍斜，最近东头是白家。宿雨长齐邻舍柳，晴光照出夹城花。春风小榼三升酒，寒食深炉一碗茶。能到南园同醉否？笙歌随分有些些。",
            "comment": ""
        },
        {
            "title": "卢侍御与崔评事为予于黄鹤楼置宴宴罢同望",
            "content": "江边黄鹤古时楼，劳致华筵待我游。楚思淼茫云水冷，商声清脆管弦秋。白花浪溅头陀寺，红叶林笼鹦鹉洲。总是平生未行处，醉来堪赏醒堪愁。",
            "comment": ""
        },
        {
            "title": "衰病",
            "content": "老与病相仍，华簪发不胜。行多朝散药，睡少夜停灯。禄食分供鹤，朝衣减施僧。性多移不得，郡政谩如绳。",
            "comment": ""
        },
        {
            "title": "送考功崔郎中赴阙",
            "content": "称意新官又少年，秋凉身健好朝天。青云上了无多路，却要徐驱稳着鞭。",
            "comment": ""
        },
        {
            "title": "引泉",
            "content": "一为止足限，二为衰疾牵。邴罢不因事，陶归非待年。归来蒿洛下，闭户何萧然。静扫林下地，闲疏池畔泉。伊流狭似带，洛石大如拳。谁教明月下，为我声溅溅。竟夕舟中坐，有时桥上眠。何用施屏障，水竹绕床前。",
            "comment": ""
        },
        {
            "title": "梦得前所酬篇有炼尽美少年之句，因思往事，",
            "content": "炼尽少年成白首，忆初相识到今朝。昔饶春桂长先折，今伴寒松取后凋。生事纵贫犹可过，风情虽老未全销。声华宠命人皆得，若个如君历七朝。",
            "comment": "【注释】原题：梦得前所酬篇有炼尽美少年之句，因思往事，兼咏今怀，以长句答之"
        },
        {
            "title": "诏下",
            "content": "昨日诏下去罪人，今日诏下得贤臣。进退者谁非我事，世间宠辱常纷纷。我心与世两相忘，时事虽闻如不闻。但喜今年饱饭吃，洛阳禾稼如秋云。更倾一樽歌一曲，不独忘世兼忘身。",
            "comment": ""
        },
        {
            "title": "泛太湖书事寄微之",
            "content": "烟渚云帆处处通，飘然舟似入虚空。玉杯浅酌巡初匝，金管徐吹曲未终。黄夹缬林寒有叶，碧琉璃水净无风。避旗飞鹭翩翻白，惊鼓跳鱼拔剌红。涧雪压多松偃蹇，岩泉滴久石玲珑。书为故事留湖上，吟作新诗寄浙东。军府威容从道盛，江山气色定知同。报君一事君应羡，五宿澄波皓月中。",
            "comment": ""
        },
        {
            "title": "和郭使君题枸杞",
            "content": "山阳太守政严明，吏静人安无犬惊。不知灵药根成狗，怪得时闻吠夜声。",
            "comment": ""
        },
        {
            "title": "题酒瓮呈梦得",
            "content": "若无清酒两三瓮，争向白须千万茎？麴糵销愁真得力，光阴催老苦无情。凌烟阁上功无分，伏火炉中药未成。更拟共君何处去，且来同作醉先生。",
            "comment": ""
        },
        {
            "title": "观儿戏",
            "content": "髫龀七八岁，绮纨三四儿。弄尘复斗草，尽日乐嬉嬉。堂上长年客，鬓间新有丝。一看竹马戏，每忆童騃时。童騃饶戏乐，老大多忧悲。静念彼与此，不知谁是痴。",
            "comment": ""
        },
        {
            "title": "题龙门堰西涧",
            "content": "东岸菊丛西岸柳，柳阴烟合菊花开。一条秋水琉璃色，阔狭才容小舫回。除却悠悠白少傅，何人解入此中来？",
            "comment": ""
        },
        {
            "title": "舒员外游香山寺数日不归，兼辱尺书，大夸胜",
            "content": "香山石楼倚天开，翠屏壁立波环回。黄菊繁时好客到，碧云合处佳人来。酡颜一笑夭桃绽，清吟数声寒玉哀。轩骑逶迟棹容与，留连三日不能回。白头老尹府中坐，早衙才退暮衙催。庭前阶上何所有，累囚成贯案成堆。岂无池塘长秋草，亦有丝竹生尘埃。今日清光昨夜月，竟无人来劝一杯。",
            "comment": "【注释】原题：舒员外游香山寺数日不归，兼辱尺书，大夸胜事，时正值坐衙虑囚之际，走笔题长句以赠之"
        },
        {
            "title": "残酌晚餐",
            "content": "闲倾残酒后，暖拥小炉时。舞看新翻曲，歌听自作词。鱼香肥泼火，饭细滑流匙。除却慵谗外，其余尽不知。",
            "comment": ""
        },
        {
            "title": "戏赠梦得兼呈思黯",
            "content": "霜鬓莫欺今老矣，一杯莫笑便陶然。陈郎中处为高户，裴使君前作少年。顾我独狂多自哂，与君同病最相怜。月终斋满谁开素，须拟奇章置一筵。",
            "comment": ""
        },
        {
            "title": "就花枝",
            "content": "就花枝，移酒海，今朝不醉明朝悔。且算欢娱逐日来，任他容鬓随年改。醉翻衫袖抛小令，笑掷骰盘呼大采。自量气力与心情，三五年间犹得在。",
            "comment": ""
        },
        {
            "title": "赠梦得",
            "content": "前日君家饮，昨日王家宴。今日过我庐，三日三会面。当歌聊自放，对酒交相劝。为我尽一杯，与君发三愿。一愿世清平，二愿身强健。三愿临老头，数与君相见。",
            "comment": ""
        },
        {
            "title": "重答汝州李六使君见和忆吴中旧游五首",
            "content": "为忆娃宫与虎丘，玩君新作不能休。蜀笺写出篇篇好，吴调吟时句句愁。洛下林园终共住，江南风月会重游。由来事过多堪惜，何况苏州胜汝州。",
            "comment": ""
        },
        {
            "title": "春江闲步赠张山人",
            "content": "江景又妍和，牵愁发浩歌。晴沙金屑色，春水麴尘波。红簇交枝杏，青含卷叶荷。藉莎怜软暖，憩树爱婆娑。书信朝贤断，知音野老多。相逢不闲语，争奈日长何？",
            "comment": ""
        },
        {
            "title": "酬杨八",
            "content": "君以旷怀宜静境，我因蹇步称闲官。闭门足病非高士，劳作云心鹤眼看。",
            "comment": ""
        },
        {
            "title": "继之尚书自余病来寄遗非一，又蒙览醉吟先生",
            "content": "衰残与世日相疏，惠好唯君分有馀。茶药赠多因病久，衣裳寄早及寒初。交情郑重金相似，诗韵清锵玉不如。醉傅狂言人尽笑，独知我者是尚书。",
            "comment": "【注释】继之尚书自余病来寄遗非一，又蒙览醉吟先生传题诗以美之，今以此篇用伸酬谢"
        },
        {
            "title": "宿荥阳",
            "content": "生长在荥阳，少小辞乡曲。迢迢四十载，复向荥阳宿。去时十一二，今年五十六。追思儿戏时，宛然犹在目。旧居失处所，故里无宗族。岂唯变市朝，兼亦迁陵谷。独有溱洧水，无情依旧绿。",
            "comment": ""
        },
        {
            "title": "就暖偶酌戏诸诗酒旧侣",
            "content": "低屏软褥卧藤床，舁向前轩就日阳。一足任他为外物，三杯自要沃中肠。头风若见诗应愈，齿折仍夸笑不妨。细酌徐吟犹得在，旧游未必便相忘。",
            "comment": ""
        },
        {
            "title": "酬皇甫宾客",
            "content": "玄晏家风黄绮身，深居高卧养精神。性慵无病常称病，心足虽贫不道贫。竹院君闲销永日，花亭我醉送残春。自嫌诗酒犹多兴，若比先生是俗人。",
            "comment": ""
        },
        {
            "title": "夜闻贾常州崔湖州茶山境会想羡欢宴因寄此诗",
            "content": "遥闻境会茶山夜，珠翠歌钟俱绕身。盘下中分两州界，灯前合作一家春。青娥递舞应争妙，紫笋齐尝各斗新。自叹花时北窗下，蒲黄酒对病眠人。",
            "comment": ""
        },
        {
            "title": "感旧石上字",
            "content": "闲拨船行寻旧池，幽情往事复谁知？太湖石上镌三字，十五年前陈结之。",
            "comment": ""
        },
        {
            "title": "府斋感怀酬梦得",
            "content": "府伶呼唤争先到，家酝提携动辄随。合是人生开眼日，自当年老敛眉时。丹砂炼作三铢土，玄发看成一把丝。劳寄新诗远安慰，不闻枯树再生枝。",
            "comment": "【注释】时初丧崔儿，梦得以诗相安云：从此期君比琼数，一枝吹折一枝生。故有此落句以报之。"
        },
        {
            "title": "池上夜境",
            "content": "晴空星月落池塘，澄鲜净绿表里光。露簟清莹迎夜滑，风襟潇洒先秋凉。无人惊处野禽下，新睡觉时幽草香。但问尘埃能去否，濯缨何必向沧浪。",
            "comment": ""
        },
        {
            "title": "对酒示行简",
            "content": "今旦一尊酒，欢畅何怡怡。此乐从中来，他人安得知。兄弟唯二人，远别恒苦悲。今春自巴峡，万里平安归。复有双幼妹，笄年未结褵。昨日嫁娶毕，良人皆可依。忧念两消释，如刀断羁縻。身轻心无系，忽欲凌空飞。人生苟有累，食肉常如饥。我心既无苦，饮水亦可肥。行简劝尔酒，停杯听我辞。不叹乡国远，不嫌官禄微。但愿我与尔，终老不相离。",
            "comment": ""
        },
        {
            "title": "渭村酬李二十见寄",
            "content": "百里音书何太迟？暮秋把得暮春诗。柳条绿日君相忆，梨叶红时我始知。莫叹学官贫冷落，犹胜村客病支离。形容意绪遥看取，不似华阳观里时。",
            "comment": ""
        },
        {
            "title": "寿安歇马重吟",
            "content": "春衫细薄马蹄轻，一日迟迟进一程。野枣花含新蜜气，山禽语带破匏声。垂鞭晚就槐阴歇，低倡闲冲柳絮行。忽忆家园须速去，樱桃欲熟笋应生。",
            "comment": ""
        },
        {
            "title": "早春忆苏州寄梦得",
            "content": "吴苑四时风景好，就中偏好是春天。霞光曙后殷于火，水色晴来嫩似烟。士女笙歌宜月下，使君金紫称花前。诚知欢乐堪留恋，其奈离乡已四年。",
            "comment": "【注释】①士女：指青年男女。②笙歌：谓吹笙唱歌，亦泛指奏乐唱歌。③使君：指刘禹锡（字梦得）。时为苏州刺史。④金紫：金袋及紫衣。唐宋时的官服和佩饰。因亦用以指代贵官。⑤称：适合、相副。原诗是一首七律，作于洛阳。这两句是说，苏州风景特好，笙歌亦佳，试想月下士女，轻歌漫舞，怎能不令人陶醉？何况花前的这位州长官（刘禹锡时任苏州刺史）又是名副其实的才文俱为上乘的人物，一位令人称羡的金紫贵官，景象更不寻常。语意酣畅明快，意境称佳。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "夜从法王寺下归岳寺",
            "content": "双刹夹虚空，绿云一径通。似从忉利下，如过剑门中。灯火光初合，笙歌曲未终。可怜师子座，舁出净名翁。",
            "comment": ""
        },
        {
            "title": "勤政楼西老柳",
            "content": "半朽临风树，多情立马人。开元一株柳，长庆二年春。",
            "comment": "【注释】这首五言绝句，纯由对句组成，仿佛是五律的中间两联。全诗以柳写人，借景抒情。首句以“半朽”描画树，次句以“多情”形容人，结尾两句以“开元”和“长庆二年”交代时间跨度。诗人用简括的笔触勾勒了一幅临风立马图，语短情长，意境苍茫。　　勤政楼西的一株柳树，是唐玄宗开元年间（713－741）所种，至穆宗长庆二年（822）已在百龄上下，其时白居易已五十一岁。以垂暮之年对半朽之树，怎能不怆然动怀呢！东晋时桓温北征途中，见昔日手种柳树皆已十围，就曾感慨道：“木犹如此，人何以堪！”可见对树伤情，自古已然。难怪诗人要良久立马，凝望出神了。树“半朽”，人也“半朽”；人“多情”，树又如何呢？在诗人眼中，物情本同人情。宋代辛弃疾就曾写过“我见青山多妩媚，料青山见我应如是”（《贺新郎·甚矣吾衰矣》）这样情趣盎然的词句。现在，这株临风老柳也许是出于同病相怜，为了牵挽萍水相逢的老人，才摆弄它那多情的长条吧！　　诗的开始两句，把读者带到了一个物我交融、物我合一的妙境。树就是我，我就是树，既可以说多情之人是半朽的，也不妨说半朽之树是多情的。“半朽”和“多情”，归根到底都是诗人的自画像，“树”和“人”都是诗人自指。这两句情景交融，彼此补充，相互渗透。寥寥十字，韵味悠长。　　如果说，前两句用优美的画笔，那么，后两句则是用纯粹的史笔，作为前两句的补笔，不仅补叙了柳树的年龄，诗人自己的岁数，更重要的是把百年历史变迁、自然变化和人世沧桑隐含在内，该是怎样的大手笔！它象画上的题款出现在画卷的一端那样，使这样一幅充满感情而又具有纪念意义的生活小照，显得格外新颖别致。　　（陈志明）"
        },
        {
            "title": "竹楼宿",
            "content": "小书楼下千竿竹，深火炉前一盏灯。此处与谁相伴宿，烧丹道士坐禅僧。",
            "comment": "【注释】①深火炉：此指道士的炼丹炉。《竹楼宿》是一首七绝，作于杭州。这两句是说，小小的书楼隐蔽在一片竹林之中，显得十分幽雅、静谧；练丹炉前点着一盏灯，室内通红、明亮。短短十多字即将小竹楼内外环境交代得明明白白。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "新秋早起有怀元少尹",
            "content": "秋来转觉此身衰，晨起临阶盥漱时。漆匣镜明头尽白，铜瓶水冷齿先知。光阴纵惜留难住，官职虽荣得已迟。老去相逢无别计，强开笑口展愁眉。",
            "comment": ""
        },
        {
            "title": "柘枝词",
            "content": "柳闇长廊合，花深小院开。苍头铺锦褥，皓腕捧银杯。绣帽珠稠缀，香衫袖窄裁。将军拄毬杖，看按枯枝来。",
            "comment": ""
        },
        {
            "title": "自题小园",
            "content": "不斗门馆华，不斗林园大。但斗为主人，一坐十余载。回看甲乙第，列在都城内。素垣夹朱门，蔼蔼遥相对。主人安在哉，富贵去不回。池乃为鱼凿，林乃为禽栽。何如小园主，拄杖闲即来。亲宾有时会，琴酒连夜开。以此聊自足，不羡大池台。",
            "comment": ""
        },
        {
            "title": "池畔逐凉",
            "content": "风清泉冷竹修修，三伏炎天凉似秋。黄犬引迎骑马客，青衣扶下钓鱼舟。衰容自觉宜闲坐，蹇步谁能更远游。料得此身终老处，只应林下与滩头。",
            "comment": ""
        },
        {
            "title": "自罢河南，已换七尹，每一入府，怅然旧游，",
            "content": "每日河南府，依然似到家。杯尝七尹酒，树看十年花。且健须欢喜，虽衰莫叹嗟。迎门无故吏，侍坐有新娃。暖阁谋宵宴，寒庭放晚衙。主人留宿定，一任夕阳斜。",
            "comment": "【注释】原题：自罢河南，已换七尹，每一入府，怅然旧游，因宿内厅，偶题西壁，兼呈韦尹常侍"
        },
        {
            "title": "题王处士郊居",
            "content": "半依云渚半依山，爱此令人不欲还。负郭田园八九顷，向阳茅屋两三间。寒松纵老风标在，野鹤虽饥饮啄闲。一卧江村来早晚，著书盈帙鬓毛斑。",
            "comment": ""
        },
        {
            "title": "辨味",
            "content": "甘露太甜非正味，醴泉虽洁不芳馨。杯中此物何人别，柔旨之中有典刑。",
            "comment": ""
        },
        {
            "title": "开成大行皇帝挽歌词四首奉敕撰进",
            "content": "御宇恢皇化，传家叶至公。华夷臣妾内，尧舜弟兄中。制度移民俗，文章变国风。开成与贞观，实录事多同。晏驾辞双阙，灵仪出九衢。上云归碧落，下席葬苍梧。蓂晚余尧历，龟新启夏图。三朝联棣萼，从古帝王无。严恭七月礼，哀恸万人心。地感腾秋气，天愁结夕阴。鼎湖龙渐远，蒙汜日初沉。唯有云韶乐，长留治世音。化成同轨表清平，恩结连枝感圣明。帝与九龄虽吉梦，山呼万岁是虚声。月低仪仗辞兰路，风引笳箫入柏城。老病龙髯攀不及，东周退傅最伤情。",
            "comment": ""
        },
        {
            "title": "移牡丹栽",
            "content": "金钱买得牡丹栽，何处辞丛别主来？红芳堪惜还堪恨，百处移将百处开。",
            "comment": ""
        },
        {
            "title": "游丰乐招提佛光三寺",
            "content": "竹鞋葵扇白绡巾，林野为家云是身。山寺每游多寄宿，都城暂出即经旬。汉容黄绮为逋客，尧放巢由作外臣。昨日制书临郡县，不该愚谷醉乡人。",
            "comment": ""
        },
        {
            "title": "送唐州崔使君侍亲赴任",
            "content": "连持使节历专城，独贺崔侯最庆荣。乌府一抛霜简去，朱轮四从板舆行。发时止许沙鸥送，到日方乘竹马迎。唯虑郡斋宾友少，数杯春酒共谁倾？",
            "comment": ""
        },
        {
            "title": "解印出公府",
            "content": "解印出公府，斗薮尘土衣。百吏放尔散，双鹤随我归。归来履道宅，下马入柴扉。马嘶返旧枥，鹤舞还故池。鸡犬何忻忻，邻里亦依依。年颜老去日，生计胜前时。有帛御冬寒，有谷防岁饥。饱于东方朔，乐于荣启期。人生且如此，此外吾不知。",
            "comment": ""
        },
        {
            "title": "失题",
            "content": "石榴枝上花千朵，荷叶杯中酒十分。满院弟兄皆痛饮，就中大户不如君。",
            "comment": ""
        },
        {
            "title": "会昌春连宴即事",
            "content": "元年寒食日，上巳暮春天。鸡黍三家会，莺花二节连。--白居易光风初澹荡，美景渐暄妍。簪组兰亭上，车舆曲水边。--刘禹锡松声添奏乐，草色助铺筵。雀舫宜闲泛，螺杯任漫传。--王起园蔬香带露，厨柳暗藏烟。丽句轻珠玉，清谈胜管弦。--白居易陌喧金距斗，树动彩绳悬。姹女妆梳艳，游童衣服鲜。--刘禹锡圃香知种蕙，池暖忆开莲。怪石云疑触，夭桃火欲然。--王起正欢唯恐散，虽醉未思眠。啸傲人间世，追随地上仙。--白居易燕来双涎涎，雁去累翩翩。行乐真吾事，寻芳独我先。--刘禹锡滞周惭太史，入洛继先贤。昔恨多分手，今欢谬比肩。--王起病犹陪宴饮，老更奉周旋。望重青云客，情深白首年。--白居易遍尝珍馔后，许入画堂前。舞袖翻红炬，歌鬟插宝蝉。--刘禹锡断金多感激，倚玉贵迁延。说史吞颜注，论诗笑郑笺。--王起松筠寒不变，胶漆冷弥坚。兴伴王寻戴，荣同隗在燕。--白居易掷卢夸使气，刻烛斗成篇。实艺皆三捷，虚名愧六联。--刘禹锡兴阑犹举白，话静每思玄。更说归时好，亭亭月正圆。--王起",
            "comment": ""
        },
        {
            "title": "虎丘寺路宴留别诸妓",
            "content": "银泥裙映锦障泥，画舸停桡马簇蹄。清管曲终鹦鹉语，红旗影动泼汗嘶。渐销醉色朱颜浅，欲语离情翠黛低。莫忘使君吟咏处，女坟湖北虎丘西。",
            "comment": ""
        },
        {
            "title": "残春咏怀赠杨慕巢侍郎",
            "content": "位逾三品日，年过六旬时。不道官班下，其如筋力衰。犹怜好风景，转重旧亲知。少壮难重得，欢娱且强为。兴来池上酌，醉出袖中诗。静话开襟久，闲吟放盏迟。落花无限雪，残鬓几多丝。莫说伤心事，春翁易酒悲。",
            "comment": ""
        },
        {
            "title": "十二时行孝文",
            "content": "鸡鸣丑，高楼大宅得安久。常劝父母发慈心，孝得题名终不朽。",
            "comment": ""
        },
        {
            "title": "莲石",
            "content": "青石一两片，白莲三四枝。寄将东洛去，心与物相随。石倚风前树，莲栽月下池。遥知安置处，预想发荣时。领郡来何远，还乡去已迟。莫言千里别，岁晚有心期。",
            "comment": ""
        },
        {
            "title": "醉送李协律赴湖南辟命因寄沈八中丞",
            "content": "富阳山底樟亭畔，立马停舟飞酒盂。曾共中丞情缱绻，暂留协律语踟蹰。紫微星北承恩去，青草湖南称意无？不羡君官羡君幕，幕中收得阮元瑜。",
            "comment": ""
        },
        {
            "title": "将至东都先寄令狐留守",
            "content": "黄鸟无声叶满枝，闲吟想到洛城时。惜逢金谷三春尽，恨拜铜楼一月迟。诗境忽来还自得，醉乡潜去与谁期？东都添个狂宾客，先报壶觞风月知。",
            "comment": ""
        },
        {
            "title": "晚归香山寺因咏所怀",
            "content": "我年日已老，我身日已闲。闲出都门望，但见水与山。阙塞碧岩岩，伊流清潺潺。中有古精舍，轩户无扃关。岸草歇可藉，迳萝行可攀。朝随浮云出，夕与飞鸟还。吾道本迂拙，世途多险艰。尝闻嵇吕辈，尤悔生疏顽。巢悟入箕颍，皓知返商颜。岂唯乐肥遁，聊复祛忧患。吾亦从此去，终老伊嵩间。",
            "comment": ""
        },
        {
            "title": "题新涧亭兼酬寄朝中亲故见赠",
            "content": "何处披襟风快哉，一亭临涧四门开。金章紫绶辞腰去，白石清泉就眼来。自得所宜还独乐，各行其志莫相咳。禽鱼出得池笼后，纵有人呼可更回。",
            "comment": ""
        },
        {
            "title": "游赵村杏花",
            "content": "赵村红杏每年开，十五年来看几回？七十三人难再到，今春来是别花来。",
            "comment": ""
        },
        {
            "title": "且游",
            "content": "手里一杯满，心中百事休。春应唯仰醉，老更不禁愁。弄水回船尾，寻花信马头。眼看筋力减，游得且须游。",
            "comment": ""
        },
        {
            "title": "答刘和州禹锡",
            "content": "换印虽频命未通，历阳湖上又秋风。不教才展休明代，为罚诗争造化功。我亦思归田舍下，君应厌卧郡斋中。好相收拾为闲伴，年齿官班约略同。",
            "comment": ""
        },
        {
            "title": "初着绯戏赠元九",
            "content": "晚遇缘才拙，先衰被病牵。那知垂白日，始是着绯年。身外名徒尔，人间事偶然。我朱君紫绶，犹未得差肩。",
            "comment": ""
        },
        {
            "title": "对小潭寄远上人",
            "content": "小潭澄见底，闲客坐开襟。借问不流水，何如无念心？彼惟清且浅，此乃寂而深。是义谁能答，明朝问道林。",
            "comment": ""
        },
        {
            "title": "临都驿送崔十八",
            "content": "勿言临都五六里，扶病出城相送来。莫道长安一步地，马头西去几时回？与君后会知何处，为我今朝尽一杯。",
            "comment": "【注释】与君后会知何处�の�我今朝尽一杯�おア倭俣兼洌涸谔坡逖舫俏鹘肌！读俣兼渌痛奘�八》是一首七言古诗，作于洛阳。这两句是说，你此一去，我们还不知道在何处才能相会；今朝我为你送行，请干了这一杯，为你行程之中壮壮行色吧！时诗人带病送友，语意感伤，反映了友情深厚，晚年再会之难。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "同崔十八宿龙门兼寄令狐尚书冯常侍",
            "content": "水碧玉磷磷，龙门秋胜春。山中一夜月，海内两闲人。等是幽栖伴，俱非富贵身。尚书与常侍，不可得相亲。",
            "comment": ""
        },
        {
            "title": "夏夜宿直",
            "content": "人少庭宇旷，夜凉风露清。槐花满院气，松子落阶声。寂寞挑灯坐，沉吟蹋月行。年衰自无趣，不是厌承明。",
            "comment": ""
        },
        {
            "title": "新池",
            "content": "数日自穿凿，引泉来近陂。寻渠通咽处，绕岸待清时。深好求鱼养，闲堪与鹤期。幽声听难尽，入夜睡常迟。",
            "comment": ""
        },
        {
            "title": "夜宿江浦闻元八改官因寄此什",
            "content": "君游丹陛已三迁，我泛沧浪欲二年。剑佩晓趋双凤阙，烟波夜宿一鱼船。交亲尽在青云上，乡国遥抛白日边。若报生涯应笑杀，结茅栽芋种畬田。",
            "comment": ""
        },
        {
            "title": "赠韦八",
            "content": "辞君岁久见君初，白发惊嗟两有余。容鬓别来今至此，心情料取合何如？曾同曲水花亭醉，亦共华阳竹院居。岂料天南相见夜，哀猿瘴雾宿匡庐。",
            "comment": "【注释】　岁久：一作虽久。"
        },
        {
            "title": "会二同年",
            "content": "一樽聊接故人欢，百岁堪嗟鬓渐残。莫见白云容易爱，照湖澄碧四明寒。",
            "comment": ""
        },
        {
            "title": "戏答思黯　思黯有能筝者，以此戏之。",
            "content": "何时得见十三弦，待取无云有月天。愿得金波明似镜，镜中照出月中仙。",
            "comment": ""
        },
        {
            "title": "晓眠后寄杨户部",
            "content": "软绫腰褥薄绵被，凉冷秋天稳暖身。一觉晓眠殊有味，无因寄与早朝人。",
            "comment": ""
        },
        {
            "title": "老病相仍以诗自解",
            "content": "荣枯忧喜与彭殇，都似人间戏一场。虫臂鼠肝犹不怪，鸡肤鹤发复何伤。昨因风发甘长往，今遇阳和又小康。还似远行装束了，迟回且住亦何妨。",
            "comment": ""
        },
        {
            "title": "初入香山院对月　大和六年秋作。",
            "content": "老住香山初到夜，秋逢白月正圆时。从今便是家山月，试问清光知不知？",
            "comment": ""
        },
        {
            "title": "偶以拙诗数首寄呈裴少尹侍郎，蒙以盛制四篇",
            "content": "投君之文甚荒芜，数篇价直一束刍。报我之章何璀璨，累累四贯骊龙珠。毛诗三百篇后得，文选六十卷中无。一麋丽龟绝报赛，五鹿连柱难支梧。高兴独因秋日尽，清吟多与好风俱。银钩金错两殊重，宜上屏风张座隅。",
            "comment": "【注释】原题：偶以拙诗数首寄呈裴少尹侍郎，蒙以盛制四篇，一时酬和，重投长句，美而谢之"
        },
        {
            "title": "鹦鹉",
            "content": "竟日语还默，中宵栖复惊。身囚缘彩翠，心苦为分明。暮起归巢思，春多忆侣声。谁能拆笼破，从放快飞鸣？",
            "comment": ""
        },
        {
            "title": "读禅经",
            "content": "须知诸相皆非相，若住无余却有余。言下忘言一时了，梦中说梦两重虚。空花岂得兼求果，阳焰如何更觅鱼。摄动是禅禅是动，不禅不动即如如。",
            "comment": ""
        },
        {
            "title": "惜花",
            "content": "可怜夭艳正当时，刚被狂风一夜吹。今日流莺来旧处，百般言语泥空枝。",
            "comment": ""
        },
        {
            "title": "日长",
            "content": "日长昼加餐，夜短朝余睡。春来寝食间，虽老犹有味。林塘得芳景，园曲生幽致。爱水多棹舟，惜花不扫地。幸无眼下病，且向樽前醉。身外何足言，人间本无事。",
            "comment": ""
        },
        {
            "title": "招客",
            "content": "日午微风且暮寒，春风冷峭雪干残。碧毡帐下红炉畔，试为来尝一盏看。",
            "comment": ""
        },
        {
            "title": "和春深二十首",
            "content": "何处春深好，春深富贵家。马为中路鸟，妓作后庭花。罗绮驱论队，金银用断车。眼前何所苦，唯苦日西斜。何处春深好，春深贫贱家。荒凉三径草，冷落四邻花。奴困归佣力，妻愁出赁车。途穷平路险，举足剧褒斜。何处春深好，春深执政家。凤池添砚水，鸡树落衣花。诏借当衢宅，恩容上殿车。延英开对久，门与日西斜。何处春深好，春深方镇家。通犀排带胯，瑞鹘勘袍花。飞絮冲球马，垂杨拂妓车。戎装拜春设，左握宝刀斜。何处春深好，春深刺史家。阴繁棠布叶，歧秀麦分花。五疋鸣珂马，双轮画轼车。和风引行乐，叶叶隼旟斜。何处春深好，春深学士家。凤书裁五色，马鬣剪三花。蜡炬开明火，银台赐物车。相逢不敢揖，彼此帽低斜。何处春深好，春深女学家。惯看温室树，饱识浴堂花。御印提随仗，香笺把下车。宋家宫样髻，一片绿云斜。何处春深好，春深御史家。絮萦骢马尾，蝶绕绣衣花。破柱行持斧，埋轮立驻车。入班遥认得，鱼贯一行斜。何处春深好，春深迁客家。一杯寒食酒，万里故园花。炎瘴蒸如火，光阴走似车。为忧鵩鸟至，只恐日光斜。何处春深好，春深经业家。唯求太常第，不管曲江花。折桂名惭郄，收萤志慕车。官场泥铺处，最怕寸阴斜。何处春深好，春深隐士家。野衣裁薜叶，山饭晒松花。兰索纫幽佩，蒲轮驻软车。林间箕踞坐，白眼向人斜。何处春深好，春深渔父家。松湾随棹月，桃浦落船花。投饵移轻楫，牵轮转小车。萧萧芦叶里，风起钓丝斜。何处春深好，春深潮户家。涛翻三月雪，浪喷四时花。曳练驰千马，惊雷走万车。余波落何处，江转富阳斜。何处春深好，春深痛饮家。十分杯里物，五色眼前花。铺啜眠糟瓮，流涎见麴车。中山一沉醉，千度日西斜。何处春深好，春深上巳家。兰亭席上酒，曲洛岸边花。弄水游童棹，湔裾小妇车。齐桡争渡处，一匹锦标斜。何处春深好，春深寒食家。玲珑镂鸡子，宛转彩球花。碧草追游骑，红尘拜扫车。秋千细腰女，摇曳逐风斜。何处春深好，春深博弈家。一先争破眼，六聚斗成花。鼓应投棋马，兵冲象戏车。弹棋局上事，最妙是长斜。何处春深好，春深嫁女家。紫排襦上雉，黄帖鬓边花。转烛初移障，鸣环欲上车。青衣传毡褥，锦绣一条斜。何处春深好，春深娶妇家。两行笼里烛，一树扇间花。宾拜登华席，亲迎障幰车。催妆诗未了，星斗渐倾斜。何处春深好，春深妓女家。眉欺杨柳叶，裙妒石榴花。兰麝熏行被，金铜钉坐车。杭州苏小小，人道最夭斜。",
            "comment": ""
        },
        {
            "title": "玉水记方流",
            "content": "良璞含章久，寒泉彻底幽。矩浮光滟滟，方折浪悠悠。凌乱波纹异，萦回水性柔。似风摇浅濑，疑月落清流。潜颍应傍达，藏真岂上浮。玉人如不见，沦弃即千秋。",
            "comment": ""
        },
        {
            "title": "戏和贾常州醉中二绝句",
            "content": "闻道毗陵诗酒兴，近来积渐学姑苏。罨头新令从偷去，刮骨清吟得似无？越调管吹留客曲，吴吟诗送暖寒杯。娃宫无限风流事，好遣孙心暂学来。",
            "comment": ""
        },
        {
            "title": "新秋喜凉因寄兵部杨侍郎",
            "content": "外强火未退，中锐金方战。一夕风雨来，炎凉随数变。徐徐炎景度，稍稍凉飙扇。枕簟忽凄清，巾裳亦轻健。老夫纳秋候，心体殊安便。睡足一屈伸，搔首摩挲面。褰帘对池竹，幽寂如僧院。俯观游鱼群，仰数浮云片。闲忙各有趣，彼此宁相见？昨日闻慕巢，召对延英殿。",
            "comment": ""
        },
        {
            "title": "早冬",
            "content": "十月江南天气好，可怜冬景似春华。霜轻未杀萋萋草，日暖初干漠漠沙。老柘叶黄如嫩树，寒樱枝白是狂花。此时却羡闲人醉，五马无由入酒家。",
            "comment": ""
        },
        {
            "title": "自悲",
            "content": "火宅煎熬地，霜松摧折身。因知群动内，易死不过人。",
            "comment": ""
        },
        {
            "title": "送友人上峡赴东川辞命",
            "content": "见说瞿塘峡，斜衔滟预根。难于寻鸟路，险过上龙门。羊角风头急，桃花水色浑。山回若鳌转，舟入似鲸吞。岸合愁天断，波跳恐地翻。怜君经此去，为感主人恩。",
            "comment": ""
        },
        {
            "title": "池上赠韦山人",
            "content": "新竹夹平流，新荷拂小舟。众皆嫌好拙，谁肯伴闲游？客为忙多去，僧因饭暂留。独怜韦处士，尽日共悠悠。",
            "comment": ""
        },
        {
            "title": "履道居三首",
            "content": "莫嫌地窄林亭小，莫厌贫家活计微。大有高门锁宽宅，主人到老不曾归。东里素帷犹未彻，南邻丹旐又新悬。衡门蜗舍自惭愧，收得身来已五年。世事平分众所知，何尝苦乐不相随。唯余耽酒狂歌客，只有乐时无苦时。",
            "comment": "【注释】大有高门锁宽宅�ぶ魅说嚼喜辉�归�おア俾牡溃郝逖袈牡览铮�白居易在洛阳居处。原诗是一首七绝。这两句是说，豪门贵宦人家，建有房舍并不居住者，大有人在，主人到老都不曾到这里来过。对豪门贵宦的占田营宅，穷奢极欲之状，怨愤讽刺之意毕现。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "钱湖州以箬下酒，李苏州以五(酉殳)酒，相次",
            "content": "劳将箬下忘忧物，寄与江城爱酒翁。铛脚三州何处会，瓮头一醆几时同。倾如竹叶盈樽绿，饮作桃花上面红。莫怪殷勤醉相忆，曾陪西省与南宫。",
            "comment": "【注释】钱湖州以箬下酒，李苏州以五（）酒，相次寄到，无因同饮，聊咏所怀"
        },
        {
            "title": "戏答皇甫监　时皇甫监初丧偶。",
            "content": "寒宵劝酒君须饮，君是孤眠七十身。莫道非人身不暖，十分一盏暖于人。",
            "comment": ""
        },
        {
            "title": "酬皇甫庶子见寄",
            "content": "掌纶不称吾应笑，典郡无能我自知。别诏忽惊新命出，同寮偶与夙心期。春坊潇洒优闲地，秋鬓苍浪老大时。独占二疏应未可，龙楼见拟觅分司。",
            "comment": ""
        },
        {
            "title": "洪州逢熊孺登",
            "content": "靖安院里辛夷下，醉笑狂吟气最粗。莫问别来多少苦，低头看取白髭须。",
            "comment": "【注释】　辛夷：一作新荑。"
        },
        {
            "title": "崔侍御以孩子三日示其所生诗见示因以二绝和",
            "content": "洞房门上挂桑弧，香水盆中浴凤雏。还似初生三日魄，嫦娥满月即成珠。爱惜肯将同宝玉，喜欢应胜得王侯。弄璋诗句多才思，愁杀无儿老邓攸。",
            "comment": ""
        },
        {
            "title": "雨歇池上",
            "content": "檐前微雨歇，池上凉风起。桥竹碧鲜鲜，岸移莎靡靡。苍然古苔石，清浅平流水。何言中门前，便是深山里。双僮侍坐卧。一杖扶行止。饥闻麻粥香，渴觉云汤美。平生所好物，今日多在此。此外更何思？市朝心已矣！",
            "comment": ""
        },
        {
            "title": "寄庾侍郎",
            "content": "一双华亭鹤，数片太湖石。巉巉苍玉峰，矫矫青云翮。是时岁云暮，淡薄烟景夕。庭霜封石棱，池雪印鹤迹。幽致竟谁别，闲静聊自适。怀哉庾顺之，好是今宵客。",
            "comment": ""
        },
        {
            "title": "和微之诗二十三首·和望晓",
            "content": "休吟稽山晚，听咏秦城旦。鸣鸡初有声，宿鸟犹未散。丁丁漏向尽，冬冬鼓过半。南山青沉沉，东方白漫漫。街心若流水，城角如断岸。星河稍隅落，宫阙方轮焕。朝车雷四合，骑火星一贯。赫奕冠盖盛，荧煌朱紫烂。沙堤亘蟆池，市路绕龙断。白日忽照耀，红尘纷散乱。贵教过客避，荣任行人看。祥烟满虚空，春色无边畔。鹓行候晷刻，龙尾登霄汉。台殿暖宜攀，风光晴可玩。草铺地茵褥，云卷天帏幔。莺杂佩锵锵，涨饶衣粲粲。何言终日乐，独起临风叹。叹我同心人，一别春七换。相望山隔碍，欲去官羁绊。何日到江东，超然似张翰。",
            "comment": ""
        },
        {
            "title": "喜老自嘲",
            "content": "面黑头雪白，自嫌还自怜。毛龟蓍下老，蝙蝠鼠中仙。名籍同逋客，衣装类古贤。裘轻披白毳，靴暖蹋乌毡。周易休开卦，陶琴不上弦。任从人弃掷，自与我周旋。铁马因疲退，铅刀以钝全。行开第八秩，可谓尽天年。",
            "comment": ""
        },
        {
            "title": "海漫漫－戒求仙也",
            "content": "海漫漫，直下无底傍无边。云涛烟浪最深处，人传中有三神山。山上多生不死药，服之羽化为天仙。秦皇汉武信此语，方士年年采药去。蓬莱今古但闻名，烟水茫茫无觅处。海漫漫，风浩浩，眼穿不见蓬莱岛。不见蓬莱不敢归，童男丱女舟中老。徐福文成多诳诞，上元太一虚祈祷。君看骊山顶上茂陵头，毕竟悲风吹蔓草。何况玄元圣祖五千言，不言药，不言仙，不言白日升青天。",
            "comment": ""
        },
        {
            "title": "过郑处士",
            "content": "闻道移居村坞间，竹林多处独开关。故来不是求他事，暂借南亭一望山。",
            "comment": ""
        },
        {
            "title": "春寒",
            "content": "今朝春气寒，自问何所欲。苏暖薤白酒，乳和地黄粥。岂惟厌馋口，亦可调病腹。助酌有枯鱼，佐餐兼旨蓄。省躬念前哲，醉饱多惭忸。君不闻靖节先生樽长空，广文先生饭不足。",
            "comment": ""
        },
        {
            "title": "与梦得沽酒闲饮且约后期",
            "content": "少时犹不忧生计，老后谁能惜酒钱。共把十千沽一斗，相看七十欠三年。闲征雅令穷经史，醉听清吟胜管弦。更待菊黄家酝熟，共君一醉一陶然。",
            "comment": "【注释】开成二年（837），白居易和刘禹锡同在洛阳，刘任太子宾客分司，白任太子少傅，都是闲职。政治上共遭冷遇，使两位挚友更为心心相印了。诗题中“闲饮”二字透露出诗人寂寞而又闲愁难遣的心境。　　前两联，字面上是抒写诗友聚会时的兴奋，沽酒时的豪爽和闲饮时的欢乐，骨子里却包涵着极为凄凉沉痛的感情。　　从“少时”到“老后”，是诗人对自己生平的回顾。“不忧生计”与不“惜酒钱”，既是题中“沽酒”二字应有之义，又有政治抱负与身世之感隐含其中。“少时”二字使人想见诗人少不更事时的稚气与“初生之犊不畏虎”的豪气。“老后”却使人联想到那种阅尽世情冷暖、饱经政治沧桑而身心交瘁的暮气了。诗人回首平生，难免有“早岁那知世事艰”的感慨。　　“共把”一联承上启下，亦忧亦喜，写神情极妙。“十千沽一斗”是倾注豪情的夸张，一个“共”字使人想见两位老友争相解囊、同沽美酒时真挚热烈的情景，也暗示两人有相同的处境，同病相怜，同样想以酒解闷。“相看”二字进而再现出坐定之后彼此端详的亲切动人场面。白、刘都生于公元七七二年，时年均已六十七岁，亦即“七十欠三年”。两位白发苍苍的老人，两张皱纹满面的老脸，面面相觑，怎能不感慨万千？朋友的衰颜老态，也就是自己的一面镜子，怜惜对方也就是怜惜自己。在这无言的凝视和含泪的微笑之中，包含着多少宦海浮沉、饱经忧患的复杂感情。　　“闲征”一联，具体描写“闲饮”的细节和过程，将题中旨意写足。这里的“闲”是身闲而心未尝闲，借知识的游戏来怡情养性是假，排遣寂寞无聊才是真。虽有高雅芳洁的情怀、匡时救世的志向和满腹经纶的才学，却只能引经据史，行行酒令，虚掷时光，这不是仁人志士的不幸吗？这里的“醉”，似醉而非真醉；与其说是醉于“十千沽一斗”的美酒，不如说是醉于“胜管弦”的“清吟”，虽然美酒可以醉人，却不能醉心，一般的丝竹可以悦耳动听，却无法象知己的“清吟”那样奏出心灵的乐章，引起感情上的共鸣。这二句，把“闲饮”和内心的烦闷都表现得淋漓尽致。　　尾联，诗人把眼前的聚会引向未来，把友情和诗意推向高峰。一个“更”字开拓出“更上一层楼”的意境，使时间延长了，主题扩大和深化了。此番“闲饮”，似乎犹未尽兴，于是二人又相约在重阳佳节时到家里再会饮，那时家酿的菊花酒已经熟了，它比市卖的酒更为醇美哩，大概也更能解愁吧！“共君一醉一陶然”，既使人看到挚友的深情厚谊，又不难发现其中有极为深重的哀伤和愁苦。只有在醉乡中才能求得“陶然”之趣，才能超脱于愁苦之外，这本身不就是一种痛苦的表现吗？　　这首诗写的是“闲饮”，却包蕴着极为悲怆的身世之感。首句“少时”起得突兀，遂又以“老后”相对；三句写“沽酒”，四句忽又牵入“相看七十欠三年”句。从一时“闲饮”，推衍到漫漫人生，实在高妙。全诗言简意富，语淡情深，通篇用赋体却毫不平板呆滞，见出一种炉火纯青的艺术工力。　　（徐传礼）"
        },
        {
            "title": "咏身",
            "content": "自中风来三历闰，从悬军后几逢春。周南留滞称遗老，汉上羸残号半人。薄有文章传子弟，断无书札答交亲。余年自问将何用，恐是人间剩长身。",
            "comment": ""
        },
        {
            "title": "早发赴洞庭舟中作",
            "content": "阊门曙色欲苍苍，星月高低宿水光。棹举影摇灯烛动，舟移声拽管弦长。渐看海树红生日，遥看包山白带霜。出郭已行十五里，唯销一曲慢霓裳。",
            "comment": ""
        },
        {
            "title": "秋凉闲卧",
            "content": "残暑昼犹长，早凉秋尚嫩。露荷散清香，风竹含疏韵。幽闲竟日卧，衰病无人问。薄暮宅门前，槐花深一寸。",
            "comment": ""
        },
        {
            "title": "欲到东洛得杨使君书因以此报",
            "content": "向公心切向财疏，淮上休官洛下居。三郡政能从独步，十年生计复何如？使君滩上久分手，别驾渡头先得书。且喜平安又相见，其余外事尽空虚。",
            "comment": ""
        },
        {
            "title": "夜归",
            "content": "逐胜移朝宴，留欢放晚衙。宾寮多谢客，起从半吴娃。到处销春景，归时及月华。城阴一道直，烛焰两行斜。东吹先催柳，南霜不杀花。皋桥夜沽酒，灯火是谁家？",
            "comment": ""
        },
        {
            "title": "看梦得题答李侍郎诗诗中有文星之句因戏和之",
            "content": "看题锦绣报琼瑰，俱是人天第一才。好遣文星守躔次，亦须防有客星来。",
            "comment": ""
        },
        {
            "title": "因梦有悟",
            "content": "交友沦殁尽，悠悠劳梦思。平生所厚者，昨夜梦见之。梦中几许事，枕上无多时。款曲数杯酒，从容一局棋。初见韦尚书，金紫何辉辉。中遇李侍郎，笑言甚怡怡。终为崔常侍，意色苦依依。一夕三改变，梦心不惊疑。此事人尽怪，此理谁得知。我粗知此理，闻于竺乾师。识行妄分别，智隐迷是非。若转识为智，菩提其庶几。",
            "comment": ""
        },
        {
            "title": "岭上云",
            "content": "岭上白云朝未散，田中青麦旱将枯。自生自灭成何事，能逐东风作雨无？",
            "comment": ""
        },
        {
            "title": "病入新正",
            "content": "枕上惊新岁，花前念旧欢。是身老所逼，非意病相干。风月情犹在，杯觞兴渐阑。便休心未伏，更试一春看。",
            "comment": ""
        },
        {
            "title": "同梦得和思黯见赠，来诗中先叙三人同宴之欢",
            "content": "醉伴腾腾白与刘，何朝何夕不同游。留连灯下明犹饮，断送尊前倒即休。催老莫嫌孙稚长，加年须喜鬓毛秋。教他伯道争存活，无子无孙亦白头。",
            "comment": "【注释】原题：同梦得和思黯见赠，来诗中先叙三人同宴之欢，次有吧鬓发渐衰嫌孙子催老之意,因酬妍唱,兼吟鄙怀"
        },
        {
            "title": "闲吟",
            "content": "贫穷汲汲求衣食，富贵营营役心力。人生不富即贫穷，光阴易过闲难得。我今幸在穷富间，虽在朝廷不入山。看雪寻花玩风月，洛阳城里七年闲。",
            "comment": ""
        },
        {
            "title": "履道新居二十韵",
            "content": "履道坊西角，官河曲北头。林园四邻好，风景一家秋。门闭深沉树，池通浅沮沟。拔青松直上，铺碧水平流。篱菊黄金合，窗筠绿玉稠。疑连紫阳洞，似到白苹洲。僧至多同宿，宾来辄少留。岂无诗引兴，兼有酒销忧。移榻临平岸，携茶上小舟。果穿闻鸟啄，萍破见鱼游。地与尘相远，人将境共幽。泛潭菱点镜，沉浦月生钩。厨晓烟孤起，庭寒雨半收。老饥初爱粥，瘦冷早披裘。洛下招新隐，秦中忘旧游。辞章留凤阁，班籍寄龙楼。病惬官曹静，闲惭俸禄优。琴书中有得，衣食外何求？济世才无取，谋身智不周。应须共心语，万事一时休。",
            "comment": ""
        },
        {
            "title": "听田顺儿歌",
            "content": "戛玉敲冰声未停，嫌云不遏入青冥。争得黄金满衫袖，一时抛与断年听？",
            "comment": ""
        },
        {
            "title": "河阳石尚书破回鹘、迎贵主、过上党射鹭鶿，",
            "content": "塞北虏郊随手破，山东贼垒掉鞭收。乌孙公主归秦地，白马将军入潞州。剑拔青鳞蛇尾活，弦抨赤羽火星流。须知鸟目犹难漏，纵有天狼岂足忧。画角三声刁斗晓，清商一部管弦秋。他时麟阁图勋业，更合何人居上头。",
            "comment": "【注释】原题：河阳石尚书破回鹘、迎贵主、过上党射鹭鶿，绘画为图，猥蒙见示，称叹不足，以诗美之"
        },
        {
            "title": "朝课",
            "content": "平甃白石渠，静扫青苔院。池上好风来，新荷大如扇。小亭中何有，素琴对黄卷。蕊珠讽数篇，秋思弹一遍。从容朝课毕，方与客相见。",
            "comment": ""
        },
        {
            "title": "春去",
            "content": "一从泽畔为迁客，雨度江头送暮春。白发更添今日鬓，青衫不改去年身。百川未有回流水，一老终无却少人。四十六时三月尽，送春争得不殷勤？",
            "comment": ""
        },
        {
            "title": "斋月静居",
            "content": "病来心静一无思，老去身闲百不为。忽忽眼尘犹爱睡，些些口业尚夸诗。荤腥每断斋居月，香火常亲宴坐时。万虑消停百神泰，唯应寂寞杀三尸。",
            "comment": ""
        },
        {
            "title": "代鹤答",
            "content": "鹰爪攫鸡鸡肋折，鹘拳蹴雁雁头垂。何如敛翅水边立，飞上云松栖稳枝？",
            "comment": ""
        },
        {
            "title": "宅西有流水，墙下构小楼，临玩之时，颇有幽",
            "content": "伊水分来不自由，无人解爱为谁流。家家抛向墙根底，唯我栽莲越小楼。水色波文何所似，麹尘罗带一条斜。莫言罗带春无主，自置楼来属白家。日滟水光摇素壁，风飘树影拂朱栏。皆言此处宜弦管，试奏霓裳一曲看。霓裳奏罢唱梁州，红袖斜翻翠黛愁。应是遥闻胜近听，行人欲过尽回头。独醉还须得歌舞，自娱何必要亲宾。当时一部清商乐，亦不长将乐外人。",
            "comment": "【注释】原题：宅西有流水，墙下构小楼，临玩之时，颇有幽趣，因命歌酒，聊以自娱，独醉独吟，偶题五绝句"
        },
        {
            "title": "奉送三兄",
            "content": "少年曾管二千兵，昼听笙歌夜斫营。自反丘园头尽白，每逢旗鼓眼犹明。杭州暮醉连床卧，吴郡春游并马行。自愧阿连官职慢，只教兄作使君兄。",
            "comment": ""
        },
        {
            "title": "湖上夜饮",
            "content": "郭外迎人月，湖边醒酒风。谁留使君饮？红烛在舟中。",
            "comment": ""
        },
        {
            "title": "喜刘苏州恩赐金紫遥想贺宴以诗庆之",
            "content": "海内姑苏太守贤，恩加章绶岂徒然。贺宾喜色欺杯酒，醉妓欢声遏管弦。鱼佩葺鳞光照地，鹘衔瑞带势冲天。莫嫌鬓上些些白，金紫由来称长年。",
            "comment": ""
        },
        {
            "title": "题岐王旧山池石壁",
            "content": "树深藤老竹回环，石壁重重锦翠斑。俗客看来犹解爱，忙人到此亦须闲。况当霁景凉风后，如在千岩万壑间。黄绮更归何处去，洛阳城内有商山。",
            "comment": ""
        },
        {
            "title": "赠草堂宗密上人",
            "content": "吾师道与佛相应，念念无为法法能。口藏传宣十二部，心台照耀百千灯。尽离文字非中道，长住虚空是小乘。少有人知菩萨行，世间只是重高僧。",
            "comment": ""
        },
        {
            "title": "京使回，累得南省诸公书，因以长句诗寄谢萧",
            "content": "雪压泥埋未死身，每劳存问愧交亲。浮萍飘泊三千里，列宿参差十五人。禁月落时君待漏，畬烟深处我行春。瘴乡得老犹为幸，岂敢伤嗟白发新。",
            "comment": "【注释】原题：京使回，累得南省诸公书，因以长句诗寄谢萧五、刘二、元八、吴十一、韦大、陆郎中、崔二十二、牛二、李七、庾三十二、李六、李十、杨三、樊大、杨十二员外"
        },
        {
            "title": "阴雨",
            "content": "润叶濡枝浃四方，浓云来去势何长。旷然寰宇清风满，救旱功高暑气凉。",
            "comment": ""
        },
        {
            "title": "宿湖中",
            "content": "水天向晚碧沉沉，树影霞光重叠深。浸月冷波千顷练，苞霜新橘万株金。幸无案牍何妨醉，纵有笙歌不废吟。十只画船何处宿，洞庭山脚太湖心。",
            "comment": ""
        },
        {
            "title": "病眼花",
            "content": "头风目眩乘衰老，只有增加岂有瘳。花发眼中犹足怪，柳生肘上亦须休。大窠罗绮看才辨，小字文书见便愁。必若不能分黑白，却应无悔复无尤。",
            "comment": ""
        },
        {
            "title": "戏答诸少年",
            "content": "顾我长年头似雪，饶君壮岁气如云。朱颜今日虽欺我，白发他时不放君。",
            "comment": ""
        },
        {
            "title": "和微之听妻弹别鹤操因为解释其义依韵加四句",
            "content": "义重莫若妻，生离不如死。誓将死同穴，其奈生无子。商陵迫礼教，妇出不能止。舅姑明旦辞，夫妻中夜起。起闻双鹤别，若与人相似。听其悲唳声，亦如不得已。青田八九月，辽城一万里。徘徊去住云，呜咽东西水。写之在琴曲，听者酸心髓。况当秋月弹，先入忧人耳。怨抑掩朱弦，沉吟停玉指。一闻无儿叹，相念两如此。无儿虽薄命，有妻偕老矣。幸免生别离，犹胜商陵氏。",
            "comment": ""
        },
        {
            "title": "句",
            "content": "百年青天过鸟翼。",
            "comment": ""
        },
        {
            "title": "闲夜咏怀因招周协律刘薛二秀才",
            "content": "世名检束为朝士，心性疏慵是野夫。高置寒灯如客店，深藏夜火似僧炉。香浓酒熟能尝否？冷澹诗成肯和无？若厌雅吟须俗饮，妓筵勉力为君铺。",
            "comment": ""
        },
        {
            "title": "靖安北街赠李二十",
            "content": "榆荚抛钱柳展眉，两人并马语行迟。还似往年安福寺，共君私试却回时。",
            "comment": ""
        },
        {
            "title": "暮归",
            "content": "不觉百年半，何曾一日闲？朝随烛影出，暮趁鼓声还。瓮里非无酒，墙头亦有山。归来长困卧，早晚得开颜。",
            "comment": ""
        },
        {
            "title": "初罢中书舍人",
            "content": "自惭拙宦叨清贵，还有痴心怕素餐。或望君臣相献替，可图妻子免饥寒。性疏岂合承恩久，命薄元知济事难。分寸宠光酬未得，不休更拟觅何官。",
            "comment": ""
        },
        {
            "title": "赋得边城角",
            "content": "边角两三枝，霜天陇上儿。望乡相并立，向月一时吹。战马头皆举，征人手尽垂。呜呜三奏罢，城上展旌旗。",
            "comment": ""
        },
        {
            "title": "酬梦得贫居咏怀见赠",
            "content": "岁阴生计两蹉跎，相顾悠悠醉且歌。厨冷难留乌止屋，门闲可与雀张罗。病添庄舄吟声苦，贫欠韩康药债多。日望挥金贺新命，俸钱依旧又如何？",
            "comment": ""
        },
        {
            "title": "问杨琼",
            "content": "古人唱歌兼唱情，今人唱歌唯唱声。欲说向君君不会，试将此语问杨琼。",
            "comment": "【注释】古人唱歌兼唱情�そ袢顺�歌唯唱声《问杨琼》是一首七绝，当写于诗人任苏州刺史时。这两句是说，古代人唱歌声情并茂，情寓于声；现在人唱歌，只有声音而无情感。这是在谈论唱歌要有情感，也是在议论作诗要有情感，才能起到教育人、激励人的作用。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "武关南见元九题山石榴花见寄",
            "content": "往来同路不同时，前后相思两不知。行过关门三四里，榴花不见见君诗。",
            "comment": "【注释】　关门：一作关西。"
        },
        {
            "title": "夭老",
            "content": "早世身如风里烛，暮年发似镜中丝。谁人断得人间事，少夭堪伤老又悲。",
            "comment": ""
        },
        {
            "title": "答梦得秋日书怀见寄",
            "content": "幸免非常病，甘当本分衰。眼昏灯最觉，腰瘦带先知。树叶霜红日，髭须雪白时。悲愁缘欲老，老过却无悲。",
            "comment": ""
        },
        {
            "title": "闲卧寄刘同州",
            "content": "软褥短屏风，昏昏醉卧翁。鼻香茶熟后，腰暖日阳中。伴老琴长在，迎春酒不空。可怜闲气味，唯欠与君同。",
            "comment": ""
        },
        {
            "title": "履道池上作",
            "content": "家池动作经旬别，松竹琴鱼好在无？树暗小巢藏巧妇，渠荒新叶长慈姑。不因车马时时到，岂觉林园日日芜。犹喜春深公事少，每来花下得踟蹰。",
            "comment": ""
        },
        {
            "title": "小台晚坐忆梦得",
            "content": "汲泉洒小台，台上无纤埃。解带面西坐，轻襟随风开。晚凉闲兴动，忆同倾一杯。月明候柴户，藜杖何时来？",
            "comment": ""
        },
        {
            "title": "和新楼北园偶集",
            "content": "从孙公度周巡官韩秀才卢秀才范处士小饮郑侍御判官周刘二从事皆先归闻君新楼宴，下对北园花。主人既贤豪，宾客皆才华。初筵日未高，中饮景已斜。天地为幕席，富贵如泥沙。嵇刘陶阮徒，不足置齿牙。卧瓮鄙毕卓，落帽嗤孟嘉。芳草供枕藉，乱莺助喧哗。醉乡得道路，狂海无津涯。一岁春又尽，百年期不赊。同醉君勿辞，独醒古所嗟。销愁若沃雪，破闷如剖瓜。称觞起为寿，此乐无以加。歌声凝贯珠，舞袖飘乱麻。相公谓四座，今日非自夸。有奴善吹笙，有婢弹琵琶。十指纤若笋，双鬟黳如鸦。履舄起交杂，杯盘散纷拿。归去勿拥遏，倒载逃难遮。明日宴东武，后日游若耶。岂独相公乐，讴歌千万家。",
            "comment": ""
        },
        {
            "title": "三适赠道友",
            "content": "褐绫袍厚暖，卧盖行坐披。紫毡履宽稳，蹇步颇相宜。足适已忘履，身适已忘衣。况我心又适，兼忘是与非。三适今为一，怡怡复熙熙。禅那不动处，混沌未凿时。此固不可说，为君强言之。",
            "comment": "【注释】　今为一：一作合为一。"
        },
        {
            "title": "二王后－明祖宗之意也",
            "content": "二王后，彼何人，介公酅公为国宾，周武隋文之子孙。古人有言天下者，非是一人之天下。周亡天下传于隋，隋人失之唐得之。唐兴十叶岁二百，介公酅公世为客。明堂太庙朝享时，引居宾位备威仪。备威仪，助郊祭，高祖太宗之遗制。不独兴灭国，不独继绝世。欲令嗣位守文君，亡国子孙取为戒。",
            "comment": ""
        },
        {
            "title": "早行林下",
            "content": "披衣未冠栉，晨起入前林。宿露残花气，朝光新叶阴。傍松人迹少，隔竹鸟声深。闲倚小桥立，倾头时一吟。",
            "comment": ""
        },
        {
            "title": "龙花寺主家小尼",
            "content": "头青眉眼细，十四女沙弥。夜静双林怕，春深一食饥。步慵行道困，起晚诵经迟。应似仙人子，花宫未嫁时。",
            "comment": "【注释】原题注：郭代公爱姬薛氏，幼尝为尼，小名仙人子。"
        },
        {
            "title": "早春雪后赠洛阳李长官长水郑明府二同年",
            "content": "献岁晴和风景新，铜驼街郭暖无尘。府庭共贺三川雪，县道分行百里春。朱绂洛阳官位屈，青袍长水俸钱贫。有何功德纡金紫，若比同年是幸人。",
            "comment": ""
        },
        {
            "title": "改业",
            "content": "先生老去饮无兴，居士病来闲有余。犹觉醉吟多放逸，不如禅坐更清虚。柘枝紫袖教丸药，羯鼓苍头遣种蔬。却被山僧戏相问，一时改业意何如？",
            "comment": ""
        },
        {
            "title": "房家夜宴喜雪戏赠主人",
            "content": "风头向夜利如刀，赖此温炉软锦袍。桑落气薰珠翠暖，《柘枝》声引管弦高。酒钩送盏推莲子，烛泪粘盘垒葡萄。不醉遣侬争散得？门前雪片似鹅毛。",
            "comment": ""
        },
        {
            "title": "新秋喜凉",
            "content": "过得炎蒸月，尤宜老病身。衣裳朝不润，枕簟夜相亲。楼月纤纤早，波风袅袅新。光阴与时节，先感是诗人。",
            "comment": ""
        },
        {
            "title": "六月三日夜闻蝉",
            "content": "荷香清露坠，柳动好风生。微月初三夜，新蝉第一声。乍闻愁北客，静听忆东京。我有竹林宅，别来蝉再鸣。不知池上月，谁拨小船行？",
            "comment": ""
        },
        {
            "title": "五弦弹－恶郑之夺雅也",
            "content": "五弦弹，五弦弹，听者倾耳心寥寥。赵璧知君入骨爱，五弦一一为君调。第一第二弦索索，秋风拂松疏韵落。第三第四弦泠泠，夜鹤忆子笼中鸣。第五弦声最掩抑，陇水冻咽流不得。五弦并奏君试听，凄凄切切复铮铮。铁击珊瑚一两曲，冰泻玉盘千万声。铁声杀，冰声寒。杀声入耳肤血憯，寒气中人肌骨酸。曲终声尽欲半日，四坐相对愁无言。座中有一远方士，唧唧咨咨声不已。自叹今朝初得闻，始知孤负平生耳。唯忧赵璧白发生，老死人间无此声。远方士，尔听五弦信为美，吾闻正始之音不如是。正始之音其若何，朱弦疏越清庙歌。一弹一唱再三叹，曲澹节稀声不多。融融曳曳召元气，听之不觉心平和。人情重今多贱古，古琴有弦人不抚。更从赵璧艺成来，二十五弦不如五。",
            "comment": ""
        },
        {
            "title": "汴河路有感",
            "content": "三十年前路，孤舟重往还。绕身新眷属，举目旧乡关。事去唯留水，人非但见山。啼襟与愁鬓，此日两成斑。",
            "comment": ""
        },
        {
            "title": "西楼独立",
            "content": "身著白衣头似雪，时时醉立小楼中。路人回顾应相怪，十一年来见此翁。",
            "comment": ""
        },
        {
            "title": "春词",
            "content": "低花树映小妆楼，春入眉心两点愁。斜倚栏干臂鹦鹉，思量何事不回头？",
            "comment": ""
        },
        {
            "title": "览镜喜老",
            "content": "今朝览明镜，须鬓尽成丝。行年六十四，安得不衰羸。亲属惜我老，相顾兴叹咨。而我独微笑，此意何人知？笑罢仍命酒，掩镜捋白髭。尔辈且安坐，从容听我词。生若不足恋，老亦何足悲。生若苟可恋，老即生多时。不老即须夭，不夭即须衰。晚衰胜早夭，此理决不疑。古人亦有言，浮生七十稀。我今欠六岁，多幸或庶几。倘得及此限，何羡荣启期。当喜不当叹，更倾酒一卮。",
            "comment": ""
        },
        {
            "title": "烧药不成命酒独醉",
            "content": "白发逢秋王，丹砂见火空。不能留姹女，争免作衰翁。赖有杯中绿，能为面上红。少年心不远，只在半酣中。",
            "comment": ""
        },
        {
            "title": "和尝新酒",
            "content": "空腹尝新酒，偶成卯时醉。醉来拥褐裘，直至斋时睡。静酣不语笑，真寝无梦寐。殆欲忘形骸，讵知属天地。酲余和未散，起坐澹无事。举臂一欠伸，引琴弹秋思。",
            "comment": ""
        },
        {
            "title": "初除官，蒙裴常侍赠鹘衔瑞草绯袍鱼袋，因谢",
            "content": "新授铜符未著绯，因君装束始光辉。惠深范叔绨袍赠，荣过苏秦佩印归。鱼缀白金随步跃，鹘衔红绶绕身飞。明朝恋别朱门泪，不敢多垂恐污衣。",
            "comment": "【注释】原题：初除官，蒙裴常侍赠鹘衔瑞草绯袍鱼袋，因谢惠贶，兼抒离情"
        },
        {
            "title": "诗解",
            "content": "新篇日日成，不是爱声名。旧句时时改，无妨悦性情。但令长守郡，不觉却归城。只拟江湖上，吟哦过一生。",
            "comment": ""
        },
        {
            "title": "自咏",
            "content": "白衣居士紫芝仙，半醉行歌半坐禅。今日维摩兼饮酒，当时绮季不请钱。等闲池上留宾客，随事灯前有管弦。但问此身销得否，分司气味不论年。",
            "comment": ""
        },
        {
            "title": "恒寂师",
            "content": "旧游分散人零落，如此伤心事几条。会逐禅师坐禅去，一时灭尽定中消。",
            "comment": ""
        },
        {
            "title": "和梦得冬日晨兴",
            "content": "漏传初五点，鸡报第三声。帐下从容起，窗间昽惖明。照书灯未灭，暖酒火重生。理曲弦歌动，先闻唱渭城。",
            "comment": ""
        },
        {
            "title": "又戏答绝句",
            "content": "狂夫与我两相忘，故态些些亦不妨。纵酒放歌聊自乐，接舆争解教人狂。",
            "comment": "【注释】来句云：不是道公狂不得，恨公逢我不教狂。"
        },
        {
            "title": "杨六尚书频寄新诗，诗中多有思闲相就之志，",
            "content": "君年殊未及悬车，未合将闲逐老夫。身健正宜金印绶，位高方称白髭须。若论尘事何由了，但问云心自在无。进退是非俱是梦，丘中阙下亦何殊。",
            "comment": "【注释】原题：杨六尚书频寄新诗，诗中多有思闲相就之志，恩书鄙意，报而谕之"
        },
        {
            "title": "醉后走笔酬刘五主簿长句之赠，兼简张大、贾",
            "content": "刘兄文高行孤立，十五年前名翕习。是时相遇在符离，我年二十君三十。得意忘年心迹亲，寓居同县日知闻。衡门寂寞朝寻我，古寺萧条暮访君。朝来暮去多携手，穷巷贫居何所有。秋灯夜写联句诗，春雪朝倾暖寒酒。陴湖绿爱白鸥飞，濉水清怜红鲤肥。偶语闲攀芳树立，相扶醉蹋落花归。张贾弟兄同里巷，乘闲数数来相访，雨天连宿草堂中，月夜徐行石桥上。我年渐长忽自惊，镜中冉冉髭须生。心畏后时同励志，身牵前事各求名。问我栖栖何所适，乡人荐为鹿鸣客。二千里别谢交游，三十韵诗慰行役。出门可怜唯一身，敝裘瘦马入咸秦。冬冬街鼓红尘暗，晚到长安无主人。二贾二张与余弟，驱车逦迤来相继。操词握赋为干戈，锋锐森然胜气多。齐入文场同苦战，五人十载九登科。二张得隽名居甲，美退争雄重告捷。棠棣辉荣并桂枝，芝兰芳馥和荆叶。唯有沅犀屈未伸，握中自谓骇鸡珍。三年不鸣鸣必大，岂独骇鸡当骇人。元和运启千年圣，同遇明时余最幸。始辞秘阁吏王畿，遽列谏垣升禁闱。蹇步何堪鸣珮玉，衰容不称著朝衣。阊阖晨开朝百辟，冕旒不动香烟碧。步登龙尾上虚空，立去天颜无咫尺。宫花似雪从乘舆，禁月如霜坐直庐。身贱每惊随内宴，才微常愧草天书。晚松寒竹新昌第，职居密近门多闭。日暮银台下直回，故人到门门暂开。回头下马一相顾，尘土满衣何处来。敛手炎凉叙未毕，先说旧山今悔出。岐阳旅宦少欢娱，江左羁游费时日。赠我一篇行路吟，吟之句句披沙金。岁月徒催白发貌，泥涂不屈青云心。谁会茫茫天地意，短才获用长才弃。我随鹓鹭入烟云，谬上丹墀为近臣。君同鸾凤栖荆棘，犹著青袍作选人。惆怅知贤不能荐，徒为出入蓬莱殿。月惭谏纸二百张，岁愧俸钱三十万。大底浮荣何足道，几度相逢即身老。且倾斗酒慰羁愁，重话符离问旧游。北巷邻居几家去，东林旧院何人住。武里村花落复开，流沟山色应如故。感此酬君千字诗，醉中分手又何之。须知通塞寻常事，莫叹浮沉先后时。慷慨临歧重相勉，殷勤别后加餐饭。君不见买臣衣锦还故乡，五十身荣未为晚。",
            "comment": "【注释】原题：醉后走笔酬刘五主簿长句之赠，兼简张大、贾十四先辈昆季"
        },
        {
            "title": "醉中对红叶",
            "content": "临风杪秋树，对酒长年人。醉貌如霜叶，虽红不是春。",
            "comment": ""
        },
        {
            "title": "九老图诗",
            "content": "雪作须眉云作衣，辽东华表鹤双归。当时一鹤犹希有，何况今逢两令威。",
            "comment": ""
        },
        {
            "title": "酬卢秘书二十韵　时初奉诏除赞善大夫",
            "content": "谬历文场选，惭非翰苑才。云霄高暂致，毛羽弱先摧。识分忘轩冕，知归返草莱。杜陵书积蠹，丰狱剑生苔。晦厌鸣鸡雨，春惊震蛰雷。旧恩收坠履，新律动寒灰。凤诏容徐起，鹓行许重陪。衰颜虽拂拭，蹇步尚低徊。睡少钟偏警，行迟漏苦催。风霜趁朝去，泥雪拜陵回。上感君犹念，傍惭友或推。石顽镌费力，女丑嫁劳媒。倏忽青春度，奔波白日颓。性将时共背，病与老俱来。闻有蓬壶客，知怀杞梓材。世家标甲第，官职滞麟台。笔尽铅黄点，诗成锦绣堆。尝思豁云雾，忽喜访尘埃。心为论文合，眉因劝善开。不胜珍重意，满袖写琼瑰。",
            "comment": "【注释】　甲第：一作甲地。"
        },
        {
            "title": "句",
            "content": "汉庭重少公何在？",
            "comment": ""
        },
        {
            "title": "与微之唱和，来去常以竹筒贮诗，陈协律美而",
            "content": "拣得琅玕截作筒，缄题章句写心胸。随风每喜飞如鸟，渡水常忧化作龙。粉节坚如太守信，霜筠冷称大夫容。烦君赞咏心知愧，鱼目骊珠同一封。",
            "comment": "【注释】原题：与微之唱和，来去常以竹筒贮诗，陈协律美而成篇，因以此答"
        },
        {
            "title": "自问",
            "content": "依仁台废悲风晚，履信池荒宿草春。自问老身骑马出，洛阳城里觅何人？",
            "comment": ""
        },
        {
            "title": "秋霖即事联句三十韵",
            "content": "萧索穷秋月，苍茫苦雨天。泄云生栋上，行潦入庭前。--白居易苔色侵三径，波声想五弦。井蛙争入户，辙鲋乱归泉。--王起高霤愁晨坐，空阶惊夜眠。鹤鸣犹未已，蚁穴亦频迁。--刘禹锡散漫疏还密，空濛断复连。竹沾青玉润，荷滴白珠圆。--白居易地湿灰蛾灭，池添水马怜。有苗沾霢霂，无月弄潺湲。--王起篱菊潜开秀，园蔬已罢鲜。断行随雁翅，孤啸耸鸢肩。--刘禹锡桥柱黏黄菌，墙衣点绿钱。草荒行药路，沙泛钓鱼船。--白居易长者车犹阻，高人榻且悬。金乌何日见，玉爵几时传。--王起近井桐先落，当檐石欲穿。趋风诚有恋，披雾邈无缘。--刘禹锡廪米陈生醭，庖薪湿起烟。鸣鸡潜报晓，急景暗凋年。--白居易盖洒高松上，丝繁细柳边。拂丛时起蝶，堕叶乍惊蝉。--王起巾角皆争垫，裙裾别似湔。人多蒙翠被，马尽著连乾。--刘禹锡好客无来者，贫家但悄然。湿泥印鹤迹，漏壁络蜗涎。--白居易蚊聚雷侵室，鸥翻浪满川。上楼愁幂幂，绕舍厌溅溅。--王起律候今秋矣，欢娱久旷焉。但令高兴在，晴后奉周旋。--刘禹锡",
            "comment": ""
        },
        {
            "title": "自咏",
            "content": "须白面微红，醺醺半醉中。百年随手过，万事转头空。卧疾瘦居士，行歌狂老翁。仍闻好事者，将我画屏风。",
            "comment": ""
        },
        {
            "title": "寄韬光禅师",
            "content": "一山门作两山门，两寺原从一寺分。东涧水流西涧水，南山云起北山云。前台花发后台见，上界钟声下界闻。遥想吾师行道处，天香桂子落纷纷。",
            "comment": ""
        },
        {
            "title": "梦微之　十二年八月二十日夜。",
            "content": "晨起临风一惆怅，通川湓水断相闻。不知忆我因何事，昨夜三回梦见君。",
            "comment": ""
        },
        {
            "title": "题东虎丘寺六韵",
            "content": "香刹看非远，祗园入始深。龙蟠松矫矫，玉立竹森森。怪石千僧坐，灵池一剑沉。海当亭两面，山在寺中心。酒熟凭花劝，诗成倩鸟吟。寄言轩冕客，此地好抽簪。",
            "comment": ""
        },
        {
            "title": "题牛相公归仁里宅新成小滩",
            "content": "平生见流水，见此转留连。况此朱门内，君家新引泉。伊流决一带，洛石砌千拳。与君三伏月，满耳作潺湲。深处碧磷磷，浅处清溅溅。碕岸束呜咽，沙汀散沦涟。翻浪雪不尽，澄波空共鲜。两岸滟预口，一泊潇湘天。曾作天南客，漂流六七年。何山不倚杖，何水不停船。巴峡声心里，松江色眼前。今朝小滩上，能不思悠然。",
            "comment": ""
        },
        {
            "title": "老夫",
            "content": "七八年来游洛都，三分游伴二分无。风前月下花园里，处处唯残个老夫。世事劳心非富贵，人生实事是欢娱。谁能逐我来闲坐，时共酣歌倾一壶？",
            "comment": ""
        },
        {
            "title": "寻郭道士不遇",
            "content": "郡中乞假来相访，洞里朝元去不逢。看院只留双白鹤，入门唯见一青松。药炉有火丹应伏，云碓无人水自舂。欲问《参同契》中事，更期何日得从容？",
            "comment": "【注释】　更期何日得从容：一作未知何日得相从。"
        },
        {
            "title": "新秋",
            "content": "二毛生镜日，一叶落庭时。老去争由我，愁来欲泥谁？空销闲岁月，不见旧亲知。唯弄扶床女，时时强展眉。",
            "comment": ""
        },
        {
            "title": "题报恩寺",
            "content": "好是清凉地，都无系绊身。晚晴宜野寺，秋景属闲人。净石堪敷坐，寒泉可濯巾。自惭容鬓上，犹带郡庭尘。",
            "comment": ""
        },
        {
            "title": "小台",
            "content": "新树低如帐，小台平似掌。六尺白藤床，一茎青竹杖。风飘竹皮落，苔印鹤迹上。幽境与谁同，闲人自来往。",
            "comment": ""
        },
        {
            "title": "涧中鱼",
            "content": "海水桑田欲变时，风涛翻覆沸天池。鲸吞蛟斗波成血，深涧游鱼乐不知。",
            "comment": ""
        },
        {
            "title": "闻龟儿咏诗",
            "content": "怜渠已解咏诗章，摇膝支颐学二郎。莫学二郎吟太苦，才年四十鬓如霜。",
            "comment": ""
        },
        {
            "title": "池鹤八绝句·乌赠鹤",
            "content": "与君白黑大分明，纵不相亲莫见轻。我每夜啼君怨别，玉徽琴里忝同声。",
            "comment": " | 【注释】与君白黑太分明�ぷ莶幌嗲注倌�见轻②�おア俨幌嗲祝翰畋鹛�大，不相亲近。②莫见轻：不要轻视我，看不起我。《乌赠鹤》是《池鹤八绝句》中的一首，乃白居易晚年之作。这两句是说，我与你（乌鸦与白鹤），一黑一白差别太大，但不要因此而看不起我。语带诙谐，情趣自然，似有寓意，含而未吐。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "分司",
            "content": "散秩留司殊有味，最宜病拙不才身。行香拜表为公事，碧洛青嵩当主人。已出闲游多到夜，却归慵卧又经旬。钱唐五马留三匹，还拟骑游搅扰春。",
            "comment": ""
        },
        {
            "title": "冬日平泉路晚归",
            "content": "山路难行日易斜，烟村霜树欲栖鸦。夜归不到应闲事，热饮三杯即是家。",
            "comment": ""
        },
        {
            "title": "别杨同州后却寄",
            "content": "潘驿桥南醉中别，下邽村北醒时归。春风怪我君知否，榆叶杨花扑面飞。",
            "comment": ""
        },
        {
            "title": "同梦得醉后戏赠",
            "content": "唯欠与君同制令，一时封作醉乡侯。",
            "comment": ""
        },
        {
            "title": "吴秘监每有美酒，独酌独醉，但蒙诗报，不以",
            "content": "蓬山仙客下烟霄，对酒唯吟独酌谣。不怕道狂挥玉爵，亦曾乘兴解金貂。君称名士夸能饮，我是愚夫肯见招。赖有伯伦为醉伴，何愁不解傲松乔。",
            "comment": "【注释】原题：吴秘监每有美酒，独酌独醉，但蒙诗报，不以饮招，辄此戏酬，兼呈梦得"
        },
        {
            "title": "十二时行孝文",
            "content": "日昳未，在家行孝兼行义。莫取妻言兄弟疏，却父母流双泪。",
            "comment": ""
        },
        {
            "title": "入峡次巴东",
            "content": "不知远郡何时到，犹喜全家此去同。万里王程三峡外，百年生计一舟中。巫山暮足沾花雨，陇水春多逆浪风。两片红旌数声鼓，使君艛艓上巴东。",
            "comment": "【注释】万里王程①三峡外�ぐ倌晟�计一舟中�おア偻醭蹋悍钔趺�登程。②巴东：今重庆市一带。七言律诗《入峡次巴东》写于唐宪宗元和十四年（公元817年），诗人赴忠州任途中。这两句是说，奉朝廷之命，到忠州上任，奔波万里过了三峡；全家人今后的生活，都寄托在这只船上。沉郁之情稍解，心境已见开朗，语意显得轻松、自然。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "新妇石",
            "content": "堂堂不语望夫君，四畔无家石作邻。蝉鬓一梳千岁髻，蛾眉长扫万年春。雪为轻粉凭风拂，霞作胭脂使日匀。莫道面前无宝鉴，月来山下照夫人。",
            "comment": ""
        },
        {
            "title": "题石泉",
            "content": "殷勤傍石绕泉行，不说何人知我情。渐恐耳聋兼眼暗，听泉看石不分明。",
            "comment": ""
        },
        {
            "title": "闲忙",
            "content": "奔走朝行内，栖迟林墅间。多因病后退，少及健时还。斑白霜侵鬓，苍黄日下山。闲忙俱过日，忙校不如闲。",
            "comment": ""
        },
        {
            "title": "孤山寺遇雨",
            "content": "拂波云色重，洒叶雨声繁。水鹭双飞起，风荷一向翻。空蒙连北岸，萧飒入东轩。或拟湖中宿，留船在寺门。",
            "comment": ""
        },
        {
            "title": "早朝",
            "content": "鼓动出新昌，鸡鸣赴建章。翩翩稳鞍马，楚楚健衣裳。宫漏传残夜，城阴送早凉。月堤槐露气，风烛桦烟香。双阙龙相对，千宫雁一行。汉庭方尚少，惭叹鬓如霜。",
            "comment": ""
        },
        {
            "title": "题新涧亭",
            "content": "今日望乡迷处所，猿声暮雨一时来。",
            "comment": ""
        },
        {
            "title": "和令狐仆射小饮听阮咸",
            "content": "掩抑复凄清，非琴不是筝。还弹乐府曲，别占阮家名。古调何人识，初闻满座惊。落盘珠历历，摇佩玉铮铮。似劝杯中物，如含林下情。时移音律改，岂是昔时声。",
            "comment": ""
        },
        {
            "title": "酬南洛阳早春见赠",
            "content": "物华春意尚迟回，赖有东风昼夜催。寒缒柳腰收未得，暖熏花口噤初开。欲披云雾联襟去，先喜琼琚入袖来。久病长斋诗老退，争禁年少洛阳才。",
            "comment": ""
        },
        {
            "title": "宿西林寺，早赴东林满上人之会因寄崔二十二",
            "content": "谪辞魏阙鹓鸾隔，老入庐山麋鹿随。薄暮萧条投寺宿，凌晨清净与僧期。双林我起闻钟后，只日君趋入阁时。鹏鷃高低分皆定，莫劳心力远相思。",
            "comment": "【注释】原题：宿西林寺，早赴东林满上人之会，因寄崔二十二员外"
        },
        {
            "title": "路上寄银匙与阿龟",
            "content": "谪宦心都惯，辞乡去不难。缘留龟子住，涕泪一阑干。小子须娇养，邹婆为好看。银匙封寄汝，忆我即加餐。",
            "comment": ""
        },
        {
            "title": "喜敏中及第偶示所怀",
            "content": "自知群从为儒少，岂料词场中第频。桂折一枝先许我，杨穿三叶尽惊人。转于文墨须留意，贵向烟霄早致身。莫学尔兄年十五，蹉跎始得掌丝纶。",
            "comment": ""
        },
        {
            "title": "忆梦得　梦得能唱竹枝，听者愁绝。",
            "content": "齿发各蹉跎，疏慵与病和。爱花心在否？见酒兴如何？年长风情少，官高俗虑多。几时红烛下，闻唱竹枝歌？",
            "comment": ""
        },
        {
            "title": "东楼南望八韵",
            "content": "不厌东南望，江楼对海门。风涛生有信，天水合无痕。鹢带云帆动，鸥和雪翻浪。鱼盐聚为市，烟火起成村。日脚金波碎，峰头钿点繁。送秋千里雁，报暝一声猿。已豁烦襟闷，仍开病眼昏。郡中登眺处，无胜此东轩。",
            "comment": ""
        },
        {
            "title": "禁中月",
            "content": "海水明月出，禁中清夜长。东南楼殿白，稍稍上宫墙。净落金塘水，明浮玉砌霜。不比人间见，尘土污清光。",
            "comment": ""
        },
        {
            "title": "赠诸少年",
            "content": "少年莫笑我蹉跎，听我狂翁一曲歌。入手荣名取虽少，关心稳事得还多。老惭退马沾刍秣，高喜归鸿脱弋罗。官给俸钱天与寿，些些贫病奈吾何。",
            "comment": ""
        },
        {
            "title": "听弹湘妃怨",
            "content": "玉轸朱弦瑟瑟徽，吴娃徵调奏湘妃。分明曲里愁云雨，似道萧萧郎不归。",
            "comment": "【注释】　[江南新词有云：“暮雨萧萧郎不归。”]"
        },
        {
            "title": "读庄子",
            "content": "去国辞家谪异方，中心自怪少忧伤。为寻庄子知归处，认得无何是本乡。",
            "comment": "【注释】为寻《庄子》知归处�と系梦藓问潜鞠纰佗傥藓蜗纾骸蹲�子·逍遥游》：“今子有大树，患其无用，何不树之于无何有之乡，广莫之野。”无何乡即无何有之乡，原义为没有任何东西的地方，后用以指空想的或虚幻的境界，常用以咏梦。七绝《读庄子》是作者任江州司马时的作品。诗的前两句是：“去国辞家谪异方，中心自怪少忧伤”。全诗意思是说，我从京都远谪异地，怪自己未看透官场的积弊，内心并不感到忧伤；我读了庄子知道自己何以处这种境况，苦闷时就以过恬淡闲适的生活来自解。自我解嘲，无可奈何，言无忧伤，却含愤怨，委婉言情，蕴含深沉，耐人寻思。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "自戏三绝句",
            "content": "闲卧独吟，无人酬和，聊假身心相戏往复，偶成三章。",
            "comment": ""
        },
        {
            "title": "梦刘二十八因诗问之",
            "content": "昨夜梦梦得，初觉思踟蹰。忽忘来汝郡，犹疑在吴都。吴都三千里，汝郡二百余。非梦亦不见，近与远何殊？尚能齐近远，焉用论荣枯？但问寝与食，近日两何如？病后能吟否？春来曾醉无？楼台与风景，汝又何如苏？相思一相报，勿复慵为书。",
            "comment": ""
        },
        {
            "title": "曲江夜归闻元八见访",
            "content": "自入台来见面稀，班中遥得揖容辉。早知相忆来相访，悔待江头明月归。",
            "comment": ""
        },
        {
            "title": "寻王道士药堂因有题赠",
            "content": "行行觅路缘松峤，步步寻花到杏坛。白石先生小有洞，黄芽姹女大还丹。常悲东郭千家冢，欲乞西山五色丸。但恐长生须有籍，仙台试为捡名看。",
            "comment": ""
        },
        {
            "title": "种桃歌",
            "content": "食桃种其核，一年核生芽。二年长枝叶，三年桃有花。忆昨五六岁，灼灼盛芬华。迨兹八九载，有减而无加。去春已稀少，今春渐无多。明年后年后，芳意当如何？命酒树下饮，停杯拾余葩。因桃忽自感，悲吒成狂歌。",
            "comment": ""
        },
        {
            "title": "三月三日祓禊洛滨",
            "content": "三月草萋萋，黄莺歇又啼。柳桥晴有絮，沙路润无泥。禊事修初半，游人到欲齐。金钿耀桃李，丝管骇凫鹥。转岸回船尾，临流簇马蹄。闹翻扬子渡，蹋破魏王堤。妓接谢公宴，诗陪荀令题。舟同李膺泛，醴为穆生携。水引春心荡，花牵醉眼迷。尘街从鼓动，烟树任鸦栖。舞急红腰软，歌迟翠黛低。夜归何用烛，新月凤楼西。",
            "comment": "【注释】原序:开成二年三月三日，河南尹李待价以人和岁稔，将禊于洛滨。前一日，启留守裴令公。令公明日召太子少傅白居易、太子宾客萧籍李仍叔刘禹锡、前中书舍人郑居中、国子司业裴恽、河南少尹李道枢、仓部郎中崔晋、伺封员外郎张可续、驾部员外郎卢言、虞部员外郎苗(忄音)、和州刺史裴俦、淄州刺史裴洽、检校礼部员外郎杨鲁士、四门博士谈弘谟等一十五人，合宴于舟中。由斗亭，历魏堤，抵津桥，登临溯沿，自晨及暮，簪组交映，歌笑间发，前水嬉而后妓乐，左笔砚而右壶觞，望之若仙，观者如堵。尽风光之赏，极游泛之娱。美景良辰，赏心乐事，尽得于今日矣。若不记录，谓洛无人，晋公首赋一章，铿然玉振，顾谓四座继而和之，居易举酒抽毫，奉十二韵以献。[座上作。]"
        },
        {
            "title": "新艳",
            "content": "云环独揰{右为乖}细蜻蜓，雪手轻柔玳瑁筝。飞鴈一行挑玉柱，十三弦上语嘤嘤。",
            "comment": ""
        },
        {
            "title": "答裴相公乞鹤",
            "content": "警露声音好，冲天相貌殊。终宜向辽廓，不称在泥涂。白首劳为伴，朱门幸见呼。不知疏野性，解爱凤池无。",
            "comment": ""
        },
        {
            "title": "自劝",
            "content": "忆昔羁贫应举年，脱衣典酒曲江边。十千一斗犹赊饮，何况官供不着钱。",
            "comment": ""
        },
        {
            "title": "疑梦二首",
            "content": "莫惊宠辱虚忧喜，莫计恩雠浪苦辛。黄帝孔丘无处问，安知不是梦中身。鹿疑郑相终难辨，蝶花庄生讵可知。假使如今不是梦，能长于梦几多时。",
            "comment": ""
        },
        {
            "title": "奉和李大夫题新诗二首各六韵·忘筌亭",
            "content": "翠巘公门对，朱轩野径连。只开新户牖，不改旧风烟。虚室闲生白，高情澹入玄。酒容同座劝，诗借属城传。自笑沧江畔，遥思绛帐前。亭台随处有，争敢比忘筌？",
            "comment": ""
        },
        {
            "title": "答苏庶子月夜闻家僮奏乐见赠",
            "content": "墙西明月水东亭，一曲霓裳按小伶。不敢邀君无别意，弦生管涩未堪听。",
            "comment": ""
        },
        {
            "title": "湖亭望水",
            "content": "久雨南湖涨，新晴北客过。日沉红有影，风定绿无波。岸没闾阎少，滩平船舫多。可怜心赏处，其奈独游何？",
            "comment": "【注释】日沉①红有影�し缍�绿无波①日沉：夕阳西下。 ②影：影象。《湖亭望水》是一首五律，作于江州。这两句是说，太阳刚落山，敛起耀眼的光辉，留下一轮赤红的影象；傍晚风定了，湖面一平如镜，绿水没有一点波浪兴起。前句形容日落后的红霞，后句形容湖上风平浪静，均极恰切，写景如画。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "奉和思黯相公雨后林园四韵见示",
            "content": "新晴夏景好，复此池边地。烟树绿含滋，水风清有味。便成林下隐，都忘门前事。骑吏引归轩，始知身富贵。",
            "comment": ""
        },
        {
            "title": "洛阳有愚叟",
            "content": "洛阳有愚叟，白黑无分别。浪迹虽似狂，谋身亦不拙。点检盘中饭，非精亦非粝。点检身上衣，无余亦无阙。天时方得所，不寒复不热。体气正调和，不饥仍不渴。闲将酒壶出，醉向人家歇。野食或烹鲜，寓眠多拥褐。抱琴荣启乐，荷锸刘伶达。放眼看青山，任头生白发。不知天地内，更得几年活。从此到终身，尽为闲日月。",
            "comment": ""
        },
        {
            "title": "将归一绝",
            "content": "欲去公门返野扉，预思泉竹已依依。更怜家酝迎春熟，一瓮醍醐待我归。",
            "comment": ""
        },
        {
            "title": "谈氏小外孙玉童",
            "content": "外翁七十孙三岁，笑指琴书欲遣传。自念老夫今耄矣，因思稚子更茫然。中郎余庆钟羊祜，子幼能文似马迁。才与不才争料得，东床空后且娇怜。",
            "comment": "【注释】中郎余庆①钟②羊祜③�ぷ佑啄芪乃坡砬á堍僦欣捎嗲欤憾�汉中郎将蔡邕无子，只有女儿文姬，她继承了蔡邕的四千册书籍和通晓音乐的才能。后因用作女承父业的典故。这里以蔡邕和蔡文姬喻谈氏父女。余庆，旧指先代的遗泽。 ②钟：相当于，类似。 ③羊祜：西晋大臣，曾以尚书左仆射都督荆州诸军事，出镇襄阳。在镇十年，开屯田 ，储军粮，作一举灭吴的准备。曾屡请出兵灭吴，未能实现。 ④马迁：指司马迁。七律《谈氏小外孙玉童》作于洛阳。这两句乃恭维谈氏父、女、外孙三代——谈氏有羊祜的遗风，他的女儿女承父业，外孙年幼能文，颇具司马迁的文才。用典巧妙，不觉其赘。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "问诸亲友",
            "content": "七十人难到，过三更较稀。占花租野寺，定酒典朝衣。趁醉春多出，贪欢夜未归。不知亲故口，道我是耶非？",
            "comment": ""
        },
        {
            "title": "寄白头陀",
            "content": "近见头陀伴，云师老更慵。性灵闲似鹤，颜壮古于松。山里犹难觅，人间岂易逢。仍闻移住处，太白最高峰。",
            "comment": ""
        },
        {
            "title": "太行路－借夫妇以讽君臣之不终也",
            "content": "太行之路能摧车，若比人心是坦途。巫峡之水能覆舟，若比人心是安流。人心好恶苦不常，好生毛羽恶生疮。与君结发未五载，岂期牛女为参商。古称色衰相弃背，当时美人犹怨悔。何况如今鸾镜中，妾颜未改君心改。为君熏衣裳，君闻兰麝不馨香。为君盛容饰，君看金翠无颜色。行路难，难重陈。人生莫作妇人身，百年苦乐由他人。行路难，难于山，险于水。不独人间夫与妻，近代君臣亦如此。君不见左纳言，右纳史，朝承恩，暮赐死。行路难，不在水，不在山，只在人情反覆间。",
            "comment": "【注释】太行之路能摧车①�と舯染�心是坦途②�の紫恐�水能覆舟③�と舯染�心是安流④①太行句：太行山路崎岖难行，往往造成车毁人亡。②坦途：平坦之路。③巫峡之水：巫峡水急浪高，舟行极险。④安流：平安的水道。《太行路》是《新乐府》五十首中的一首，诗下注：“借夫妇以讽君臣之不终也。”这两句是说，太行山路险难行，能摧毁车辆，若比起君心啊，它多么平坦；巫峡里的水能颠覆船只，若比起君心啊，它多么平稳！讽刺之意显而易见，遣词简劲有力，讥剌深刻，所谓“其言直而切，欲闻之者深诫也”。人生莫作妇人身�ぐ倌昕嗬钟伤�人这两句是说，生而为人，实在不要作女儿身。女人可怜，一生中的日子，是苦是乐，全由他人（男子）安排，多悲哀，少欢乐。以封建社会妇女受压迫的状况，暗喻君臣关系，臣下缺乏自立，身无自由，苦多乐少，命运全由君王所左右。委婉含蓄，蕴藉深沉，耐人琢磨。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "对酒当歌",
            "content": "强来便住无禁老，暗去难留不奈春。",
            "comment": ""
        },
        {
            "title": "戒药",
            "content": "促促急景中，蠢蠢微尘里。生涯有分限，爱恋无终已。早夭羡中年，中年羡暮齿。暮齿又贪生，服食求不死。朝吞太阳精，夕吸秋石髓。徼福反成灾，药误者多矣。以之资嗜欲，又望延甲子。天人阴骘间，亦恐无此理。域中有真道，所说不如此。后身始身存，吾闻诸老氏。",
            "comment": ""
        },
        {
            "title": "闻裴李二舍人拜纶阁",
            "content": "凤池后面新秋月，龙阙前头薄暮山。",
            "comment": ""
        },
        {
            "title": "酬思黯相公晚夏雨后感秋见赠",
            "content": "暮去朝来无歇期，炎凉暗向雨中移。夜长只合愁人觉，秋冷先应瘦客知。两幅彩笺挥逸翰，一声寒玉振清辞。无忧无病身荣贵，何故沉吟亦感时？",
            "comment": ""
        },
        {
            "title": "东楼醉",
            "content": "天涯深峡无人地，岁暮穷阴欲夜天。不向东楼时一醉，如何拟过二三年？",
            "comment": ""
        },
        {
            "title": "与牛家妓乐雨夜合宴",
            "content": "玉管清弦声旖旎，翠钗红袖坐参差。两家合奏洞房夜，八月连阴秋雨时。歌脸有情凝睇久，舞腰无力转裙迟。人间欢乐无过此，上界西方即不知。",
            "comment": ""
        },
        {
            "title": "玩止水",
            "content": "动者乐流水，静者乐止水。利物不如流，鉴形不如止。凄清早霜降，淅沥微风起。中面红叶开，四隅绿萍委。广狭八九丈，湾环有涯涘。浅深三四尺，洞彻无表里。净分鹤翘足，澄见鱼掉尾。迎眸洗眼尘，隔胸荡心滓。定将禅不别，明与诚相似。清能律贪夫，淡可交君子。岂唯空狎玩，亦取相伦拟。欲识静者心，心源只如此。",
            "comment": ""
        },
        {
            "title": "自题",
            "content": "功名宿昔人多许，宠辱斯须自不知。一旦失恩先左降，三年随例未量移。马头觅角生何日？石火敲光住几时？前事是身俱若此，空门不去欲何之？",
            "comment": ""
        },
        {
            "title": "春来频与李二宾客郭外同游因赠长句",
            "content": "风光引步酒开颜，送老消春嵩洛间。朝踏落花相伴出，暮随飞鸟一时还。我为病叟诚宜退，君是才臣岂合闲。可惜济时心力在，放教临水复登山。",
            "comment": ""
        },
        {
            "title": "梦行简",
            "content": "天气妍和水色鲜，闲吟独步小桥边。池塘草绿无佳句，虚卧春窗梦阿怜。",
            "comment": ""
        },
        {
            "title": "答崔十八",
            "content": "劳将白叟比黄公，今古由来事不同。我有商山君未见，清泉白石在胸中。",
            "comment": ""
        },
        {
            "title": "酬令狐留守尚书见赠十韵",
            "content": "长庆清风在，夔龙燮理余。太和膏雨降，周邵保厘初。嵩少当宫署，伊瀍入禁渠。晓关开玉兔，夕钥纳银鱼。旧眷怜移疾，新吟念索居。离声双白鹂，行色一篮舆。罢免无余俸，休闲有敝庐。慵于嵇叔夜，渴似马相如。酒每蒙酤我，诗尝许起予。洛中归计定，一半为尚书。",
            "comment": ""
        },
        {
            "title": "送萧处士游黔南",
            "content": "能文好饮老萧郎，身似浮云鬓似霜。生计抛来诗是业，家园忘却酒为乡。江从巴峡初成字，猿过巫阳始断肠。不醉黔中争去得？磨围山月正苍苍。",
            "comment": ""
        },
        {
            "title": "问少年",
            "content": "千首诗堆青玉案，十分酒泻白金盂。回头却问诸年少，作个狂夫得了无？",
            "comment": ""
        },
        {
            "title": "游宝称寺",
            "content": "竹寺初晴日，花塘欲晓春。野猿疑弄客，山鸟似呼人。酒懒倾金液，茶新碾玉尘。可怜幽静地，堪寄老慵身。",
            "comment": "【注释】　观棋：一作宫棋。"
        },
        {
            "title": "和裴令公南庄绝句",
            "content": "陶庐僻陋那堪比，谢墅幽微不足攀。何似嵩峰三十六，长随申甫作家山。",
            "comment": "【注释】裴诗云：野人不识中书令，唤作陶家与谢家。"
        },
        {
            "title": "寻春题诸家园林",
            "content": "闻健朝朝出，乘春处处寻。天供闲日月，人借好园林。渐以狂为态，都无闷到心。平生身得所，未省似而今。",
            "comment": ""
        },
        {
            "title": "春生",
            "content": "春生何处暗周游？海角天涯遍始休。先遣和风报消息，续教啼鸟说来由。展张草色长河畔，点缀花房小树头。若到故园应觅我，为传沦落在江州。",
            "comment": ""
        },
        {
            "title": "钟陵饯送",
            "content": "翠幕红筵高在云，歌钟一曲万家闻。路人指点滕王阁，看送忠州白使君。",
            "comment": ""
        },
        {
            "title": "官宅",
            "content": "红紫共纷纷，只承老使君。移舟木兰棹，行酒石榴裙。水色窗窗见，花香院院闻。恋他官舍住，双鬓白如云。",
            "comment": ""
        },
        {
            "title": "池畔闲坐，兼呈侍中",
            "content": "池畔最平处，树阴新合时。移床解衣带，坐任清风吹。举棹鸟先觉，垂纶鱼未知。前头何所有，一卷晋公诗。",
            "comment": ""
        },
        {
            "title": "答崔宾客晦叔十二月四日见寄",
            "content": "今岁日馀二十六，来岁年登六十二，尚不能忧眼下身，因何更算人间事。居士忘筌默默坐，先生枕麹昏昏睡。早晚相从归醉乡，醉乡去此无多地。",
            "comment": "【注释】原注：来篇云：共相呼唤醉归来"
        },
        {
            "title": "送舒著作重授省郎赴阙",
            "content": "三岁相依在洛都，游花宴月饱欢娱。惜别笙歌多怨咽，愿留轩盖少踟蹰。剑磨光彩依前出，鹏举风云逐后驱。从此求闲应不得，更能重醉白家无？",
            "comment": ""
        },
        {
            "title": "感旧诗卷",
            "content": "夜深吟罢一长吁，老泪灯前湿白须。二十年前旧诗卷，十人酬和九人无。",
            "comment": ""
        },
        {
            "title": "对酒",
            "content": "未济卦中休卜命，参同契里莫劳心。无如饮此销愁物，一饷愁消直万金。",
            "comment": "【注释】《对酒》是一首七言绝句。这两句是说，人到愁闷的时候，不如去喝酒，几杯下肚，一会儿愁就销了，这种愁销可是价值万金哟！从诗意看，似作于江州司马任内，诗人愁绪满怀，借酒销愁。后句写得韵味深长，耐人寻味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "咏怀",
            "content": "冉牛与颜渊，卞和与马迁。或罹天六极，或被人刑残。顾我信为幸，百骸且完全。五十不为夭，吾今欠数年。知分心自足，委顺身常安。故虽穷退日，而无戚戚颜。昔有荣先生，从事于其间。今我不量力，举心欲攀援。穷通不由己，欢戚不由天。命即无奈何，心可使泰然。且务由己者，省躬谅非难。勿问由天者，天高难与言。",
            "comment": "【注释】天六极：一作天夭极。"
        },
        {
            "title": "东归",
            "content": "翩翩平肩舆，中有醉老夫。膝上展诗卷，竿头悬酒壶。食宿无定程，仆马多缓驱。临水歇半日，望山倾一盂。藉草坐嵬峨，攀花行踟蹰。风将景共暖，体与心同舒。始悟有营者，居家如在途。方知无系者，在道如安居。前夕宿三堂，今且游申湖。残春三百里，送我归东都。",
            "comment": ""
        },
        {
            "title": "久雨闲闷对酒偶吟",
            "content": "凄凄苦雨暗铜驼，袅袅凉风起漕河。自夏及秋晴日少，从朝至暮闷时多。鹭临池立窥鱼笱，隼傍林飞拂雀罗。赖有杯中神圣物，百忧无奈十分何。",
            "comment": ""
        },
        {
            "title": "恨词",
            "content": "翠黛眉低敛，红珠泪暗销。曾来恨人意，不省似今朝。",
            "comment": ""
        },
        {
            "title": "自问",
            "content": "年来私自问，何故不归京。佩玉腰无力，看花眼不明。老慵难发遣，春病易滋生。赖有弹琴女，时时听一声。",
            "comment": ""
        },
        {
            "title": "所怀",
            "content": "小宅非全陋，中堂不甚卑。聊堪会亲族，足以贮妻儿。暖帐迎冬设，温炉向夜施。裘新青兔褐，褥软白猿皮。似鹿眠深草，如鸡宿稳枝。逐身安枕席，随事有屏帷。病致衰残早，贫营活计迟。由来蚕老后，方是茧成时。",
            "comment": ""
        },
        {
            "title": "鹤答鹅",
            "content": "右军殁后欲何依，只合随鸡逐鸭飞。未必牺牲及吾辈，大都我瘦胜君肥。",
            "comment": ""
        },
        {
            "title": "自远禅师　远以无事为佛事。",
            "content": "自出家来长自在，缘身一衲一绳床。令人见即心无事，每一相逢是道场。",
            "comment": ""
        },
        {
            "title": "感白莲花",
            "content": "白白芙蓉花，本生吴江濆。不与红者杂，色类自区分。谁移尔至此，姑苏白使君。初来苦憔悴，久乃芳氛氲。月月叶换叶，年年根生根。陈根与故叶，销化成泥尘。化者日已远，来者日复新。一为池中物，永别江南春。忽想西凉州，中有天宝民。埋殁汉父祖，孳生胡子孙。已忘乡土恋，岂念君亲恩。生人尚复尔，草木何足云。",
            "comment": ""
        },
        {
            "title": "家园三绝",
            "content": "沧浪峡水子陵滩，路远江深欲去难。何似家池通小院，卧房阶下插鱼竿？篱下先生时得醉，瓮间吏部暂偷闲。何如家酝双鱼榼，雪夜花时长在前？鸳鸯怕捉竟难亲，鹦鹉虽笼不着人。何似家禽双白鹤，闲行一步亦随身？",
            "comment": ""
        },
        {
            "title": "城东闲行因题尉迟司业水阁",
            "content": "闲绕洛阳城，无人知姓名。病乘篮舆出，老着茜衫行。处处花相引，时时酒一倾。借君溪阁上，醉咏两三声。",
            "comment": ""
        },
        {
            "title": "对琴待月",
            "content": "竹院新晴夜，松窗未卧时。共琴为老伴，与月有秋期。玉轸临风久，金波出雾迟。幽音待清景，唯是我心知。",
            "comment": ""
        },
        {
            "title": "李留守相公见过，池上泛舟，举酒话及翰林旧",
            "content": "引棹寻池岸，移尊就菊丛。何言济川后，相访钓船中。白首故情在，青云往事空。同时六学士，五相一渔翁。",
            "comment": "【注释】李留守相公见过，池上泛舟，举酒话及翰林旧事，因成四韵以献之"
        },
        {
            "title": "酬梦得秋夕不寐见寄",
            "content": "碧簟绛纱帐，夜凉风景清。病闻和药气，渴听碾茶声。露竹偷灯影，烟松护月明。何言千里隔，秋思一时生。",
            "comment": ""
        },
        {
            "title": "晚归早出",
            "content": "筋力年年减，风光日日新。退衙归逼夜，拜表出侵晨。何处台无月，谁家池不春。莫言无胜地，自是少闲人。坐厌推囚案，行嫌引马尘。几时辞府印，却作自由身？",
            "comment": ""
        },
        {
            "title": "腊后岁前遇景咏意",
            "content": "海梅半白柳微黄，冻水初融日欲长。度腊都无苦霜霰，迎春先有好风光。郡中起晚听衙鼓，城上行慵倚女墙。公事渐闲身且健，使君殊未厌余杭。",
            "comment": ""
        },
        {
            "title": "雨夜赠元十八",
            "content": "卑湿沙头宅，连阴雨夜天。共听檐溜滴，心事两悠然。把酒循环饮，移床曲尺眠。莫言非故旧，相识已三年。",
            "comment": ""
        },
        {
            "title": "春江",
            "content": "炎凉昏晓苦推迁，不觉忠州已二年。闭阁只听朝暮鼓，上楼空望往来船。莺声诱引来花下，草色勾留坐水边。唯有春江看未厌，萦砂绕石渌潺湲。",
            "comment": ""
        },
        {
            "title": "偶作二首",
            "content": "扰扰贪生人，几何不夭阏。遑遑爱名人，几何能贵达。伊余信多幸，拖紫垂白发。身为三品官，年已五十八。筋骸虽早衰，尚未苦羸惙。资产虽不丰，亦不甚贫竭。登山力犹在，遇酒兴时发。无事日月长，不羁天地阔。安身有处所，适意无时节。解带松下风，抱琴池上月。人间所重者，相印将军钺。谋虑系安危，威权主生杀。焦心一身苦，炙手旁人热。未必方寸间，得如吾快活。日出起盥栉，振衣入道场。寂然无他念，但对一炉香。日高始就食，食亦非膏粱。精粗随所有，亦足饱充肠。日午脱巾簪，燕息窗下床。清风飒然至，卧可致羲皇。日西引杖屦，散步游林塘。或饮茶一盏，或吟诗一章。日久多不食，有时唯命觞。何以送闲夜，一曲秋霓裳。一日分五时，作息率有常。自喜老后健，不嫌闲中忙。是非一以贯，身世交相忘。若问此何许，此是无何乡。",
            "comment": ""
        },
        {
            "title": "宝历二年八月三十日夜梦后作",
            "content": "尘缨忽解诚堪喜，世网重来未可知。莫忘全吴馆中梦，岭南泥雨步行时。",
            "comment": ""
        },
        {
            "title": "初丧崔儿报微之晦叔",
            "content": "书报微之晦叔知，欲题崔字泪先垂。世间此恨偏敦我，天下何人不哭儿。蝉老悲鸣抛蜕后，龙眠惊觉失珠时。文章十帙官三品，身后传谁庇荫谁。",
            "comment": ""
        },
        {
            "title": "开龙门八节石滩诗二首",
            "content": "铁凿金锤殷若雷，八滩九石剑棱摧。竹篙桂楫飞如箭，百筏千艘鱼贯来。振锡导师凭众力，挥金退傅施家财。他时相逐四方去，莫虑尘沙路不开。七十三翁旦暮身，誓开险路作通津。夜舟过此无倾覆，朝胫从今免苦辛。十里叱滩变河汉，八寒阴狱化阳春。我身虽殁心长在，暗施慈悲与后人。",
            "comment": "【注释】原序：东都龙门潭之南有八节滩、九峭石，船筏过此，例反破伤。舟人楫师推挽束缚，大寒之月，裸跣水中，饥冻有声，闻于终夜。予尝有愿，力及则救之。会昌四年，有悲智僧道遇，适同发心，经营开凿，贫者出力，仁者施财。于戏！从古有碍之险，未来无穷之苦，忽乎一旦尽除去之，兹吾所用适愿快心，拔苦施乐者耳！岂独以功德福报为意哉？因作二诗，刻题石上，以其地属寺，事因僧，故多引僧言见志。"
        },
        {
            "title": "香山居士写真诗",
            "content": "昔作少学士，图形入集贤。今为老居士，写貌寄香山。鹤毳变玄发，鸡肤换朱颜。前形与后貌，相去三十年。勿叹韶华子，俄成皤叟仙。请看东海水，亦变作桑田。",
            "comment": "【注释】原序：元和五年，予为左拾遗、翰林学士，奉诏写真于集贤殿御书院，时年三十七。会昌二年，罢太子少傅为白衣居士，又写真于香山寺藏经堂，时年七十一。前后相望，殆将三纪，观今照昔，慨然自叹者久之。形容非一，世事几变，因题六十字以写所怀。"
        },
        {
            "title": "达哉乐天行",
            "content": "达哉达哉白乐天，分司东都十三年。七旬才满冠已挂，半禄半及车先悬。或伴游客春行乐，或随山僧夜坐禅。二年忘却问家事，门庭多草厨少烟。庖童朝告盐米尽，侍婢暮诉衣裳穿。妻孥不悦甥侄闷，而我醉卧方陶然。起来与尔画生计，薄产处置有后先。先卖南坊十亩园，次卖东都五顷田。然后兼卖所居宅，仿佛获缗二三千。半与尔充衣食费，半与吾供酒肉钱。吾今已年七十一，眼昏须白头风眩。但恐此钱用不尽，即先朝露归夜泉。未归且住亦不恶，饥餐乐饮安稳眠。死生无可无不可，达哉达哉白乐天。",
            "comment": ""
        },
        {
            "title": "病中五绝句",
            "content": "世间生老病相随，此事心中久自知。今日行年将七十，犹须惭愧病来迟。方寸成灰鬓作丝，假如强健亦何为。家无忧累身无事，正是安闲好病时。李君墓上松应拱，元相池头竹尽枯。多幸乐天今始病，不知合要苦治无？目昏思寝即安眠，足软妨行便坐禅。身作医王心是药，不劳和扁到门前。交亲不要苦相忧，亦拟时时强出游。但有心情何用脚，陆乘肩舆水乘舟。",
            "comment": ""
        },
        {
            "title": "轿�李苏州。]",
            "content": "拔从水府底，置向相庭隈。对称吟诗句，看宜把酒杯。终随金砺用，不学玉山颓。疏傅心偏爱，园公眼屡回。共嗟无此分，虚管太湖来。",
            "comment": ""
        },
        {
            "title": "凉风叹",
            "content": "昨夜凉风又飒然，萤飘叶坠卧床前。逢秋莫叹须知分，已过潘安三十年。",
            "comment": ""
        },
        {
            "title": "赠韦炼师",
            "content": "浔阳迁客为居士，身似浮云心似灰。上界女仙无嗜欲，何因相顾两徘徊？共遇过去人间世，曾作谁家夫妇来。",
            "comment": ""
        },
        {
            "title": "候仙亭同诸客醉作",
            "content": "谢安山下空携妓，柳恽洲边只赋诗。争及湖亭今日会，嘲花咏水赠蛾眉。",
            "comment": "【注释】　今日会：一作今日醉。"
        },
        {
            "title": "寄两银榼与裴侍郎因题两绝句",
            "content": "贫无好物堪为信，双榼虽轻意不轻。愿奉谢公池上酌，丹心绿酒一时倾。惯和麴糵堪盛否，重用盐梅试洗看。小器不知容几许，襄阳米贱酒升宽。",
            "comment": ""
        },
        {
            "title": "行简初授拾遗同早朝入阁因示十二韵",
            "content": "夜色尚苍苍，槐阴夹路长。听钟出长乐，传鼓到新昌。宿雨沙堤润，秋风桦烛香。马骄欺地软，人健得天凉。待漏排阊阖，停珂拥建章。尔随黄阁老，吾次紫微郎。并入连称籍，齐趋对折方。斗班花接萼，绰立雁分行。近职诚为美，微才岂合当？纶言难下笔，谏纸易盈箱。老去何侥幸，时来不料量。唯求杀身地，相誓答恩光。",
            "comment": "【注释】　杀身地：一作致身地。"
        },
        {
            "title": "春尽劝客酒",
            "content": "林下春将尽，池边日半斜。樱桃落砌颗，夜合隔帘花。尝酒留闲客，行茶使小娃。残杯劝不饮，留醉向谁家？",
            "comment": ""
        },
        {
            "title": "洗竹",
            "content": "布裘寒拥颈，毡履温承足。独立冰池前，久看洗霜竹。先除老且病，次去纤而曲。剪弃犹可怜，琅玕十余束。青青复籊籊，颇异凡草木。依然若有情，回头语僮仆。小者截鱼竿，大者编茅屋。勿作彗与箕，而令粪土辱。",
            "comment": ""
        },
        {
            "title": "代州民问",
            "content": "龙昌寺底开山路，巴子台前种柳林。官职家乡都忘却，谁人会得使君心？",
            "comment": ""
        },
        {
            "title": "鹅赠鹤",
            "content": "君因风送入青云，我被人驱向鸭群。雪颈霜毛红网掌，请看何处不如君？",
            "comment": ""
        },
        {
            "title": "问远师",
            "content": "荤膻停夜食，吟咏散秋怀。笑问东林老，诗应不破斋？",
            "comment": ""
        },
        {
            "title": "惜落花赠崔二十四",
            "content": "漠漠纷纷不奈何，狂风急雨两相和。晚来怅望君知否？枝上稀疏地上多。",
            "comment": ""
        },
        {
            "title": "闲游",
            "content": "外事因慵废，中怀与静期。寻泉上山远，看笋出林迟。白石磨樵斧，青竿理钓丝。澄青深浅好，最爱夕阳时。",
            "comment": ""
        },
        {
            "title": "郡中西园",
            "content": "闲园多芳草，春夏香靡靡。深树足佳禽，旦暮鸣不已。院门闭松竹，庭径穿兰芷。爱彼池上桥，独来聊徙倚。鱼依藻长乐，鸥见人暂起。有时舟随风，尽日莲照水。谁知郡府内，景物闲如此。始悟谊静缘，何尝系远迩。",
            "comment": ""
        },
        {
            "title": "喜裴涛使君携诗见访醉中戏赠",
            "content": "忽闻扣户醉吟声，不觉停杯倒屣迎。共放诗狂同酒癖，与君别是一亲情。",
            "comment": ""
        },
        {
            "title": "拣贡橘书情",
            "content": "洞庭贡橘拣宜精，太守勤王请自行。珠颗形容随日长，琼浆气味得霜成。登山敢惜驽骀力，望阙难伸蝼蚁情。疏贱无由亲跪献，愿凭朱实表丹诚。",
            "comment": ""
        },
        {
            "title": "新秋晓兴",
            "content": "浊暑忽已退，清宵未全长。晨釭耿残焰，宿阁凝微香。喔喔鸡下树，辉辉日上梁。枕低茵席软，卧稳身入床。睡足景犹早，起初风乍凉。展张小屏障，收拾生衣裳。还有惆怅事，迟迟未能忘。拂镜梳白发，可怜冰照霜。",
            "comment": ""
        },
        {
            "title": "和汴州令狐相公，新于郡内栽竹百竿，拆壁开",
            "content": "梁园修竹旧传名，园废年深竹不生。千亩荒凉寻未得，百竿青翠种新成。墙开乍见重添兴，窗静时闻别有情。烟叶蒙笼侵夜色，风枝萧飒欲秋声。更登楼望尤堪重，千万人家无一茎。",
            "comment": ""
        },
        {
            "title": "卖骆马",
            "content": "五年花下醉骑行，临卖回头嘶一声。项籍顾骓犹解叹，乐天别骆岂无情。",
            "comment": ""
        },
        {
            "title": "题西亭",
            "content": "朝亦视簿书，暮亦视簿书。簿书视未竟，蟋蟀鸣座隅。始觉芳岁晚，复嗟尘务拘。西园景多暇，可以少踌躇。池鸟澹容与，桥柳高扶疏。烟蔓袅青薜，水花披白蕖。何人造兹亭，华敞绰有余。四檐轩鸟翅，复屋罗蜘蛛。直廊抵曲房，窈窕深且虚。修竹夹左右，清风来徐徐。此宜宴嘉宾，鼓瑟吹笙竽。荒淫即不可，废旷将何如？幸有酒与乐，及时欢且娱。忽其解郡印，他人来此居。",
            "comment": ""
        },
        {
            "title": "送常秀才下第东归",
            "content": "东归多旅恨，西上少知音。寒食看花眼，春风落第心。百忧当二月，一醉直千金。到处公卿席，无辞酒盏深。",
            "comment": ""
        },
        {
            "title": "变法",
            "content": "自惭到府来周岁，惠爱威棱一事无。唯是改张官酒法，渐从浊水作醍醐。",
            "comment": ""
        },
        {
            "title": "夏日闲放",
            "content": "时暑不出门，亦无宾客至。静室深下帘，小庭新扫地。褰裳复岸帻，闲傲得自恣。朝景枕簟清，乘凉一觉睡。午餐何所有，鱼肉一两味。夏服亦无多，蕉纱三五事。资身既给足，长物徒烦费。若比箪瓢人，吾今太富贵。",
            "comment": ""
        },
        {
            "title": "饮散夜归赠诸客",
            "content": "鞍马夜纷纷，香街起暗尘。回鞭招饮妓，分火送归人。风月应堪惜，杯觞莫厌频。明朝三月尽，忍不送残春?",
            "comment": ""
        },
        {
            "title": "僧院花",
            "content": "欲悟色空为佛事，故栽芳树在僧家。细看便是华严偈，方便风开智慧花。",
            "comment": ""
        },
        {
            "title": "双石",
            "content": "苍然两片石，厥状怪且丑。俗用无所堪，时人嫌不取。结从胚浑始，得自洞庭口。万古遗水滨，一朝入吾手。担舁来郡内，洗刷去泥垢。孔黑烟痕深，罅青苔色厚。老蛟蟠作足，古剑插为首。忽疑天上落，不似人间有。一可支吾琴，一可贮吾酒。峭绝高数尺，坳泓容一斗。五弦倚其左，一杯置其右。洼樽酌未空，玉山颓已久。人皆有所好，物各求其偶。渐恐少年场，不容垂白叟。回头问双石，能伴老夫否。石虽不能言，许我为三友。",
            "comment": ""
        },
        {
            "title": "得行简书闻欲下峡先以此寄",
            "content": "朝来又得东川信，欲取春初发梓州。书报九江闻暂喜，路经三峡想还愁。潇湘瘴雾加餐饭，滟预惊波稳泊舟。欲寄两行迎尔泪，长江不肯向西流。",
            "comment": ""
        },
        {
            "title": "卜居",
            "content": "游宦京都二十春，贫中无处可安贫。长羡蜗牛犹有舍，不如硕鼠解藏身。却求容立锥头地，免似漂流木偶人。但道吾庐心便足，敢辞湫隘与嚣尘。",
            "comment": ""
        },
        {
            "title": "南龙兴寺残雪",
            "content": "南龙兴寺春晴后，缓步徐吟绕四廊。老趁风花应不称，闲寻松雪正相当。吏人引从多乘舆，宾客逢迎少下堂。不拟人间更求事，些些疏懒亦何妨。",
            "comment": ""
        },
        {
            "title": "闲适",
            "content": "禄俸优饶官不卑，就中闲适是分司。风光暖助游行处，雨雪寒供饮宴时。肥马轻裘还粗有，粗歌薄酒亦相随。微躬所要今皆得，只是蹉跎得校迟。",
            "comment": "【注释】风光暖助游行处�び暄┖�供饮宴时七律《闲适》作于洛阳，时诗人任太子宾客分司东都。所谓分司东都，就是以太子宾客的名义，派往洛阳工作，是一个高级闲官，品级高（正三品），禄俸厚。这两句是说，无论是风光和暖时外出游赏，还是雨雪严寒时邀朋宴饮，供给都是不成问题的。然而，正因为无事可做，等于坐冷板凳，“官不卑”，实“闲适”，“只是蹉跎得校迟。”，意在言外的苦闷是可想而知的。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "新沐浴",
            "content": "形适外无恙，心恬内无忧。夜来新沐浴，肌发舒且柔。宽裁夹乌帽，厚絮长白裘。裘温裹我足，帽暖覆我头。先进酒一杯，次举粥一瓯。半酣半饱时，四体春悠悠。是月岁阴暮，惨冽天地愁。白日冷无光，黄河冻不流。何处征戍行？何人羁旅游？穷途绝粮客，寒狱无灯囚。劳生彼何苦？遂性我何优？抚心但自愧，孰知其所由？",
            "comment": ""
        },
        {
            "title": "蓝田刘明府携酎相过与皇甫郎中卯时同饮醉后",
            "content": "腊月九日暖寒客，卯时十分空腹杯。玄晏舞狂乌帽落，蓝田醉倒玉山颓。貌偷花色老暂去，歌蹋柳枝春暗来。不为刘家贤圣物，愁翁笑口大难开。",
            "comment": ""
        },
        {
            "title": "偶然二首",
            "content": "楚怀邪乱灵均直，放弃合宜何恻恻。汉文名圣贾生贤，谪向长沙堪叹息。人事多端何足怪，天文至信犹差忒。月离于毕合滂沱，有时不雨谁能测？火发城头鱼水里，救火竭池鱼失水。乖龙藏在牛领中，雷击龙来牛枉死。人道蓍神龟骨灵，试卜鱼牛那至此。六十四卦七十钻，毕竟不能知所以。",
            "comment": ""
        },
        {
            "title": "对酒五首",
            "content": "巧拙贤愚相是非，何如一醉尽忘机。君知天地中宽窄，雕鹗鸾凤各自飞。蜗牛角上争何事，石火光中寄此身。随富随贫且欢乐，不开口笑是痴人。丹砂见火去无迹，白发泥人来不休。赖有酒仙相暖热，松乔醉即到前头。百岁无多时壮健，一春能几日晴明。相逢且莫推辞醉，听唱阳关第四声。昨日低眉问疾来，今朝收泪吊人回。眼前流例君看取，且遣琵琶送一杯。",
            "comment": ""
        },
        {
            "title": "寄山僧　时年五十。",
            "content": "眼看过半百，早晚扫岩扉。白首谁留住，青山自不归。百千万劫障，四十九年非。会拟抽身去，当风抖擞衣。",
            "comment": ""
        },
        {
            "title": "老慵",
            "content": "岂是交亲向我疏，老慵自爱闭门居。近来渐喜知闻断，免恼嵇康索报书。",
            "comment": ""
        },
        {
            "title": "答刘禹锡白太守行",
            "content": "吏满六百石，昔贤辄去之。秩登二千石，今我方罢归。我秩讶已多，我归渐已迟。犹胜尘土下，终老无休期。卧乞百日告，起吟五篇诗。朝与府吏别，暮与州民辞。去年到郡时，麦穗黄离离。今年去郡日，稻花白霏霏。为郡已周岁，半岁罹旱饥。襦裤无一片，甘棠无一枝。何乃老与幼，泣别尽沾衣。下惭苏人泪，上愧刘君辞。",
            "comment": ""
        },
        {
            "title": "上香炉峰",
            "content": "倚石攀萝歇病身，青筇竹杖白纱巾。他时画出庐山障，便是香炉峰上人。",
            "comment": ""
        },
        {
            "title": "樟亭双樱树",
            "content": "南馆西轩两树樱，春条长足夏阴成。素华朱实今虽尽，碧叶风来别有情。",
            "comment": ""
        },
        {
            "title": "小童薛阳陶吹觱篥歌　和浙西李大",
            "content": "剪削干芦插寒竹，九孔漏声五音足。近来吹者谁得名？关璀老死李衮生。衮今又老谁其嗣？薛氏乐童年十二。指点之下师授声，含嚼之间天与气。润州城高霜月明，吟霜思月欲发声。山头江底何悄悄，猿鸟不喘鱼龙听。翕然声作疑管裂，诎然声尽疑刀截。有时婉软无筋骨，有时顿挫生棱节。急声圆转促不断，轹轹辚辚似珠贯。缓声展引长有条，有条直直如笔描。下声乍坠石沉重，高声忽举云飘萧。明旦公堂陈宴席，主人命乐娱宾客。碎丝细竹徒纷纷，宫调一声雄出群。众声覼缕不落道，有如部伍随将军。嗟尔阳陶方稚齿，下手发声已如此。若教头白吹不休，但恐声名压关李。",
            "comment": ""
        },
        {
            "title": "和微之叹槿花",
            "content": "朝荣殊可惜，暮落实堪嗟。若向花中比，犹应胜眼花。",
            "comment": ""
        },
        {
            "title": "竹枝词",
            "content": "《竹枝》苦怨怨何人？夜静山空歇又闻。蛮儿巴女齐声唱，愁杀江楼病使君。巴东船舫上巴西，波面风生雨脚齐。水蓼冷花红簇簇，江蓠湿叶碧凄凄。江畔谁人唱《竹枝》？前声断咽后声迟。怪来调苦缘词苦，多是通州司马诗。",
            "comment": "【注释】　江楼：一作江南。"
        },
        {
            "title": "听琵琶劝殷协律酒",
            "content": "何堪朔塞胡关曲，又是秋天雨夜闻。青冢葬时沙莽莽，乌孙愁处雪纷纷。知君怕病推辞酒，故遣琵琶劝谏君。",
            "comment": ""
        },
        {
            "title": "秋晚",
            "content": "篱菊花稀砌桐落，树阴离离日色薄。单幕疏帘贫寂寞，凉风冷露秋萧索。光阴流转忽已晚，颜色凋残不如昨。莱妻卧病月明时，不捣寒衣空捣药。",
            "comment": ""
        },
        {
            "title": "过元家履信宅",
            "content": "鸡犬丧家分散后，林园失主寂寥时。落花不语空辞树，流水无情自入池。风荡宴船初破漏，雨淋歌阁欲倾欹。前庭后院伤心事，唯是春风秋月知。",
            "comment": ""
        },
        {
            "title": "七年春题府厅",
            "content": "潦倒守三川，因循涉四年。推诚废钩距，示耻用蒲鞭。以此称公事，将何销俸钱？虽非好官职，岁久亦妨贤。",
            "comment": ""
        },
        {
            "title": "何处难忘酒七首",
            "content": "何处难忘酒，长安喜气新。初登高第后，乍作好官人。省壁明张榜，朝衣稳称身。此时无一盏，争奈帝城春。何处难忘酒，天涯话旧情。青云俱不达，白发递相惊。二十年前别，三千里外行。此时无一盏，何以叙平生。何处难忘酒，朱门羡少年。春分花发后，寒食月明前。小院回罗绮，深房理管弦。此时无一盏，争过艳阳天。何处难忘酒，霜庭老病翁。暗声啼蟋蟀，干叶落梧桐。鬓为愁先白，颜因醉暂红。此时无一盏，何计奈秋风。何处难忘酒，军功第一高。还乡随露布，半路授旌旄。玉柱剥葱手，金章烂椹袍。此时无一盏，何以骋雄豪。何处难忘酒，青门送别多。敛襟收涕泪，簇马听笙歌。烟树灞陵岸，风尘长乐坡。此时无一盏，争奈去留何。何处难忘酒，逐臣归故园。赦书逢驿骑，贺客出都门。半面瘴烟色，满衫乡泪痕。此时无一盏，何物可招魂。",
            "comment": ""
        },
        {
            "title": "洛城东花下作",
            "content": "记得旧诗章，花多数洛阳。及逢枝似雪，已是鬓成霜。向后光阴促，从前事意忙。无因重年少，何计驻时芳？欲送愁离面，须倾酒入肠。白头无藉在，醉倒亦何妨。",
            "comment": ""
        },
        {
            "title": "听水部吴员外新诗因赠绝句",
            "content": "朱绂仙郎白雪歌，和人虽少爱人多。明朝说与诗人道，水部如今不姓何。",
            "comment": ""
        },
        {
            "title": "春风",
            "content": "春风先发苑中梅，樱杏桃梨次第开。荠花榆荚深村里，亦道春风为我来。",
            "comment": ""
        },
        {
            "title": "醉戏诸妓",
            "content": "席上争飞使君酒，歌中多唱舍人诗。不知明日休官后，逐我东山去是谁？",
            "comment": ""
        },
        {
            "title": "老病",
            "content": "昼听笙歌夜醉眠，若非月下即花前。如今老病须知分，不负春来二十年。",
            "comment": ""
        },
        {
            "title": "忆晦叔",
            "content": "游山弄水携诗卷，看月寻花把酒杯。六事尽思君作伴，几时归到洛阳来？",
            "comment": ""
        },
        {
            "title": "苏州柳",
            "content": "金谷园中黄袅娜，曲江亭畔碧婆娑。老来处处游行遍，不似苏州柳最多。絮扑白头条拂面，使君无计奈春何。",
            "comment": ""
        },
        {
            "title": "十二时行孝文",
            "content": "人定亥，父母年高须爱。但能行孝向尊亲，总得扬名于后世。",
            "comment": ""
        },
        {
            "title": "和李势女",
            "content": "减一分太短，增一分太长。不朱面若花，不粉肌如霜。色为天下艳，心乃女中郎。自言重不幸，家破身未亡。人各有一死，此死职所当。忍将先人体，与主为疣疮。妾死主意快，从此两无妨。愿信赤心语，速即白刃光。南郡忽感激，却立舍锋芒。抚背称阿姊，归我如归乡。竟以恩信待，岂止猜妒忘。由来几上肉，不足挥干将。南郡死已久，骨枯墓苍苍。愿于墓上头，立石镌此章。劝诫天下妇，不令阴胜阳。",
            "comment": ""
        },
        {
            "title": "宿裴相公兴化池亭　兼蒙借船舫游泛。",
            "content": "林亭一出宿风尘，忘却平津是要津。松阁晴看山色近，石渠秋放水声新。孙弘阁闹无闲客，傅说舟忙不借人。何似抡才济川外，别开池馆待交亲。",
            "comment": ""
        },
        {
            "title": "梦得卧病携酒相寻先以此寄",
            "content": "病来知少客，谁可以为娱。日晏开门未？秋寒有酒无？自宜相慰问，何必待招呼。小疾无妨饮，还须挈一壶。",
            "comment": ""
        },
        {
            "title": "自解",
            "content": "房传往世为禅客，王道前生应画师。我亦定中观宿命，多生债负是歌诗。不然何故狂吟咏，病后多于未病时。",
            "comment": ""
        },
        {
            "title": "寒食日寄杨东川",
            "content": "不知杨六逢寒食，作底欢娱过此辰？兜率寺高宜望月，嘉陵江近好游春。蛮旗似火行随马，蜀妓如花坐绕身。不使黔娄夫妇看，夸张富贵向何人？",
            "comment": ""
        },
        {
            "title": "劝欢",
            "content": "火急欢娱慎勿迟，眼看老病悔难追。樽前花下歌筵里，会有求来不得时。",
            "comment": ""
        },
        {
            "title": "江郎山",
            "content": "林虑双童长不食，江郎三子梦还家。安得此身生羽翼，与君来往共烟霞。",
            "comment": ""
        },
        {
            "title": "晚春寄微之并崔湖州",
            "content": "洛阳陌上少交亲，履道城边欲暮春。崔在吴兴元在越，出门骑马觅何人。",
            "comment": ""
        },
        {
            "title": "早发楚城驿",
            "content": "雨过尘埃灭，沿江道径平。月乘残夜出，人趁早凉行。寂历闲吟动，冥濛暗思生。荷塘翻露气，稻垄泻泉声。宿犬闻铃起，栖禽见火惊。曨曨烟树色，十里始天明。",
            "comment": ""
        },
        {
            "title": "罢灸",
            "content": "病身佛说将何喻，变灭须臾岂不闻。莫遣净名知我笑，休将火艾灸浮云。",
            "comment": ""
        },
        {
            "title": "春夜宴席上戏赠裴淄州",
            "content": "九十不衰真地仙，六旬犹健亦天怜。今年相遇莺花月，此夜同欢歌酒筵。四座齐声和丝竹，两家随分斗金钿。留君到晓无他意，图向君前作少年。",
            "comment": "【注释】今年相遇莺花月�ご艘雇�欢歌酒筵原诗是一首七律，作于开成二年（公元837年）白居易任太子少傅分司东都时。这两句是说，今年我们在莺歌燕舞、百花盛开的季节相遇，不要辜负了这良辰美景，今夜让我们同来聆听歌管、饮酒共欢吧！是年裴已九十高龄，白居易六十六岁，诗中有“留君到晓无他意，图向君前作少年”之句，见其对亡年交之喜悦。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "和梦得洛中早春见赠七韵",
            "content": "众皆赏春色，君独怜春意。春意竟如何，老夫知此味。烛余减夜漏，衾暖添朝睡。恬和台上风，虚润池边地。开迟花养艳，语懒莺含思。似讶隔年斋，如劝迎春醉。何日同宴游，心期二月二。",
            "comment": ""
        },
        {
            "title": "初病风",
            "content": "六十八衰翁，乘衰百疾攻。朽株难免蠹，空穴易来风。肘痹宜生柳，头旋剧转蓬。恬然不动处，虚白在胸中。",
            "comment": ""
        },
        {
            "title": "无可奈何歌",
            "content": "无可奈何兮，白日走而朱颜颓。少日往而老日催，生者不住兮死者不回。况乎宠辱丰悴之外物，又何常不十去而一来？去不可挽兮来不可推，无可奈何兮，已焉哉。惟天长而地久，前无始兮后无终。嗟吾生之几何，寄瞬息乎其中。又如太仓之稊米，委一粒于万钟。何不与道逍遥，委化从容，纵心放志，泄泄融融。胡为乎分爱恶于生死，系忧喜于穷通。倔强其骨髓，龃龉其心胸。合冰炭以交战，只自苦兮厥躬。彼造物者，云何不为？此与化者，云何不随？或喣或吹，或盛或衰，虽千变与万化，委一顺以贯之。为彼何非，为此何是？谁冥此心，梦蝶之子。何祸非福，何吉非凶？谁达此观，丧马之翁。俾吾为秋毫之杪，吾亦自足，不见其小；俾吾为泰山之阿，吾亦无余，不见其多。是以达人静则吻然与阴合迹，动则浩然与阳同波。委顺而已，孰知其他。时邪命邪，吾其无奈彼何；委邪顺邪，彼亦无奈吾何。夫两无奈何，然后能冥至顺而合太和。故吾所以饮太和，扣至顺，而为无可奈何之歌。",
            "comment": ""
        },
        {
            "title": "雪朝乘兴欲诣李司徒留守先以五韵戏之",
            "content": "夜寒生酒思，晓雪引诗情。热饮一两盏，冷吟三五声。铺花怜地冻，销玉畏天晴。好拂乌巾出，宜披鹤氅行。梁园应有兴，何不召邹生？",
            "comment": "【注释】　　赠思黯　前以履道新小滩诗寄思黯，报章云：请"
        },
        {
            "title": "秋日与张宾客舒著作同游龙门，醉中狂歌，凡",
            "content": "秋天高高秋光清，秋风袅袅秋虫鸣。嵩峰馀霞锦绮卷，伊水细浪鳞甲生。洛阳闲客知无数，少出游山多在城。商岭老人自追逐，蓬丘逸士相逢迎。南出鼎门十八里，庄店逦迤桥道平。不寒不热好时节，鞍马稳快衣衫轻。并辔踟蹰下西岸，扣舷容与绕中汀。开怀旷达无所系，触目胜绝不可名。荷衰欲黄荇犹绿，鱼乐自跃鸥不惊。翠藻蔓长孔雀尾，彩船橹急寒雁声。家酝一壶白玉液，野花数把黄金英。昼游四看西日暮，夜话三及东方明。暂停杯觞辍吟咏，我有狂言君试听。丈夫一生有二志，兼济独善难得并。不能救疗生民病，即须先濯尘土缨。况吾头白眼已暗，终日戚促何所成。不如展眉开口笑，龙门醉卧香山行。",
            "comment": ""
        },
        {
            "title": "醉后却寄元九",
            "content": "蒲池村里匆匆别，澧水桥边兀兀回。行到城门残酒醒，万重离恨一时来。",
            "comment": ""
        },
        {
            "title": "寒亭留客",
            "content": "今朝闲坐石亭中，炉火销残樽又空。冷落若为留客住，冰池霜竹雪髯翁。",
            "comment": ""
        },
        {
            "title": "奉酬淮南牛相公思黯见寄二十四韵",
            "content": "白老忘机客，牛公济世贤。鸥栖心恋水，鹏举翅摩天。累就优闲秩，连操造化权。贫司甚萧洒，荣路自喧阗。望苑三千日，台阶十五年。是人皆弃忘，何物不陶甄。篮舆游嵩岭，油幢镇海壖。竹篙撑钓艇，金甲拥楼船。雪夜寻僧舍，春朝列妓筵。长斋俨香火，密宴簇花钿。自觉闲胜闹，遥知醉笑禅。是非分未定，会合杳无缘。我正思扬府，君应望洛川。西来风袅袅，南去雁连连。日落龙门外，潮生瓜步前。秋同一时尽，月共两乡圆。旧眷交欢在，新文气调全。惭无白雪曲，难答碧云篇。金谷诗谁赏，芜城赋众传。珠应哂鱼目，铅未伏龙泉。远讯惊魔物，深情寄酒钱。霜纨一百匹，玉柱十三弦。楚醴来尊里，秦声送耳边。何时红烛下，相对一陶然。",
            "comment": "【注释】每对双关，分叙两意。"
        },
        {
            "title": "迂叟",
            "content": "一辞魏阙就商宾，散地闲居八九春。初时被目为迂叟，近日蒙呼作隐人。冷暖俗情谙世路，是非闲论任交亲。应须绳墨机关外，安置疏愚钝滞身。",
            "comment": ""
        },
        {
            "title": "病中数会张道士见讥以此答之",
            "content": "亦知数出妨将息，不可端居守寂寥。病即药窗眠尽日，兴来酒席坐通宵。贤人易狎须勤饮，姹女难禁莫谩烧。张道士输白道士，一杯沆瀣便逍遥。",
            "comment": ""
        },
        {
            "title": "乐世　一名六幺。",
            "content": "管急弦繁拍渐稠，绿腰宛转曲终头。诚知乐世声声乐，老病人听未免愁。",
            "comment": "【注释】　　　听都子歌　词云：试问嫦娥更要无？"
        },
        {
            "title": "答客问杭州",
            "content": "为我踟蹰停酒盏，与君约略说杭州。山名天竺堆青黛，湖号钱唐泻绿油。大屋檐多装雁齿，小航船亦画龙头。所嗟水路无三百，官系何因得再游？",
            "comment": ""
        },
        {
            "title": "重向火",
            "content": "火销灰复死，疏叶已经旬。岂是人情薄，其如天气春。风寒忽再起，手冷重相亲。却就红炉坐，心如逢故人。",
            "comment": ""
        },
        {
            "title": "斋居",
            "content": "香火多相对，荤腥久不尝。黄耆数匙粥，赤箭一瓯汤。厚俸将何用，闲居不可忘。明年官满后，拟买雪堆庄。",
            "comment": ""
        },
        {
            "title": "答梦得八月十五日夜玩月见寄",
            "content": "南国碧云客，东京白首翁。松江初有月，伊水正无风。远思两乡断，清光千里同。不知娃馆上，何似石楼中？",
            "comment": "【注释】　初有：一作初上。"
        },
        {
            "title": "香山寺二绝",
            "content": "空山寂静老夫闲，伴鸟随云往复还。家酝满瓶书满架，半移生计入香山。爱风岩上攀松盖，恋月潭边坐石棱。且共云泉结缘境，他生当作此山僧。",
            "comment": ""
        },
        {
            "title": "山中酬江州崔使君见寄",
            "content": "眷眄情无恨，优容礼有余。三年为郡吏，一半许山居。酒熟心相待，诗来手自书。庾楼春好醉，明日且回车。",
            "comment": ""
        },
        {
            "title": "岁暮枉衢州张使君书并诗因以长句报之",
            "content": "西州彼此意何如，官职蹉跎岁欲除。浮石潭边停五马，望涛楼上得双鱼。万言旧手才难敌，五字新题思有余。贫薄诗家无好物，反投桃李报琼琚。",
            "comment": ""
        },
        {
            "title": "自在",
            "content": "杲杲冬日光，明暖真可爱。移榻向阳坐，拥裘仍解带。小奴捶我足，小婢搔我背。自问我为谁，胡然独安泰？安泰良有以，与君论梗概。心了事未了，饥寒迫于外。事了心未了，念虑煎于内。我今实多幸，事与心和会。内外及中间，了然无一碍。所以日阳中，向君言自在。",
            "comment": ""
        },
        {
            "title": "行香归",
            "content": "出作行香客，归如坐夏僧。床前双草屦，檐下一纱灯。佩委腰无力，冠欹发不胜。鸾台龙尾道，合尽少年登。",
            "comment": ""
        },
        {
            "title": "东城晚归",
            "content": "一条邛杖悬龟榼，双角吴童控马衔。晚入东城谁识我，短靴低帽白蕉衫。",
            "comment": ""
        },
        {
            "title": "秋池",
            "content": "洗浪清风透水霜，水边闲坐一绳床。眼尘心垢见皆尽，不是秋池是道场。",
            "comment": ""
        },
        {
            "title": "题崔少尹上林坊新居",
            "content": "坊静居新深且幽，忽疑缩地到沧州。宅东篱缺嵩峰出，堂后池开洛水流。高下三层盘野径，沿洄十里泛渔舟。若能为客烹鸡黍，愿伴田苏日日游。",
            "comment": "【注释】　居新深且幽：一作深居新且幽。"
        },
        {
            "title": "对镜吟",
            "content": "白头老人照镜时，掩镜沉吟吟旧诗。二十年前一茎白，如今变作满头丝。吟罢回头索杯酒，醉来屈指数亲知。老于我者多穷贱，设使身存寒且饥。少于我者半为土，墓树已抽三五枝。我今幸得见头白，禄俸不薄官不卑。眼前有酒心无苦，只合欢娱不合悲。",
            "comment": ""
        },
        {
            "title": "西岩山",
            "content": "千古仙居物象饶，道成丹熟昼升霄。岩前宝磬转松韵，洞口灵池应海潮。崖折百花迟日晚，鹤归清夜唳声遥。登临渐到希夷境，手拂行云度石桥。",
            "comment": ""
        },
        {
            "title": "洛下闲居寄山南令狐相公",
            "content": "已收身向园林下，犹寄名于禄仕间。不锻嵇康弥懒静，无金疏傅更贫闲。支分门内余生计，谢绝朝中旧往还。唯是相君忘未得，时思汉水梦巴山。",
            "comment": ""
        },
        {
            "title": "红藤杖",
            "content": "交亲过浐别，车马到江回。唯有红藤杖，相随万里来。",
            "comment": ""
        },
        {
            "title": "晏坐闲吟",
            "content": "昔为京洛声华客，今作江湖潦倒翁。意气销磨群动里，形骸变化百年中。霜侵残鬓无多黑，酒伴衰颜只暂红。愿学禅门非想定，千愁万念一时空。",
            "comment": ""
        },
        {
            "title": "逢旧",
            "content": "我梳白发添新恨，君扫青蛾减旧容。应被傍人怪惆怅，少年离别老相逢。",
            "comment": ""
        },
        {
            "title": "吟前篇，因寄微之",
            "content": "君颜贵茂不清羸，君句雄华不苦悲。何事遣君还似我，髭须早白亦无儿。",
            "comment": ""
        },
        {
            "title": "宿天竺寺回",
            "content": "野寺经三宿，都城复一还。家仍念婚嫁，身尚系官班。萧洒秋临水，沉吟晚下山。长闲犹未得，逐日且偷闲。",
            "comment": ""
        },
        {
            "title": "哭师皋",
            "content": "南康丹旐引魂回，洛阳篮舁送葬来。北邙原边尹村畔，月苦烟愁夜过半。妻孥兄弟号一声，十二人肠一时断。往者何人送者谁，乐天哭别师皋时。平生分义向人尽，今日哀冤唯我知。我知何益徒垂泪，篮舆回竿马回辔。何日重闻扫市歌，谁家收得琵琶伎。萧萧风树白杨影，苍苍露草青蒿气。更就坟前哭一声，与君此别终天地。",
            "comment": ""
        },
        {
            "title": "惜落花",
            "content": "夜来风雨急，无复旧花林。枝上三分落，园中一寸深。日斜啼鸟思，春尽老人心。莫怪添杯饮，情多酒不禁。",
            "comment": ""
        },
        {
            "title": "行香子",
            "content": "文殊菩萨，出化清凉，神通力以现他方。真座金毛师子，微放珠光。众生仰持宝盖，绝名香。我今发愿，虔诚归命，不求富贵，不恋荣华。愿当来世，生净土，法王家。愿当来世，生净土，法王家。",
            "comment": ""
        },
        {
            "title": "送毛仙翁　江州司马时作。",
            "content": "仙翁已得道，混迹寻岩泉。肌肤冰雪莹，衣服云霞鲜。绀发丝并致，龆容花共妍。方瞳点玄漆，高步凌飞烟。几见桑海变，莫知龟鹤年。所憩九清外，所游五岳巅。轩昊旧为侣，松乔难比肩。每嗟人世人，役役如狂颠。孰能脱羁鞅，尽遭名利牵。貌随岁律换，神逐光阴迁。惟余负忧谴，憔悴湓江壖。衰鬓忽霜白，愁肠如火煎。羁旅坐多感，徘徊私自怜。晴眺五老峰，玉洞多神仙。何当悯湮厄，授道安虚孱。我师惠然来，论道穷重玄。浩荡八溟阔，志泰心超然。形骸既无束，得丧亦都捐。岂识椿菌异，那知鹏鷃悬。丹华既相付，促景定当延。玄功曷可报，感极惟勤拳。霓旌不肯驻，又归武夷川。语罢倏然别，孤鹤升遥天。赋诗叙明德，永续步虚篇。",
            "comment": ""
        },
        {
            "title": "三谣·朱藤谣",
            "content": "朱藤朱藤，温如红玉，直如朱绳。自我得尔以为杖，大有裨于股肱。前年左选，东南万里。交游别我于国门，亲友送我于浐水。登高山兮车倒轮摧，渡汉水兮马跙蹄开。中途不进，部曲多回。唯此朱藤，实随我来。瘴疠之乡，无人之地。扶卫衰病，驱诃魑魅。吾独一身，赖尔为二。或水或陆，自北徂南。泥黏雪滑，足力不堪。吾本两足，得尔为三。紫霄峰头，黄石岩下。松门石磴，不通舆马。吾与尔披云拨水，环山绕野。二年蹋遍匡庐间，未尝一步而相舍。虽有佳子弟、良友朋，扶危助蹇，不如朱藤。嗟乎，穷既若是，通复何如，吾不以常杖待尔，尔勿以常人望吾。朱藤朱藤，吾虽青云之上、黄泥之下，誓不弃尔于斯须。",
            "comment": ""
        },
        {
            "title": "林下樗",
            "content": "香檀文桂苦雕镌，生理何曾得自全。知我无材老樗否，一枝不损尽天年。",
            "comment": ""
        },
        {
            "title": "余思未尽加为六韵重寄微之",
            "content": "海内声华并在身，箧中文字绝无伦。遥知独对封章草，忽忆同为献纳臣。走笔往来盈卷轴，除官递互掌丝纶。制从长庆辞高古，诗到元和体变新。各有文姬才稚齿，俱无通子继余尘。琴书何必求王粲，与女犹胜与外人。",
            "comment": ""
        },
        {
            "title": "早春题少室东岩",
            "content": "三十六峰晴，雪销岚翠生。月留三夜宿，春引四山行。远草初含色，寒禽未变声。东岩最高石，唯我有题名。",
            "comment": "【注释】　岚翠：一作岚气。"
        },
        {
            "title": "夜宴惜别",
            "content": "笙歌旖旎曲终头，转作离声满座愁。筝怨朱弦从此断，烛啼红泪为谁流？夜长似岁叹宜尽，醉未如泥饮莫休。何况鸡鸣即须别，门前风雨冷修修。",
            "comment": ""
        },
        {
            "title": "正月三日闲行",
            "content": "黄鹂巷口莺欲语，乌鹊河头冰欲销。绿浪东西南北水，红栏三百九十桥。鸳鸯荡漾双双翅，杨柳交加万万条。借问春风来早晚，只从前日到今朝。",
            "comment": ""
        },
        {
            "title": "首夏",
            "content": "林静蚊未生，池静蛙未鸣。景长天气好，竟日和且清。春禽余哢在，夏木新阴成。兀尔水边坐，翛然桥上行。自问一何适，身闲官不轻。料钱随月用，生计逐日营。食饱惭伯夷，酒足愧渊明。寿倍颜氏子，富百黔娄生。有一即为乐，况吾四者并。所以私自慰，虽老有心情。",
            "comment": ""
        },
        {
            "title": "岁暮",
            "content": "穷阴急景坐相催，壮齿韶颜去不回。旧病重因年老发，新愁多是夜长来。膏明自爇源多事，雁默先烹为不才。祸福细寻无会处，不如且进手中杯。",
            "comment": ""
        },
        {
            "title": "江楼夕望招客",
            "content": "海天东望夕茫茫，山势川形阔复长。灯火万家城四畔，星河一道水中央。风吹古木晴天雨，月照平沙夏夜霜。能就江楼消暑否，比君茅舍校清凉。",
            "comment": "【注释】风吹古木晴天雨①�ぴ抡掌缴诚囊顾�②①晴天雨：风吹古木，飒飒作响，像雨声一般，但天空却是晴朗的，所以叫“晴天雨”。 ②夏夜霜：月照平沙，洁白似霜，但却是夏夜，所以叫“夏夜霜”。七律《江楼夕望招客》作于杭州刺史任内。这两句是说，风吹古木，声如落雨，月照平沙，白似霜。写夏夜清凉、优美的风光，逼真、传神。“晴天雨”、“夏夜霜”比喻新奇，措词独特，意境高妙。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "哭从弟",
            "content": "伤心一尉便终身，叔母年高新妇贫。一片绿衫消不得，腰金拖紫是何人？",
            "comment": ""
        },
        {
            "title": "北窗竹石",
            "content": "一片瑟瑟石，数竿青青竹。向我如有情，依然看不足。况临北窗下，复近西塘曲。筠风散余清，苔雨含微绿。有妻亦衰老，无子方茕独。莫掩夜窗扉，共渠相伴宿。",
            "comment": ""
        },
        {
            "title": "晚题东林寺双池",
            "content": "向晚双池好，初晴百物新。袅枝翻翠羽，溅水跃红鳞。萍泛同游子，莲开当丽人。临流一惆怅，还忆曲江春。",
            "comment": ""
        },
        {
            "title": "捕蝗－刺长吏也",
            "content": "捕蝗捕蝗谁家子，天热日长饥欲死。兴元兵后伤阴阳，和气蛊蠹化为蝗。始自两河及三辅，荐食如蚕飞似雨。雨飞蚕食千里间，不见青苗空赤土。河南长吏言忧农，课人昼夜捕蝗虫。是时粟斗钱三百，蝗虫之价与粟同。捕蝗捕蝗竟何利，徒使饥人重劳费。一虫虽死百虫来，岂将人力定天灾。我闻古之良吏有善政，以政驱蝗蝗出境。又闻贞观之初道欲昌，文皇仰天吞一蝗。一人有庆兆民赖，是岁虽蝗不为害。",
            "comment": ""
        },
        {
            "title": "听竹枝赠李侍御",
            "content": "巴童巫女竹枝歌，懊恼何人怨咽多。暂听遣君犹怅望，长闻教我复如何。",
            "comment": ""
        },
        {
            "title": "草词毕遇芍药初开，因咏小谢红药当阶翻诗，",
            "content": "罢草紫泥诏，起吟红药诗。词头封送后，花口拆开时。坐对钩帘久，行观步履迟。两三丛烂熳，十二叶参差。背日房微敛，当阶朵旋欹。钗葶抽碧股，粉蕊扑黄丝。动荡情无限，低斜力不支。周回看未足，比谕语难为。勾漏丹砂里，僬侥火焰旗。彤云剩根蒂，绛帻欠缨緌。况有晴风度，仍兼宿露垂。疑香薰罨画，似泪著胭脂。有意留连我，无言怨思谁。应愁明日落，如恨隔年期。菡萏泥连萼，玫瑰刺绕枝。等量无胜者，唯眼与心知。",
            "comment": ""
        },
        {
            "title": "百花亭晚望夜归",
            "content": "百花亭上晚裴回，云影阴晴掩复开。日色悠扬映山尽，雨声萧飒渡江来。鬓毛遇病双如雪，心绪逢秋一似灰。向夜欲归愁未了，满湖明月小船回。",
            "comment": "【注释】日色悠扬映山尽�び晟�萧飒渡江来《百花亭晚望夜归》是一首七律，作于江州。这两句写在百花亭上所见的天气变化——日光映照在山上，云遮雾掩，忽开忽合，最后全被云彩遮盖净尽；雨声和着风声，从江彼岸渡了过来。前句写山雨欲至，后句写风雨袭来，全取动态，读来如临其境，身同感受。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "杂曲歌辞·忆江南",
            "content": "江南好，风景旧曾谙。日出江花红胜火，春来江水绿如蓝。能不忆江南。江南忆，最忆是杭州。山寺月中寻桂子，郡亭枕上看潮头。何日更重游。江南忆，其次忆吴宫。吴酒一杯春竹叶，吴娃双舞醉芙蓉。早晚复相逢。",
            "comment": ""
        },
        {
            "title": "和三月三十日四十韵",
            "content": "送春君何在，君在山阴署。忆我苏杭时，春游亦多处。为君歌往事，岂敢辞劳虑。莫怪言语狂，须知酬答遽。江南腊月半，水冻凝如瘀。寒景尚苍茫，和风已吹嘘。女墙城似灶，雁齿桥如锯。鱼尾上奫沦，草芽生沮洳。律迟太簇管，日缓羲和驭。布泽木龙催，迎春土牛助。雨师习习洒，云将飘飘翥。四野万里晴，千山一时曙。杭土丽且康，苏民富而庶。善恶有惩劝，刚柔无吐茹。雨衙少辞牒，四境稀书疏。俗以劳俫安，政因闲暇著。仙亭日登眺，虎丘时游预。寻幽驻旌轩，选胜回宾御。舟移溪鸟避，乐作林猿觑。池古莫耶沉，石奇罗刹踞。水苗泥易耨，畬粟灰难锄。紫蕨抽出畦，白莲埋在淤。萎花红带黯，湿叶黄含菸。镜动波飐菱，雪回风旋絮。手经攀桂馥，齿为尝梅楚。坐并船脚歌，行多马蹄跙。圣贤清浊醉，水陆鲜肥饫。鱼鲙芥酱调，水葵盐豉絮。虽微五裤咏，幸免兆人诅。但令乐不荒，何必游无倨。吴苑仆寻罢，越城公尚据。旧游几客存，新宴谁人与。莫空文举酒，强下何曾箸。江上易优游，城中多毁誉。分应当自尽，事勿求人恕。我既无子孙，君仍毕婚娶。久为云雨别，终拟江湖去。范蠡有扁舟，陶潜有篮舆。两心苦相忆，两口遥相语。最恨七年春，春来各一处。",
            "comment": ""
        },
        {
            "title": "舟夜赠内",
            "content": "三声猿后垂乡泪，一叶舟中载病身。莫凭水窗南北望，月明月暗总愁人。",
            "comment": "【注释】七言绝句《舟夜赠内》是白居易贬往江州途中，在船上写给他的妻子的。这两句是说，听到岸上传来猿的悲鸣之声，不由得使人泪垂思乡；在这只船上，载着你这个病身子，你不要愁闷，要多注意身体。诗人温情脉脉地劝慰其妻不要因自己遭贬而伤心，然而诗人何尝不是因直言遭受打击、贬官外任而万分伤痛？只是此时此刻暂时压抑不显言表而己。委婉含蓄，耐人寻味。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "饮后戏示弟子",
            "content": "吾为尔先生，尔为吾弟子。孔门有遗训，复坐吾告尔。先生馔酒食，弟子服劳止。孝敬不在他，在兹而已矣。欲我少忧愁，欲我多欢喜。无如酝好酒，酒须多且旨。旨即宾可留，多即罍不耻。吾更有一言，尔宜听入耳。人老多忧贫，人病多忧死。我今虽老病，所忧不在此。忧在半酣时，樽空座客起。",
            "comment": ""
        },
        {
            "title": "池上作　西溪、南潭皆池中胜处也。",
            "content": "西溪风生竹森森，南潭萍开水沉沉。丛翠万竿湘岸色，空碧一泊松江心。浦派萦回误远近，桥岛向背迷窥临。澄澜方丈若万顷，倒影咫尺如千寻。泛然独游邈然坐，坐念行心思古今。菟裘不闻有泉沼，西河亦恐无云林。岂如白翁退老地，树高竹密池塘深。华亭双鹤白矫矫，太湖四石青岑岑。眼前尽日更无客，膝上此时唯有琴。洛阳冠盖自相索，谁肯来此同抽簪？",
            "comment": ""
        },
        {
            "title": "风雨中寻李十一因题船上",
            "content": "匹马来郊外，扁舟在水滨。可怜冲雨客，来访阻风人。小榼沽清醑，行厨煮白鳞。停杯看柳色，各忆故园春。",
            "comment": ""
        },
        {
            "title": "郡西亭偶咏",
            "content": "常爱西亭面北林，公私尘事不能侵。共闲作伴无如鹤，与老相宜只有琴。莫遣是非分作界，须教吏隐合为心。可怜此道人皆见，但要修行功用深。",
            "comment": ""
        },
        {
            "title": "西楼",
            "content": "小郡大江边，危楼夕照前。青芜卑湿地，白露深泬寥天。乡国此时阻，家书何处传？仍闻陈蔡戍，转战已三年。",
            "comment": ""
        },
        {
            "title": "晚春重到集贤院",
            "content": "官曹清切非人境，风日鲜明似洞天。满砌荆花铺紫毯，隔墙榆荚撒青钱。前时谪去三千里，此地辞来十四年。虚薄至今惭旧职，院名抬举号为贤。",
            "comment": ""
        },
        {
            "title": "答崔十八见寄",
            "content": "明朝欲见琴尊伴，洗拭金杯拂玉徽。君乞曹州刺史替，我抛刑部侍郎归。倚疮老马收蹄立，避箭高鸿尽翅飞。岂料洛阳风月夜，故人垂老得相依。",
            "comment": "【注释】琴尊：一作琴樽"
        },
        {
            "title": "招东邻",
            "content": "小榼二升酒，新簟六尺床。能来夜话否，池畔欲秋凉。",
            "comment": ""
        },
        {
            "title": "酬郑侍御多雨春空过诗三十韵　次用本韵",
            "content": "南雨来多滞，东风动即狂。月行离毕急，龙走召云忙。鬼转雷车响，蛇腾电策光。浸淫天似漏，沮洳地成疮。惨淡阴烟白，空蒙宿雾黄。暗遮千里目，闷结九回肠。寂寞羁臣馆，深沉思妇房。镜昏鸾灭影，衣润麝消香。兰湿难纫佩，花凋易落妆。沾黄莺翅重，滋绿草心长。紫陌皆泥泞，黄污共淼茫。恐霖成怪沴，望霁剧祯祥。楚柳腰肢亸，湘筠涕泪滂。昼昏疑是夜，阴盛胜于阳。居士巾皆垫，行人盖尽张。跳蛙还屡出，移蚁欲深藏。端坐交游废，闲行去步妨。愁生垂白叟，恼杀蹋青娘。变海常须虑，为鱼慎勿忘。此时方共惧，何处可相将。已望东溟祷，仍对北户禳。却思逢旱魃，谁喜见商羊。预怕为蚕病，先忧作麦霜。惠应施浃洽，政岂假揄扬。祀典修咸秩，农书振满床。丹诚期恳苦，白日会昭彰。赈廪周饥户，苫城备坏墙。且当营岁事，宁暇惜年芳。德胜令灾弭，人安在吏良。尚书心若此，不枉系金章。",
            "comment": ""
        },
        {
            "title": "微之就拜尚书居易续除刑部因书贺意兼咏离怀",
            "content": "我为宪部入南宫，君作尚书镇浙东。老去一时成白首，别来七度换春风。簪缨假合虚名在，筋力销磨实事空。远地官高亲故少，些些谈笑与谁同？",
            "comment": ""
        },
        {
            "title": "病中多雨逢寒食",
            "content": "水国多阴常懒出，老夫饶病爱闲眠。三旬卧度莺花月，一半春销风雨天。薄暮何人吹觱篥，新晴几处缚秋千。彩绳芳树长如旧，唯是年年换少年。",
            "comment": ""
        },
        {
            "title": "重寄荔枝与杨使君时闻杨使君欲种植故有落句",
            "content": "摘来正带凌晨露，寄去须凭下水船。映我绯衫浑不见，对公银印最相鲜。香连翠叶真堪画，红透青笼实可怜。闻道万州方欲种，愁君得吃是何年？",
            "comment": ""
        },
        {
            "title": "醉后",
            "content": "酒后高歌且放狂，门前闲事莫思量。犹嫌小户长先醒，不得多时住醉乡。",
            "comment": "【注释】酒后高歌：一作“醉后高歌”"
        },
        {
            "title": "喜雨",
            "content": "圃旱忧葵堇，农旱忧禾菽。人各有所私，我旱忧松竹。松干竹焦死，眷眷在心目。洒叶溉其根，汲水劳僮仆。油云忽东起，凉雨凄相续。似面洗垢尘，如头得膏沐。千柯习习润，万叶欣欣绿。十日浇灌功，不如一霡霂。方知宰生灵，何异活草木。所以圣与贤，同心调玉烛。",
            "comment": ""
        },
        {
            "title": "春至",
            "content": "若为南国春还至，争向东楼日又长。白片落梅浮涧水，黄梢新柳出城墙。闲拈蕉叶题诗咏，闷取藤枝引酒尝。乐事渐无身渐老，从今始拟负风光。",
            "comment": ""
        },
        {
            "title": "结之",
            "content": "欢爱今何在？悲啼亦是空。同为一夜梦，共过十年中。",
            "comment": ""
        },
        {
            "title": "二月二日",
            "content": "二月二日新雨晴，草芽菜甲一时生。轻衫细马春年少，十字津头一字行。",
            "comment": ""
        },
        {
            "title": "兴果上人殁时题此诀别兼简二林僧社",
            "content": "本结菩提香火社，为嫌烦恼电泡身。不须惆怅从师去，先请西方作主人。",
            "comment": ""
        },
        {
            "title": "与诸客空腹饮",
            "content": "隔宿书招客，平明饮暖寒。麴神寅日合，酒圣卯时欢。促膝才飞白，酡颜已渥丹。碧筹攒米碗，红袖拂骰盘。醉后歌尤异，狂来舞可难。抛杯语同坐，莫作老人看。",
            "comment": ""
        },
        {
            "title": "七年元日对酒五首",
            "content": "庆吊经过懒，逢迎拜跪迟。不因时节日，岂觉此身羸？众老忧添岁，余衰喜入春。年开第七秩，屈指几多人？三杯蓝尾酒，一碟胶牙饧。除却崔常侍，无人共我争。今朝吴与洛，相忆一欣然。梦得君知否，俱过本命年。同岁崔何在，同年杜又无。应无藏避处，只有且欢娱。",
            "comment": ""
        },
        {
            "title": "遣怀",
            "content": "羲和走驭趁年光，不许人间日月长。遂使四时都似电，争教两鬓不成霜。荣销枯去无非命，壮尽衰来亦是常。已共身心要约定，穷通生死不惊忙。",
            "comment": ""
        },
        {
            "title": "春池闲泛　以下律诗",
            "content": "绿塘新水平，红槛小舟轻。解缆随风去，开襟信意行。浅怜清演漾，深爱绿澄泓。白扑柳飞絮，红浮桃落英。古文科斗出，新叶剪刀生。树集莺朋友，云行雁弟兄。飞沉皆适性，酣咏自怡情。花助银杯气，松添玉轸声。鱼跳何事乐，鸥起复谁惊。莫唱沧浪曲，无尘可濯缨。",
            "comment": ""
        },
        {
            "title": "吴宫辞",
            "content": "淡红花帔浅檀蛾，睡脸初开似剪波。坐对珠笼闲理曲，琵琶鹦鹉语相和。",
            "comment": ""
        },
        {
            "title": "云和",
            "content": "非琴非瑟亦非筝，拨柱推弦调未成。欲散白头千万恨，只消红袖两三声。",
            "comment": ""
        },
        {
            "title": "端居咏怀",
            "content": "贾生俟罪心相似，张翰思归事不如。斜日早知惊鵩鸟，秋风悔不忆鲈鱼。胸襟曾贮匡时策，怀袖犹残谏猎书。从此万缘都摆落，欲携妻子买山居。",
            "comment": ""
        },
        {
            "title": "送萧炼师步虚词十首卷后以二绝继之",
            "content": "欲上瀛州临别时，赠君十首步虚词。天仙若爱应相问，可道江州司马诗。花纸瑶缄松墨子，把将天上共谁开？试呈王母如堪唱，发遣双成更取来。",
            "comment": ""
        },
        {
            "title": "早饮醉中除河南尹敕到",
            "content": "雪拥衡门水满池，温炉卯后暖寒时。绿醅新酎尝初醉，黄纸除书到不知。厚俸自来诚添滥，老身欲起尚迟疑。应须了却丘中计，女嫁男婚三迳资。",
            "comment": ""
        },
        {
            "title": "立秋夕有怀梦得",
            "content": "露簟荻竹清，风扇蒲葵轻。一与故人别，再见新蝉鸣。是夕凉飙起，闲境入幽情。回灯见栖鹤，隔竹闻吹笙。夜茶一两杓，秋吟三数声。所思渺千里，云水长洲城。",
            "comment": "【注释】　云水：一作云外。"
        },
        {
            "title": "病起",
            "content": "病不出门无限时，今朝强出与谁期？经年不上江楼醉，劳动春风扬酒旗。",
            "comment": ""
        },
        {
            "title": "独树浦雨夜寄李六郎中",
            "content": "忽忆两家同里巷，何曾一处不追随。闲游预算分朝日，静语多同待漏时。花下放狂冲黑饮，灯前起坐彻明棋。可知风雨孤舟夜，芦苇丛中作此诗。",
            "comment": ""
        },
        {
            "title": "与皇甫庶子同游城东",
            "content": "闲游何必多徒侣，相劝时时举一杯。博望苑中无职役，建春门外足池台。绿油剪叶蒲新长，红蜡粘枝杏欲开。白马朱衣两宫相，可怜天气出城来。",
            "comment": ""
        },
        {
            "title": "戏问山石榴",
            "content": "小树山榴近砌栽，半含红萼带花来。争知司马夫人妒，移到庭前便不开？",
            "comment": ""
        },
        {
            "title": "重题",
            "content": "喜入山林初息影，厌趋朝市久劳生。早年薄有烟霞志，岁晚深谙世俗情。已许虎溪云里卧，不争龙尾道前行。从兹耳界应清静，免见啾啾毁誉声。长松树下小溪头，班鹿胎巾白布裘。药圃茶园为产业，野麋林鹤是交游。云生涧户衣裳润，岚隐山厨火烛幽。最爱一泉新引得，清泠屈曲绕阶流。日高睡足犹慵起，小阁重衾不怕寒。遗爱寺钟欹枕听，香炉峰雪拨帘看。匡庐便是逃名地，司马仍为送老官。心泰身宁是归处，故乡何独在长安？宦途自此心长别，世事从今口不言。岂止形骸同土木，兼将寿夭任乾坤。胸中壮气犹须遣，身外浮云何足论。还有一条遗恨事，高家门馆未酬恩。",
            "comment": "【注释】云生涧户衣裳润�め阿僖�山厨火烛幽�あ籴埃荷搅种械奈砥�。原诗是一首七律。这两句是说，庐山云雾很多，气候潮湿，衣裳总觉得潮乎乎的；山间的云弥漫到厨房来，火光、烛光都显得幽暗。观察入微，运笔细腻，生活气息亦浓。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "分司初到洛中偶题六韵兼戏呈冯尹",
            "content": "相府念多病，春宫容不才。官衔依口得，俸禄逐身来。白首林园在，红尘车马回。招呼新客旅，扫掠旧池台。小舫宜携乐，新荷好盖杯。不知金谷主，早晚贺筵开。",
            "comment": ""
        },
        {
            "title": "闲出觅春戏赠诸郎官",
            "content": "年来数出觅风光，亦不全闲亦不忙。放鞚体安骑稳马，隔袍身暖照晴阳。迎春日日添诗思，送老时时放酒狂。除却髭须白一色，其余未伏少年郎。",
            "comment": ""
        },
        {
            "title": "种桃杏",
            "content": "无论海角与天涯，大抵心安即是家。路远谁能念乡曲，年深兼欲忘京华。忠州且作三年计，种杏栽桃拟待花。",
            "comment": ""
        },
        {
            "title": "九江春望",
            "content": "淼茫积水非吾土，飘泊浮萍是我身。身外信缘为活计，眼前随事觅交亲。炉烟岂异终南色，湓草宁殊渭北春？此地何妨便终老，匹如元是九江人。",
            "comment": ""
        },
        {
            "title": "初冬即事呈梦得",
            "content": "青毡帐暖喜微雪，红地炉深宜早寒。走笔小诗能和否，泼醅新酒试尝看。僧来乞食因留宿，客到开樽便共欢。临老交亲零落尽，希君恕我取人宽。",
            "comment": ""
        },
        {
            "title": "酬微之夸镜湖",
            "content": "我嗟身老岁方徂，君更官高兴转孤。军门郡阁曾闲否，禹穴耶溪得到无。酒盏省陪波卷白，骰盆思共彩呼卢。一泓镜水谁能羡，自有胸中万顷湖。",
            "comment": ""
        },
        {
            "title": "闻歌妓唱严郎中诗因以绝句寄之　严前为郡守",
            "content": "已留旧政布中和，又付新词与艳歌。但是人家有遗爱，就中苏小感恩多。",
            "comment": ""
        },
        {
            "title": "南阳小将张彦硖口镇税人场射虎歌",
            "content": "海内昔年狎太平，横目穰穰何峥嵘。天生天杀岂天怒，忍使朝朝喂猛虎。关东驿路多丘荒，行人最忌税人场。张彦雄特制残暴，见之叱起如叱羊。鸣弦霹雳越幽阻，往往依林犹旅拒。草际旋看委锦茵，腰间不更抽白羽。老饕已毙众雏恐，童稚揶揄皆自勇。忠良效顺势亦然，一剑猜狂敢轻动。有文有武方为国，不是英雄伏不得。试征张彦作将军，几个将军愿策勋。",
            "comment": ""
        },
        {
            "title": "北院",
            "content": "北院人稀到，东窗地最偏。竹烟行灶上，石壁卧房前。性拙身多暇，心慵事少缘。还如病居士，唯置一床眠。",
            "comment": ""
        },
        {
            "title": "不如来饮酒七首",
            "content": "莫隐深山去，君应到自嫌。齿伤朝水冷，貌苦夜霜严。渔去风生浦，樵归雪满岩。不如来饮酒，相对醉厌厌。莫作农夫去，君应见自愁。迎春犁瘦地，趁晚喂羸牛。数被官加税，稀逢岁有秋。不如来饮酒，相伴醉悠悠。莫作商人去，恓惶君未谙。雪霜行塞北，风水宿江南。藏镪百千万，沉舟十二三。不如来饮酒，仰面醉酣酣。莫事长征去，辛勤难具论。何曾画麟阁，只是老辕门。虮虱衣中物，刀枪面上痕。不如来饮酒，合眼醉昏昏。莫学长生去，仙方误杀君。那将薤上露，拟待鹤边云。矻矻皆烧药，累累尽作坟。不如来饮酒，闲坐醉醺醺。莫上青云去，青云足爱憎。自贤夸智慧，相纠斗功能。鱼烂缘吞饵，蛾焦为扑灯。不如来饮酒，任性醉腾腾。莫入红尘去，令人心力劳。相争两蜗角，所得一牛毛。且灭嗔中火，休磨笑里刀。不如来饮酒，稳卧醉陶陶。",
            "comment": ""
        },
        {
            "title": "和寄问刘白　时梦得与乐天方舟西上。",
            "content": "正与刘梦得，醉笑大开口。适值此诗来，欢喜君知否。遂令高卷幕，兼遣重添酒。起望会稽云，东南一回首。爱君金玉句，举世谁人有。功用随日新，资才本天授。吟哦不能散，自午将及酉。遂留梦得眠，匡床宿东牖。",
            "comment": ""
        },
        {
            "title": "春晚咏怀赠皇甫朗之",
            "content": "艳阳时节又蹉跎，迟暮光阴复若何。一岁中分春日少，百年通计老时多。多中更被愁牵引，少处兼遭病折磨。赖有销忧治闷药，君家浓酎我狂歌。",
            "comment": "【注释】　中分：一作平分。一岁平分春日少�ぐ倌晖�计老时多原诗是一首七言律诗。作于洛阳，诗人大病稍愈。这两句是说人要珍重年华，惜春惜时——就一年光阴来说，四季平分，春日只占一少部分，人的青春时节情同一理；人生一世，即使活百年，也是老年时期居多。这时，诗人已年近古稀，疾病缠身，感慨殊多，以己之体验，劝人爱惜青春年华，莫要虚度光阴。言近旨远，语重心长。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "游城南留元九李二十晚归",
            "content": "老游春饮莫相违，不独花稀人亦稀。更劝残杯看日影，犹应趁得鼓声归。",
            "comment": ""
        },
        {
            "title": "和河南郑尹新岁对雪",
            "content": "白雪吟诗铃阁开，故情新兴两裴回。昔经勤苦照书卷，今助欢娱飘酒杯。楚客难酬郢中曲，吴公兼占洛阳才。铜街金谷春知否，又有诗人作尹来。",
            "comment": ""
        },
        {
            "title": "南园试小乐",
            "content": "小园斑驳花初发，新乐铮摐教欲成。红萼紫房皆手植，苍头碧玉尽家生。高调管色吹银字，慢拽歌词唱渭城。不饮一杯听一曲，将何安慰老心情？",
            "comment": "【注释】不饮一杯听一曲�そ�何安慰老心情七言律诗《南园试小乐》写于洛阳。这两句是说，南园正在排新的乐曲，其声悦耳动听，如果不去听一曲乐，饮一杯酒，将何以安慰老年人的心情？足见诗人老年时生活过得十分闲适安逸。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "不能忘情吟",
            "content": "鬻骆马兮放杨柳枝，掩翠黛兮顿金羁。马不能言兮长鸣而却顾，杨柳枝再拜长跪而致辞。辞曰：主乘此骆五年，凡千有八百日。衔橛之下，不惊不逸。素事主十年，凡三千有六百日。巾栉之间，无违无失。今素貌虽陋，未至衰摧。骆力犹壮，又无虺隤。即骆之力，尚可以代主一步；素之歌，亦可以送主一杯。一旦双去，有去无回。故素将去，其辞也苦；骆将去，其鸣也哀。此人之情也，马之情也，岂主君独无情哉？予俯而叹，仰而咍，且曰：骆，骆，尔勿嘶：素，素，尔勿啼。骆反厩，素反闺。吾疾虽作，年虽颓，幸未及项籍之将死。何必一日之内，弃骓兮而别虞兮。乃目素兮素兮，为我歌杨柳枝。我姑酌彼金罍，我与尔归醉乡去来。",
            "comment": ""
        },
        {
            "title": "留题天竺灵隐两寺",
            "content": "在郡六百日，入山十二回。宿因月桂落，醉为海榴开。黄纸除书到，青宫诏命催。僧徒多怅望，宾从亦徘徊。寺暗烟埋竹，林香雨落梅。别桥怜白石，辞洞恋青苔。渐出松间路，犹飞马上杯。谁教冷泉水，送我下山来？",
            "comment": ""
        },
        {
            "title": "苏州故吏",
            "content": "江南故吏别来久，今日池边识我无？不独使君头似雪，华亭鹤死白莲枯。",
            "comment": ""
        },
        {
            "title": "晚池泛舟遇景成咏赠吕处士",
            "content": "岸浅桥平池面宽，飘然轻棹泛澄澜。风宜扇引开怀入，树爱舟行仰卧看。别境客稀知不易，能诗人少咏应难。唯怜吕叟时相伴，同把磻溪旧钓竿。",
            "comment": "【注释】风宜扇引开怀入�な靼�舟行仰卧看原诗是一首七律，约作于开成五年（公元840年），任太子少傅分司东都时。这两句是说，以扇引风，使人凉爽而胸襟开阔；舟行时仰卧观树别有一番令人赏心悦目的情趣。夏夜泛舟，遇景成咏，别具风韵。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "早春独登天宫阁",
            "content": "天宫日暖阁门开，独上迎春饮一杯。无限游人遥怪我，缘何最老最先来？",
            "comment": ""
        },
        {
            "title": "池上小宴问程秀才",
            "content": "洛下林园好自知，江南境物暗相随。净淘红粒罯香饭，薄切紫鳞烹水葵。雨滴篷声青雀舫，浪摇花影白莲池。停杯一问苏州客，何似吴松江上时？",
            "comment": ""
        },
        {
            "title": "闲吟二首",
            "content": "留司老宾客，春尽兴如何？官寺行香少，僧房寄宿多。闲倾一盏酒，醉听两声歌。忆得陶潜语，羲皇无以过。闲游来早晚，已得一周年。嵩洛供云水，朝廷乞俸钱。长歌时独酌，饱食后安眠。闻道山榴发，明朝向玉泉。",
            "comment": ""
        },
        {
            "title": "江州赴忠州至江陵已来舟中示舍弟五十韵",
            "content": "昔作咸秦客，常思江海行。今来仍尽室，此去又专城。典午犹为幸，分忧固是荣。箳篂州乘送，艛艓驿船迎。共载皆妻子，同游即弟兄。宁辞浪迹远，且贵赏心并。云展帆高挂，飙驰棹迅征。溯流从汉浦，循路转荆衡。山逐时移色，江随地改名。风光近东早，水木向南清。夏口烟孤起，湘川雨半晴。日煎红浪沸，月射白砂明。北渚寒留雁，南枝暖待莺。骈朱桃露萼，点翠柳含萌。亥市鱼盐聚，神林鼓笛鸣。壶浆椒叶气，歌曲竹枝声。系缆怜沙静，垂纶爱岸平。水餐红粒稻，野茹紫花菁。瓯泛茶如乳，台粘酒似饧。脍长抽锦缕，藕脆削琼英。容易来千里，斯须进一程。未曾劳气力，渐觉有心情。卧稳添春睡，行迟带酒酲。忽愁牵世网，便欲濯尘缨。早接文场战，曾争翰苑盟。掉头称俊造，翘足取公卿。且昧随时义，徒输报国诚。众排恩易失，偏压势先倾。虎尾忧危切，鸿毛性命轻。烛蛾谁救护？蚕茧自缠萦。敛手辞双阙，回眸望两京。长沙抛贾谊，漳浦卧刘桢。鶗鴂鸣还歇，蟾蜍破又盈。年光同激箭，乡思极摇旌。潦倒亲知笑，衰羸旧识惊。乌头因感白，鱼尾为劳赪。剑学将何用？丹烧竟不成。孤舟萍一叶，双鬓雪千茎。老见人情尽，闲思物理精。如汤探冷热，似博斗输赢。险路应须避，迷途莫共争。此心知止足，何物要经营？玉向泥中洁，松经雪后贞。无妨隐朝市，不必谢寰瀛。但在前非悟，期无后患婴。多知非景福，少语是元亨。晦即全身药，明为伐性兵。昏昏随世俗，蠢蠢学黎氓。鸟以能言，龟缘入梦烹。知之一何晚，犹足保余生。",
            "comment": ""
        },
        {
            "title": "太湖石",
            "content": "远望老嵯峨，近观怪嵚崟。才高八九尺，势若千万寻。嵌空华阳洞，重叠匡山岑。邈矣仙掌迥，呀然剑门深。形质冠今古，气色通晴阴。未秋已瑟瑟，欲雨先沉沉。天姿信为异，时用非所在。磨刀不如砺，捣帛不如砧。何乃主人意，重之如万金。岂伊造物者，独能知我心。",
            "comment": ""
        },
        {
            "title": "题峡中石上",
            "content": "巫女庙花红似粉，昭君村柳翠于眉。诚知老去风情少，见此争无一句诗？",
            "comment": ""
        },
        {
            "title": "三月三日登庾楼寄庾三十二",
            "content": "三日欢游辞曲水，二年愁卧在长沙。每登高处长相意，何况兹楼属庾家。",
            "comment": ""
        },
        {
            "title": "赠鸟窠和尚诗",
            "content": "空门有路不知处，头白齿黄犹念经。何年饮着声闻酒，迄至如今醉未醒。",
            "comment": ""
        },
        {
            "title": "自咏",
            "content": "形容瘦薄诗情苦，岂是人间有相人？只合一生眠白屋，何因三度拥朱轮？金章未佩虽非贵，银榼常携亦不贫。唯是无儿头早白，被天磨折恰平均。",
            "comment": ""
        },
        {
            "title": "题文集柜",
            "content": "破柏作书柜，柜牢柏复坚。收贮谁家集，题云白乐天。我生业文字，自幼及老年。前后七十卷，小大三千篇。诚知终散失，未忍遽弃捐。自开自锁闭，置在书帷前。身是邓伯道，世无王仲宣。只应分付女，留与外孙传。",
            "comment": ""
        },
        {
            "title": "恨去年",
            "content": "老去唯耽酒，春来不著家。去年来校晚，不见洛阳花。",
            "comment": "【注释】唯耽酒：一作“犹耽酒”"
        },
        {
            "title": "发商州",
            "content": "商州馆里停三日，待得妻孥相逐行。若比李三犹自胜，儿啼妇哭不闻声。",
            "comment": ""
        },
        {
            "title": "河亭晴望　九月八日。",
            "content": "风转云头敛，烟销水面开。晴虹桥影出，秋雁橹声来。郡静官初罢，乡遥信未回。明朝是重九，谁劝菊花杯？",
            "comment": ""
        },
        {
            "title": "夜闻筝中弹潇湘送神曲感旧",
            "content": "缥缈巫山女，归来七八年。殷勤湘水曲，留在十三弦。苦调吟还出，深情咽不传。万重云水思，今夜月明前。",
            "comment": ""
        },
        {
            "title": "寄远",
            "content": "欲忘忘未得，欲去去无由。两腋不生翅，二毛空满头。坐看新落叶，行上最高楼。暝色无边际，茫茫尽眼愁。",
            "comment": ""
        },
        {
            "title": "宿杜曲花下",
            "content": "觅得花千树，携来酒一壶。懒归兼拟宿，未醉岂劳扶。但惜春将晚，宁愁日渐晡。篮舆为卧舍，漆盝是行厨。斑竹盛茶柜，红泥罨饭炉。眼前无所阙，身外更何须。小面琵琶婢，苍头觱篥奴。从君饱富贵，曾作此游无？",
            "comment": ""
        },
        {
            "title": "题新居寄元八",
            "content": "青龙冈北近西边，移入新居便泰然。冷巷闭门无客到，暖檐移榻向阳眠。阶墀宽窄才容足，墙壁高低粗及肩。莫羡升平元八宅，自思买用几多钱。",
            "comment": ""
        },
        {
            "title": "感苏州旧舫",
            "content": "画梁朽折红窗破，独立池边尽日看。守得苏州船舫烂，此身争合不衰残？",
            "comment": ""
        },
        {
            "title": "听幽兰",
            "content": "琴中古曲是幽兰，为我殷勤更弄看。欲得身心俱静好，自弹不及听人弹。",
            "comment": ""
        },
        {
            "title": "池上逐凉二首",
            "content": "青苔地上消残暑，绿树阴前逐晚凉。轻屐单衣薄纱帽，浅池平岸庳藤床。簪缨怪我情何薄，泉石谙君味甚长。遍问交亲为老计，多言宜静不宜忙。窗间睡足休高枕，水畔闲来上小船。棹遣秃头奴子拨，茶教纤手侍儿煎。门前便是红尘地，林外无非赤日天。谁信好风清簟上，更无一事但翛然？",
            "comment": "【注释】门前便是红尘地�ち滞馕薹浅嗳仗煺饬骄涫撬担�在酷热的暑天，诗人在林中的池边乘凉，好不舒坦！然而，池门前便是烈日照射的土地，林外边无非是赤日炎炎的天空。以林外、门前的炎热，烘托出池上的凉爽，以对比手法，显出不同的景象。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "西还寿安路西歇马",
            "content": "槐阴歇鞍马，柳絮惹衣巾。日晚独归路，春深多思人。去家才百里，为客只三旬。已念纱窗下，应生宝瑟尘。",
            "comment": ""
        },
        {
            "title": "郡楼夜宴留客",
            "content": "北客劳相访，东楼为一开。褰帘待月出，把火看潮来。艳听竹枝曲，香传莲子杯。寒天殊未晓，归骑且迟回。",
            "comment": ""
        },
        {
            "title": "赠牛思黯",
            "content": "百寻竿上掷身难。",
            "comment": ""
        },
        {
            "title": "送王卿使君赴任苏州，因思花迎新使感旧游，",
            "content": "一别苏州十八载，时光人事随年改。不论竹马尽成人，亦恐桑田半为海。莺入故宫含意思，花迎新使生光彩。为报江山风月知，至今白使君犹在。",
            "comment": "【注释】原题：送王卿使君赴任苏州，因思花迎新使感旧游，寄题郡中木兰西院一别"
        },
        {
            "title": "闻歌者唱微之诗",
            "content": "新诗绝笔声名歇，旧卷生尘箧笥深。时向歌中闻一句，未容倾耳已伤心。",
            "comment": ""
        },
        {
            "title": "官俸初罢亲故见忧以诗谕之",
            "content": "七年为少傅，品高俸不薄。乘轩已多惭，况是一病鹤。又及悬车岁，筋力转衰弱。岂以贫是忧，尚为名所缚。今春始病免，缨组初摆落。蜩甲有何知，云心无所著。囷中残旧谷，可备岁饥恶。园中多新蔬，未至食藜藿。不求安师卜，不问陈生药。但对丘中琴，时闻池上酌。信风舟不系，掉尾鱼方乐。亲友不我知，而忧我寂寞。",
            "comment": ""
        },
        {
            "title": "杏园花下赠刘郎中",
            "content": "怪君把酒偏惆怅，曾是贞元花下人。自别花来多少事，东风二十四回春。",
            "comment": ""
        },
        {
            "title": "题清头陀",
            "content": "头陀独宿寺西峰，百尺禅庵半夜钟。烟月苍苍风瑟瑟，更无杂树对山松。",
            "comment": ""
        },
        {
            "title": "江上吟元八绝句",
            "content": "大江深处月明时，一夜吟君小律诗。应有水仙潜出听，翻将唱作步虚词。",
            "comment": ""
        },
        {
            "title": "内乡县村路作",
            "content": "日下风高野路凉，缓驱疲马暗思乡。渭村秋物应如此，枣赤梨红稻穗黄。",
            "comment": ""
        },
        {
            "title": "送苏州李使君赴郡二绝句",
            "content": "忆抛印绶辞吴郡，衰病当时已有余。今日贺君兼自喜，八回看换旧铜鱼。馆娃宫深春日长，乌鹊桥高秋夜凉。风月不知人世变，奉君直似奉吴王。",
            "comment": ""
        },
        {
            "title": "望江州",
            "content": "江回望见双华表，知是浔阳西郭门。犹去孤舟三四里，水烟沙雨欲黄昏。",
            "comment": "【注释】　孤舟：一作孤城。"
        },
        {
            "title": "池边即事",
            "content": "毡帐胡琴出塞曲，兰塘越棹弄潮声。何言此处同风月，蓟北江南万里情。",
            "comment": ""
        },
        {
            "title": "池边",
            "content": "柳老香丝宛，荷新钿扇圆。残春深树里，斜日小楼前。醉遣收杯杓，闲听理管弦。池边更无事，看补采莲船。",
            "comment": ""
        },
        {
            "title": "读僧灵澈诗",
            "content": "东林寺里西廊下，石片镌题数首诗。言句怪来还校别，看名知是老汤师。",
            "comment": ""
        },
        {
            "title": "哭崔儿",
            "content": "掌珠一颗儿三岁，鬓雪千茎父六旬。岂料汝先为异物，常忧吾不见成人。悲肠自断非因剑，啼眼加昏不是尘。怀抱又空天默默，依前重作邓攸身。",
            "comment": ""
        },
        {
            "title": "和万州杨使君四绝句·白槿花",
            "content": "秋蕣晚英无艳色，何因栽种在人家。使君自别罗敷面，争解回头爱白花。",
            "comment": ""
        },
        {
            "title": "好听琴",
            "content": "本性好丝桐，尘机闻即空。一声来耳里，万事离心中。清畅堪销疾，恬和好养蒙。尤宜听三乐，安慰白头翁。",
            "comment": ""
        },
        {
            "title": "衰荷",
            "content": "白露凋花花不残，凉风吹叶叶初干。无人解爱萧条境，更绕衰丛一匝看。",
            "comment": ""
        },
        {
            "title": "吾庐",
            "content": "吾庐不独贮妻儿，自觉年侵身力衰。眼下营求容足地，心中准拟挂冠时。新昌小院松当户，履道幽居竹绕池。莫道两都空有宅，林泉风月是家资。",
            "comment": ""
        },
        {
            "title": "二年三月五日斋毕开素当食偶吟赠妻弘农郡君",
            "content": "睡足肢体畅，晨起开中堂。初旭泛帘幕，微风拂衣裳。二婢扶盥栉，双童舁簟床。庭东有茂树，其下多阴凉。前月事斋戒，昨日散道场。以我久蔬素，加笾仍异粮。鲂鳞白如雪，蒸炙加桂姜。稻饭红似花，调沃新酪浆。佐以脯醢味，间之椒薤芳。老怜口尚美，病喜鼻闻香。娇騃三四孙，索哺绕我傍。山妻未举案，馋叟已先尝。忆同牢卺初，家贫共糟糠。今食且如此，何必烹猪羊。况观姻族间，夫妻半存亡。偕老不易得，白头何足伤。食罢酒一杯，醉饱吟又狂。缅想梁高士，乐道喜文章。徒夸五噫作，不解赠孟光。",
            "comment": ""
        },
        {
            "title": "二月一日作，赠韦七庶子",
            "content": "园杏红萼坼，庭兰紫芽出。不觉春已深，今朝二月一。去冬病疮痏，将养遵医术。今春入道场，清净依僧律。尝闻圣贤语，所慎斋与疾。遂使爱酒人，停杯一百日。明朝二月二，疾平斋复毕。应须挈一壶，寻花觅韦七。",
            "comment": ""
        },
        {
            "title": "闲居贫活计",
            "content": "冠盖闲居少，箪瓢陋巷深。称家开户牖，量力置园林。俭薄身都惯，营为力不任。饥烹一斤肉，暖卧两重衾。樽有陶潜酒，囊无陆贾金。莫嫌贫活计，更富即劳心。",
            "comment": ""
        },
        {
            "title": "见殷尧藩侍御忆江南诗三十首，诗中多叙苏杭",
            "content": "江南名郡数苏杭，写在殷家三十章。君是旅人犹苦忆，我为刺史更难忘。境牵吟咏真诗国，兴入笙歌好醉乡。为念旧游终一去，扁舟直拟到沧浪。",
            "comment": "【注释】原题：见殷尧藩侍御忆江南诗三十首，诗中多叙苏杭胜事，余尝典二郡，因继和之"
        },
        {
            "title": "杨六尚书新授东川节度使代妻戏贺兄嫂二绝",
            "content": "刘纲与妇共升仙，弄玉随夫亦上天。何似沙哥领崔嫂，碧油幢引向东川。金花银碗饶兄用，罨画罗衣尽嫂裁。觅得黔娄为妹婿，可能空寄蜀茶来。",
            "comment": ""
        },
        {
            "title": "宿张云举院",
            "content": "不食胡麻饭，杯中自得仙。隔房招好客，可室致芳筵。美酝香醪嫩，时新异果鲜。夜深唯畏晓，坐稳不思眠。棋罢嫌无敌，诗成愧在前。明朝题壁上，谁得众人传。",
            "comment": ""
        },
        {
            "title": "夜入瞿唐峡",
            "content": "瞿唐天下险，夜上信难哉。岸似双屏合，天如匹帛开。逆风惊浪起，拔稔暗船来。欲识愁多少，高于滟预堆。",
            "comment": ""
        },
        {
            "title": "雨夜忆元九",
            "content": "天阴一日便堪愁，何况连宵雨不休。一种雨中君最苦，偏梁阁道向通州。",
            "comment": ""
        },
        {
            "title": "首夏南池独酌",
            "content": "春尽杂英歇，夏初芳草深。薰风自南至，吹我池上林。绿苹散还合，赪鲤跳复沉。新叶有佳色，残莺犹好音。依然谢家物，池酌对风琴。惭无康乐作，秉笔思沉吟。境胜才思劣，诗成不称心。",
            "comment": ""
        },
        {
            "title": "白鹭",
            "content": "人生四十未全衰，我为愁多白发垂。何故水边双白鹭，无愁头上亦垂丝？",
            "comment": ""
        },
        {
            "title": "问江南物",
            "content": "归来未及问生涯，先问江南物在耶。引手摩挲青石笋，回头点检白莲花。苏州舫故龙头暗，王尹桥倾雁齿斜。别有夜深惆怅事，月明双鹤在裴家。",
            "comment": ""
        },
        {
            "title": "斋居春久感事遣怀",
            "content": "斋戒坐三旬，笙歌发四邻。月明停酒夜，眼暗看花人。赖学空为观，深知念是尘。犹思闲语笑，未忘旧交亲。久作龙门主，多为兔苑宾。水嬉歌尽日，雪宴烛通晨。事事皆过分，时时自问身。风光抛得也，七十四年春。",
            "comment": ""
        },
        {
            "title": "花前叹",
            "content": "前岁花前五十二，今年花前五十五。岁课年功头发知，从霜成雪君看取。几人得老莫自嫌，樊李吴韦尽成土。南州桃李北州梅，且喜年年作花主。花前置酒谁相劝，容坐唱歌满起舞。欲散重拈花细看，争知明日无风雨？",
            "comment": ""
        },
        {
            "title": "东山寺",
            "content": "直上青霄望八都，白云影里月轮孤。茫茫宇宙人无数，几个男儿是丈夫。",
            "comment": ""
        },
        {
            "title": "寄王秘书",
            "content": "霜菊花萎日，风梧叶碎时。怪来秋思苦，缘咏秘书诗。",
            "comment": ""
        },
        {
            "title": "登龙尾道南望忆庐山旧隐",
            "content": "龙尾道边来一望，香炉峰下去无因。青山举眼三千里，白发平头五十人。自笑形骸纡组绶，将何言语掌丝纶？君恩壮健犹难报，况被年年老逼身。",
            "comment": ""
        },
        {
            "title": "春末夏初闲游江郭二首",
            "content": "闲出乘轻屐，徐行蹋软沙。观鱼傍湓浦，看竹入杨家。林迸穿篱笋，藤飘落水花。雨埋钓舟小，风扬酒旗斜。嫩剥青菱角，浓煎白茗芽。淹留不知夕，城树欲栖鸦。柳影繁初合，莺声涩渐稀。早梅迎夏结，残絮送春飞。西日韶光尽，南风暑气微。展张新小簟，熨帖旧生衣。绿蚁杯香嫩，红丝脍缕肥。故园无此味，何必苦思归？",
            "comment": ""
        },
        {
            "title": "衰病",
            "content": "老辞游冶寻花伴，病别荒狂旧酒徒。更恐五年三岁后，些些谈笑亦应无。",
            "comment": ""
        },
        {
            "title": "望亭驿酬别周判官",
            "content": "何事出长洲，连宵饮不休？醒应难作别，欢渐少于愁。灯火穿村市，笙歌上驿楼。何言五十里，已不属苏州。",
            "comment": ""
        },
        {
            "title": "酬梦得霜夜对月见怀",
            "content": "凄清冬夜景，摇落长年情。月带新霜色，砧和远雁声。暖怜炉火近，寒觉被衣轻。枕上酬佳句，诗成梦不成。",
            "comment": ""
        },
        {
            "title": "朱藤杖紫骢吟",
            "content": "拄上山之上，骑下山之下。江州去日朱藤杖，忠州归日紫骢马。天生二物济我穷，我生合是栖栖者。",
            "comment": ""
        },
        {
            "title": "听歌",
            "content": "管妙弦清歌入云，老人合眼醉醺醺。诚知不及当年听，犹觉闻时胜不闻。",
            "comment": ""
        },
        {
            "title": "问鹤",
            "content": "乌鸢争食雀争窠，独立池边风雪多。尽日踏冰翘一足，不鸣不动意如何？",
            "comment": ""
        },
        {
            "title": "思往喜今",
            "content": "忆除司马向江州，及此凡经十五秋。虽在簪裾从俗累，半寻山水是闲游。谪居终带乡关思，领郡犹分邦国忧。争似如今作宾客，都无一念到心头。",
            "comment": ""
        },
        {
            "title": "池上有小舟",
            "content": "池上有小舟，舟中有胡床。床前有新酒，独酌还独尝。熏若春日气，皎如秋水光。可洗机巧心，可荡尘垢肠。岸曲舟行迟，一曲进一觞。未知几曲醉，醉入无何乡。夤缘潭岛间，水竹深青苍。身闲心无事，白日为我长。我若未忘世，虽闲心亦忙。世若未忘我，虽退身难藏。我今异于是，身世交相忘。",
            "comment": ""
        },
        {
            "title": "怨词",
            "content": "夺宠心那惯，寻思倚殿门。不知移旧爱，何处作新思。",
            "comment": ""
        },
        {
            "title": "雨中题衰柳",
            "content": "湿屈青条折，寒飘黄叶多。不知秋雨意，更遣欲如何？",
            "comment": ""
        },
        {
            "title": "梦上山　时足疾未平。",
            "content": "夜梦上嵩山，独携藜杖出。千岩与万壑，游览皆周毕。梦中足不病，健似少年日。既悟神返初，依然旧形质。始知形神内，形病神无疾。形神两是幻，梦寤俱非实。昼行虽蹇涩，夜步颇安逸。昼夜既平分，其间何得失？",
            "comment": ""
        },
        {
            "title": "哭皇甫七郎中　(氵是)",
            "content": "志业过玄晏，词华似祢衡。多才非福禄，薄命是聪明。不得人间寿，还留身后名。涉江文一首，便可敌公卿。",
            "comment": ""
        },
        {
            "title": "酬令公雪中见赠讶不与梦得同相访",
            "content": "雪似鹅毛飞散乱，人披鹤氅立徘徊。邹生枚叟非无兴，唯待梁王召即来。",
            "comment": ""
        },
        {
            "title": "同梦得暮春寄贺东西川二杨尚书",
            "content": "龙节对持真可爱，雁行相接更堪夸。两川风景同三月，千里江山属一家。鲁卫定知联气色，潘杨亦觉有光华。应怜洛下分司伴，冷宴闲游老看花。",
            "comment": ""
        },
        {
            "title": "题天柱峰",
            "content": "太微星斗拱琼宫，圣祖琳宫镇九垓。天柱一峰擎日月，洞门千仞锁云雷。玉光白橘相争秀，金翠佳莲蕊鬬开。时访左慈高隐处，紫清仙鹤认巢来。",
            "comment": ""
        },
        {
            "title": "喜山石榴花开　去年自庐山移来。",
            "content": "忠州州里今日花，庐山山头去年树。已怜根损斩新栽，还喜花开依旧数。赤玉何人少琴轸？红缬谁家合罗裤？但知烂熳恣情开，莫怕南宾桃李妒。",
            "comment": ""
        },
        {
            "title": "春眠",
            "content": "枕低被暖身安稳，日照房门帐未开。还有少年春气味，时时暂到梦中来。",
            "comment": ""
        },
        {
            "title": "寄生衣与微之，因题封上",
            "content": "浅色縠衫轻似雾，纺花纱袴薄于云。莫嫌轻薄但知著，犹恐通州热杀君。",
            "comment": ""
        },
        {
            "title": "元九以绿丝布白轻褣见寄，制成衣服，以诗报",
            "content": "绿丝文布素轻褣，珍重京华手自封。贫友远劳君寄附，病妻亲为我裁缝。袴花白似秋去薄，衫色青于春草浓。欲著却休知不称，折腰无复旧形容。",
            "comment": "【注释】原题：元九以绿丝布白轻褣见寄，制成衣服，以诗报知"
        },
        {
            "title": "酒筵上答张居士",
            "content": "但要前尘减，无妨外相同。虽过酒肆上，不离道场中。弦管声非实，花钿色是空。何人知此义，唯有净名翁。",
            "comment": ""
        },
        {
            "title": "阴雨",
            "content": "岚雾今朝重，江山此地深。滩声秋更急，峡气晓多阴。望阙云遮眼，思乡雨滴心。将何慰幽独？赖此北窗琴。",
            "comment": ""
        },
        {
            "title": "重修府西水亭院",
            "content": "因下疏为沼，随高筑作台。龙门分水入，金谷取花栽。绕岸行初匝，凭轩立未回。园西有池位，留与后人开。",
            "comment": ""
        },
        {
            "title": "初到江州",
            "content": "浔阳欲到思无穷，庾亮楼南湓口东。树木凋疏山雨后，人家低湿水烟中。菰蒋喂马行无力，芦荻编房卧有风。遥见朱轮来出郭，相迎劳动使君公。",
            "comment": ""
        },
        {
            "title": "得潮州杨相公继之书并诗以此寄之",
            "content": "诗情书意两殷勤，来自天南瘴海滨。初睹银钩还启齿，细吟琼什欲沾巾。凤池隔绝三千里，蜗舍沉冥十五春。唯有新昌故园月，至今分照两乡人。",
            "comment": ""
        },
        {
            "title": "题孤山寺山石榴花示诸僧众",
            "content": "山榴花似结红巾，容艳新妍占断春。色相故关行道地，香尘拟触坐禅人。瞿昙弟子君知否，恐是天魔女化身。",
            "comment": "【注释】　关：一作开。"
        },
        {
            "title": "重过秘书旧房，因题长句",
            "content": "阁前下马思裴回，第二房门手自开，昔为白面书郎去，今作苍须赞善来。吏人不识多新补，松竹相亲是旧栽。应有题墙名姓在，试将衫袖拂尘埃。",
            "comment": "【注释】时为赞善大夫。"
        },
        {
            "title": "祭社宵兴灯前偶作",
            "content": "城头传鼓角，灯下整衣冠。夜镜藏须白，秋泉漱齿寒。欲将闲送老，须着病辞官。更待年终后，支持归计看。",
            "comment": ""
        },
        {
            "title": "五凤楼晚望　六年八月十日作。",
            "content": "晴阳晚照湿烟销，五凤楼高天泬寥。野绿全经朝雨洗，林红半被暮云烧。龙门翠黛眉相对，伊水黄金线一条。自入秋来风景好，就中最好是今朝。",
            "comment": ""
        },
        {
            "title": "小院酒醒",
            "content": "酒醒闲独步，小院夜深凉。一领新秋簟，三间明月廊。未收残盏杓，初换熟衣裳。好是幽眠处，松阴六尺床。",
            "comment": ""
        },
        {
            "title": "寄皇甫宾客",
            "content": "名利既两忘，形体方自遂。卧掩罗雀门，无人惊我睡。睡足斗擞衣，闲步中庭地。食抱摩挲腹，心头无一事。除却玄晏翁，何人知此味。",
            "comment": ""
        },
        {
            "title": "鸢赠鹤",
            "content": "君夸名鹤我名鸢，君叫闻天我唳天。更有与君相似处，饥来一种啄腥膻。",
            "comment": ""
        },
        {
            "title": "秋霖中奉裴令公见招早出赴会马上先寄六韵",
            "content": "雨暗三秋日，泥深一尺时。老人平旦出，自问欲何之。不是寻医药，非干送别离。素书传好语，绛帐赴佳期。续借桃花马，催迎杨柳姬。只愁张录事，罚我怪来迟。",
            "comment": ""
        },
        {
            "title": "禁中九日对菊花酒忆元九",
            "content": "赐酒盈杯谁共持，宫花满把独相思。相思只傍花边立，尽日吟君咏菊诗。",
            "comment": ""
        },
        {
            "title": "白牡丹",
            "content": "白花冷澹无人爱，亦占芳名道牡丹。应似东宫白赞善，被人还唤作朝官。",
            "comment": ""
        },
        {
            "title": "高亭",
            "content": "亭脊太高君莫拆，东家留取当西山。好看落日斜衔处，一片春岚映半环。",
            "comment": ""
        },
        {
            "title": "酬李二十侍郎",
            "content": "笋老兰长花渐稀，衰翁相对惜芳菲。残莺着雨慵休啭，落絮无风凝不飞。行掇木芽供野食，坐牵萝蔓挂朝衣。十年分手今同醉，醉未如泥莫道归。",
            "comment": ""
        },
        {
            "title": "感所见",
            "content": "巧者焦劳智者愁，愚翁何喜复何忧？莫嫌山木无人用，大胜笼禽不自由。网外老鸡因断尾，盘中鲜鲙为吞钩。谁人会我心中事，冷笑时时一掉头。",
            "comment": ""
        },
        {
            "title": "晚春闲居杨工部寄诗杨常州寄茶同到因以长句",
            "content": "宿酲寂寞眠初起，春意阑珊日又斜。劝我加餐因早笋，恨人休醉是残花。闲吟工部新来句，渴饮毗陵远到茶。兄弟东西官职冷，门前车马向谁家？",
            "comment": ""
        },
        {
            "title": "嘉庆李",
            "content": "东都绿李万州栽，君手封题我手开。把得欲尝先怅望，与渠同别故乡来。",
            "comment": ""
        },
        {
            "title": "除夜",
            "content": "岁暮纷多思，天涯渺未归。老添新甲子，病减旧容辉。乡国仍留念，功名已息机。明朝四十九，应转悟前非。",
            "comment": ""
        },
        {
            "title": "齐云楼晚望偶题十韵兼呈冯侍御，周、殷二协",
            "content": "潦倒宦情尽，萧条芳岁阑。欲辞南国去，重上北城看。复叠江山壮，平铺井邑宽。人稠过杨府，坊闹半长安。插雾峰头没，穿霞日脚残。水光红漾漾，树色绿漫漫。约略留遗爱，殷勤念旧欢。病抛官职易，老别友朋难。九月全无热，西风亦未寒。齐云楼北面，半日凭栏干。",
            "comment": "【注释】原题：齐云楼晚望偶题十韵兼呈冯侍御，周、殷二协律（楼在苏州）"
        },
        {
            "title": "杭州春望",
            "content": "望海楼明照曙霞，护江堤白蹋晴沙。涛声夜入伍员庙，柳色春藏苏小家。红袖织绫夸柿蒂，青旗沽酒趁梨花。谁开湖寺西南路？草绿裙腰一道斜。",
            "comment": "【注释】此诗为长庆三年（823）或四年春白居易任杭州刺史时作。诗对杭州春日景色作了全面的描写，前六句都是一句一景，最后两句为一景。七处景色都靠“望”字把它们联在一起，构成一个完整的画面。　　首句写登楼远望海天瑰丽的景色，有笼住全篇之势。作者原注云：“城东楼名望海楼。”《太平寰宇记》中望海楼作望潮楼，高十丈。次句护江堤指杭州东南钱塘江岸筑以防备海潮的长堤。清晨登望海楼，极目远眺，旭日东升，霞光万道，钱塘江水，奔流入海，护江长堤，闪着银光。此联把城外东南的景色，写得极其雄伟壮丽。　　次联诗人把目光转到城内。杭州城内吴山（又称胥山）上有“伍员庙”。伍员，字子胥，春秋时楚国人。因父兄被楚平王杀害，辗转逃到吴国，帮助吴国先后打败了楚国、越国，后因劝吴王夫差拒绝越国求和并停止伐齐而见疏，终被杀害。所民间传说：他因怨恨吴王，死后驱水为涛，故钱塘江潮又称“子胥涛”。此诗通首所写均为白日眺望情景，“夜入”是想象之词，是说看见眼前的钱塘江和伍员庙，想到夜里万籁俱寂之时，涛声传入庙中，特别清晰。“苏小”，即南齐时钱塘名妓苏小小。“苏小家”代指歌妓舞女所居的秦楼楚馆。这句正写题面的“春”字，点明季节，并以歌楼舞榭，写出杭州的繁华景象。应当注意的是，句中之柳非门前屋后之柳，而是极目远望到的院中之柳。《唐宋诗醇》评这两句说：“‘入’字、‘藏’字极写望中之景。”两句均引用典故写景，不但展现了眼前景物，而且使人联想到伍员的壮烈，昔日杭州的繁华，上句气象雄浑，下句旖旎动人，富有诗情画意。　　上两联主要是写自然景色，下一联则把重点移在风物人情上。“红袖”指织绫女子。“柿蒂”指绫的花纹。作者原注云：“杭州出柿蒂花者尤佳也。”“酒旗”即酒招，代指酒店。“梨花”语意双关。作者原注：“其俗，酿酒趁梨花时熟，号为‘梨花春’。”“趁梨花”是说正好赶在梨花开时饮梨花春酒。此联一句写游人沽饮，一句写妇女织绫。梨花飘舞，酒旗相招；红袖翻飞，绫纹绮丽。诗意之浓，色彩之美，读之令人心醉。　　末联又把目光移到远处，写最能代表杭州山水之美的西湖，结足春意。“湖寺”指孤山寺；“西南路”指由断桥向西南通往湖中到孤山的长堤，即白沙堤，简称白堤。作者原注云：“孤山寺路在湖洲中，草绿时，望如裙腰。”“裙腰”这个绝妙的比喻，不仅写出了春日白堤烟柳葱蒨，露草芊绵的迷人景色，而且把从远处俯瞰西湖的景象写得非常逼真生动，同时，写裙腰，自然使人联想到裙，宛若看到彩裙飘逸如湖面的水光波影；由裙，又自然使人联想到妩媚秀丽的西湖，岂非美丽少女的化身？宋代苏轼《饮湖上初晴后雨》诗云：“欲把西湖比西子，淡妆浓抹总相宜。”虽不能肯定它就是从白居易这两句诗衍化而来，但二者的构思，却是一致的。　　这首诗把杭州春日最有特征的景物，熔铸在一篇之中，就象用五色彩笔，画出一幅《杭州春望图》。画面以春柳、春草、春树及江水、湖水的翠绿为主色，又以梨花、红裙、彩绫、酒旗加以点染，朝日霞光映照其间，把杭州的春光装点得美丽无比，散发着浓郁的春意。诗在写法上，由城外之东南，写到城内，然后又写到西湖，远近结合，错落有致，而又次序井然。同时，又将写景同咏古，摄自然之景同记风物人情结合起来，使景物更加丰富多彩，富有诗味，洋溢着诗人抑止不住的赞美之情。　　（王思宇）"
        },
        {
            "title": "令狐尚书许过弊居先赠长句",
            "content": "不矜轩冕爱林泉，许到池头一醉眠。已遣平治行药迳，兼教扫拂钓鱼船。应将笔砚随诗主，定有笙歌伴酒仙。只候高情无别物，苍苔石笋白花莲。",
            "comment": ""
        },
        {
            "title": "得湖州崔十八使君书，喜与杭越邻郡，因成长",
            "content": "三郡何因此结缘，贞元科第忝同年。故情欢喜开书后，旧事思量在眼前。越国封疆吞碧海，杭城楼閤入青烟。吴兴卑小君应屈，为是蓬莱最后仙。",
            "comment": ""
        },
        {
            "title": "送客春游岭南二十韵",
            "content": "已讶游何远，仍嗟别太频。离容君蹙促，赠语我殷勤。迢递天南面，苍茫海北漘。诃陵国分界，交趾郡为邻。蓊郁三光晦，温暾四气匀。阴晴变寒暑，昏晓错星辰。瘴地难为老，蛮陬不易驯。土民稀白首，洞主尽黄巾。战舰犹惊浪，戎车未息尘。红旗围卉服，紫绶裹文身。面苦桄榔裛，浆酸橄榄新。牙樯迎海舶，铜鼓赛江神。不冻贪泉暖，无霜毒草春。云烟蟒蛇气，刀剑鳄鱼鳞。路足羁栖客，官多谪逐臣。天黄生飓母，雨黑长枫人。回使先传语，征轩早返轮。须防杯里蛊，莫爱橐中珍。北与南殊俗，身将货孰亲。尝闻君子诫，忧道不忧贫。",
            "comment": "【注释】原题注：因叙岭南方物以谕之，并拟微之送崔二十二之作。"
        },
        {
            "title": "答微之夸越州州宅",
            "content": "贺上人回得报书，大夸州宅似仙居。厌看冯翊风沙久，喜见兰亭烟景初。日出旌旗生气色，月明楼阁在空虚。知君暗数江南郡，除却余杭尽不如。",
            "comment": ""
        },
        {
            "title": "夜归",
            "content": "半醉闲行湖岸东，马鞭敲镫辔珑骢。万株松树青山上，十里沙堤明月中。楼角渐移当路影，潮头欲过满江风。归来未放笙歌散，画戟门开蜡烛红。",
            "comment": "【注释】七律《夜归》当作于白居易任杭州刺史时。这两句是说，青山下一片松林，郁郁葱葱；明月当空，洁白的清光映照在十里沙堤之上。遣词严谨，对仗工整，清新明快，景色迷人。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "耳顺吟寄敦诗梦得",
            "content": "三十四十五欲牵，七十八十百病缠。五十六十却不恶，恬淡清净心安然。已过爱贪声利后，犹在病羸昏耄前。未无筋力寻山水，尚有心情听管弦。闲开新酒尝数盏，醉忆旧诗吟一篇。敦诗梦得且相劝，不用嫌他耳顺年。",
            "comment": ""
        },
        {
            "title": "早春闲行",
            "content": "莺早乍啼犹冷落，花寒欲发尚迟疑。",
            "comment": ""
        },
        {
            "title": "足疾",
            "content": "足疾无加亦不瘳，绵春历夏复经秋。开颜且酌樽中酒，代步多乘池上舟。幸有眼前衣食在，兼无身后子孙忧。应须学取陶彭泽，但委心形任去留。",
            "comment": ""
        },
        {
            "title": "赠郑尹",
            "content": "府池东北旧亭台，久别长思醉一回。但请主人空扫地，自携杯酒管弦来。",
            "comment": ""
        },
        {
            "title": "钱侍郎使君以题庐山草堂诗见寄因酬之",
            "content": "殷勤江郡守，怅望掖垣郎。惭见新琼什，思归旧草堂。事随心未得，名与道相妨。若不休官去，人间到老忙。",
            "comment": ""
        },
        {
            "title": "琵琶",
            "content": "弦清拨剌语铮铮，背却残灯就月明。赖是心无惆怅事，不然争奈子弦声。",
            "comment": ""
        },
        {
            "title": "严十八郎中在郡日，改制东南楼，因名清辉，",
            "content": "严郎置兹楼，立名曰清辉。未及署花榜，遽征还粉闱。去来三四年，尘土登者稀。今春新太守，洒扫施帘帏。院柳烟婀娜，檐花雪霏微。看山倚前户，待月阐东扉。碧窗戛瑶瑟，朱栏飘舞衣。烧香卷幕坐，风燕双双飞。君作不得住，我来幸因依。始知天地间，灵境有所归。",
            "comment": "【注释】原题：严十八郎中在郡日，改制东南楼，因名清辉，未立标榜，征归郎署。予既到郡，性爱楼居，宴游其间，颇有幽致聊成十韵，兼戏寄严"
        },
        {
            "title": "送敏中新授户部员外郎西归",
            "content": "千里归程三伏天，官新身健马翩翩。行冲赤日加餐饭，上到青云稳着鞭。长庆老郎唯我在，客曹故事望君传。前鸿后雁行难续，相去迢迢二十年。",
            "comment": ""
        },
        {
            "title": "魏王堤",
            "content": "花寒懒发鸟慵啼，信马闲行到日西。何处未春先有思，柳条无力魏王堤。",
            "comment": ""
        },
        {
            "title": "宗实上人　实即樊司空之子，舍官位妻子出",
            "content": "荣华恩爱弃成唾，戒定真如和作香。今古虽殊同一法，瞿昙抛却转轮王。",
            "comment": ""
        },
        {
            "title": "身报心",
            "content": "心是身王身是宫，君今居在我宫中。是君家舍君须爱，何事论恩自说功？",
            "comment": ""
        },
        {
            "title": "晚桃花",
            "content": "一树红桃亚拂池，竹遮松荫晚开时。非因斜日无由见，不是闲人岂得知。寒地生材遗校易，贫家养女嫁常迟。春深欲落谁怜惜，白侍郎来折一枝。",
            "comment": ""
        },
        {
            "title": "寄情",
            "content": "灼灼早春梅，东南枝最早。持来玩未足，花向手中老。芳香销掌握，怅望生怀抱。岂无后开花，念此先开好。",
            "comment": ""
        },
        {
            "title": "杨柳枝二十韵",
            "content": "小妓携桃叶，新声蹋柳枝。妆成剪烛后，醉起拂衫时。绣履娇行缓，花筵笑上迟。身轻委回雪，罗薄透凝脂。笙引簧频暖，筝催柱数移。乐童翻怨调，才子与妍词。便想人如树，先将发比丝。风条摇两带，烟叶贴双眉。口动樱桃破，鬟低翡翠垂。枝柔腰袅娜，荑嫩手葳蕤。唳鹤晴呼侣，哀猿夜叫儿。玉敲音历历，珠贯字累累。袖为收声点，钗因赴节遗。重重遍头别，一一拍心知。塞北愁攀折，江南苦别离。黄遮金谷岸，绿映杏园池。春惜芳华好，秋怜颜色衰。取来歌里唱，胜向笛中吹。曲罢那能别，情多不自持。缠头无别物，一首断肠诗。",
            "comment": "【注释】杨柳枝，洛下新声也。洛之小妓有善歌之者，词章音韵，听可动人，故赋之。"
        },
        {
            "title": "一叶落",
            "content": "烦暑郁未退，凉飙潜已起。寒温与盛衰，递相为表里。萧萧秋林下，一叶忽先委。勿言微摇落，摇落从此始。",
            "comment": "【注释】　微摇落：一作一叶微。"
        },
        {
            "title": "喜梦得自冯翊归洛兼呈令公",
            "content": "上客新从左辅回，高阳兴助洛阳才。已将四海声名去，又占三春风景来。甲子等头怜共老，文章敌手莫相猜。邹枚未用争诗酒，且饮梁王贺喜杯。",
            "comment": ""
        },
        {
            "title": "小岁日喜谈氏外孙女孩满月",
            "content": "今旦夫妻喜，他人岂得知。自嗟生女晚，敢讶见孙迟。物以稀为贵，情因老更慈。新年逢吉日，满月乞名时。桂燎熏花果，兰汤洗玉肌。怀中有可抱，何必是男儿。",
            "comment": ""
        },
        {
            "title": "八月十五日夜，闻崔大员外翰林独直，对酒玩",
            "content": "秋月高悬空碧外，仙郎静玩禁闱间。岁中唯有今宵好，海内无如此地闲。皓色分明双阙榜，清光深到九门关。遥闻独醉还惆怅，不见金波照玉山。",
            "comment": ""
        },
        {
            "title": "苦热喜凉",
            "content": "经时苦炎暑，心体但烦倦。白日一何长，清秋不可见。岁功成者去，天数极则变。潜知寒燠间，迁次如乘传。火云忽朝敛，金风俄夕扇。枕簟遂清凉，筋骸稍轻健。因思望月侣，好卜迎秋宴。竟夜无客来，引杯还自劝。",
            "comment": "【注释】炎暑：一作炎热"
        },
        {
            "title": "洛下寓居",
            "content": "秋馆清凉日，书因解闷看。夜窗幽独处，琴不为人弹。游宴慵多废，趋朝老渐难。禅僧教断酒，道士劝休官。渭曲庄犹在，钱唐俸尚残。如能便归去，亦不至饥寒。",
            "comment": ""
        },
        {
            "title": "偶饮",
            "content": "三盏醺醺四体融，妓亭檐下夕阳中。千声万响敲相续，一曲云和戛未终。今日心情如往日，秋风气味似春风。唯憎小吏樽前报，道去衙时水五筒。",
            "comment": ""
        },
        {
            "title": "留别微之",
            "content": "于时久与本心违，悟道深知前事非。犹厌劳形辞郡印，那将趁伴著朝衣。五千言里教知足，三百篇中劝式微。少室云边伊水畔，比君校老合先归。",
            "comment": ""
        },
        {
            "title": "秋夜听高调凉州",
            "content": "楼上金风声渐紧，月中银字韵初调。促张弦柱吹高管，一曲凉州入泬寥。",
            "comment": ""
        },
        {
            "title": "老病幽独偶吟所怀",
            "content": "眼渐昏昏耳渐聋，满头霜雪半身风。已将心出浮云外，犹寄形于逆旅中。觞咏罢来宾阁闭，笙歌散后妓房空。世缘俗念消除尽，别是人间清净翁。",
            "comment": ""
        },
        {
            "title": "宿竹阁",
            "content": "晚坐松檐下，宵眠竹阁间。清虚当服药，幽独抵归山。巧未能胜拙，忙应不及闲。无劳别修道，即此是玄关。",
            "comment": ""
        },
        {
            "title": "五年秋病后独宿香山寺三绝句",
            "content": "经年不到龙门寺，今夜何人知我情？还向畅师房里宿，新秋月色旧滩声。饮徒歌伴今何在，雨散云飞尽不回。从此香山风月夜，祗应长是一身来。石盆泉畔石楼头，十二年来昼夜游。更过今年年七十，假如无病亦宜休。",
            "comment": ""
        },
        {
            "title": "晚凉偶咏",
            "content": "日下西墙西，风来北窗北。中有逐凉人，单床独栖息。飘萧过云雨，摇曳归飞翼。新叶多好阴，初筠有佳色。幽深小池馆，优稳闲官职。不爱勿复论，爱亦不易得。",
            "comment": ""
        },
        {
            "title": "以诗代书，酬慕巢尚书见寄",
            "content": "书意诗情不偶然，苦云梦想在林泉。愿为愚谷烟霞侣，思结空门香火缘。每愧尚书情眷眷，自怜居士病绵绵。不知待得心期否，老校于君六七年。",
            "comment": "【注释】慕巢书中颇切归休结侣之意，故以此答。"
        },
        {
            "title": "骠国乐－欲王化之先迩后远也",
            "content": "骠国乐，骠国乐，出自大海西南角。雍羌之子舒难陀，来献南音奉正朔。德宗立仗御紫庭，黈纩不塞为尔听。玉螺一吹椎髻耸，铜鼓一击文身踊。珠缨炫转星宿摇，花鬘斗薮龙蛇动。曲终王子启圣人，臣父愿为唐外臣。左右欢呼何翕习，至尊德广之所及。须臾百辟诣阁门，俯伏拜表贺至尊。伏见骠人献新乐，请书国史传子孙。时有击壤老农父，暗测君心闲独语。闻君政化甚圣明，欲感人心致太平。感人在近不在远，太平由实非由声。观身理国国可济，君如心兮民如体。体生疾苦心憯凄，民得和平君恺悌。贞元之民若未安，骠乐虽闻君不叹。贞元之民苟无病，骠乐不来君亦圣。骠乐骠乐徒喧喧，不如闻此刍荛言。",
            "comment": ""
        },
        {
            "title": "郡斋旬假命宴呈座客示郡寮　自此后在苏州作",
            "content": "公门日两衙，公假月三旬。衙用决簿领，旬以会亲宾。公多及私少，劳逸常不均。况为剧郡长，安得闲宴频。下车已二月，开筵始今晨。初黔军厨突，一拂郡榻尘。既备献酬礼，亦具水陆珍。萍醅箬溪醑，水鲙松江鳞。侑食乐悬动，佐欢妓席陈。风流吴中客，佳丽江南人。歌节点随袂，舞香遗在茵。清奏凝未阕，酡颜气已春。众宾莫遽起，群寮且逡巡。无轻一日醉，用犒九日勤。微彼九日勤，何以治吾民？微此一日醉，何以乐吾身？",
            "comment": "【注释】　酡颜气已春：一作朱颜酡已春。"
        },
        {
            "title": "赠昙禅师　梦中作",
            "content": "五年不入慈恩寺，今日寻师始一来。欲知火宅焚烧苦，方寸如今化作灰。",
            "comment": ""
        },
        {
            "title": "酬微之开拆新楼初毕相报末联见戏之作",
            "content": "海山郁郁石棱棱，新豁高居正好登。南临赡部三千界，东对蓬宫十二层。报我楼成秋望月，把君诗读夜回灯。无妨却有他心眼，妆点亭台即不能。",
            "comment": ""
        },
        {
            "title": "人定",
            "content": "人定月胧明，香消枕簟清。翠屏遮烛影，红袖下帘声。坐久吟方罢，眠初梦未成。谁家教鹦鹉，故故语相惊。",
            "comment": ""
        },
        {
            "title": "戏题卢秘书新移蔷薇",
            "content": "风动翠条腰袅娜，露垂红萼泪阑干。移他到此须为主，不别花人莫使看。",
            "comment": "【注释】　袅娜：一作袅袅。不别：一作不爱。"
        },
        {
            "title": "早夏晓兴赠梦得",
            "content": "窗明帘薄透朝光，卧整巾簪起下床。背壁灯残经宿焰，开箱衣带隔年香。无情亦任他春去，不醉争销得昼长？一部清商一壶酒，与君明日暖新堂。",
            "comment": ""
        },
        {
            "title": "晚起",
            "content": "卧听冬冬衙鼓声，起迟睡足长心情。华簪脱后头虽白，堆案抛来眼校明。闲上篮舆乘兴出，醉回花舫信风行。明朝更濯尘缨去，闻道松江水最清。",
            "comment": ""
        },
        {
            "title": "连雨",
            "content": "风雨暗萧萧，鸡鸣暮复朝。碎声笼苦竹，冷翠落芭蕉。水鸟投檐宿，泥蛙入户跳。仍闻蕃客见，明日欲追朝。",
            "comment": ""
        },
        {
            "title": "郡斋暇日忆庐山草堂，兼寄二林僧社三十韵，",
            "content": "谏诤知无补，迁移分所当。不堪匡圣主，只合事空王。龙象投新社，鹓鸾失故行。沉吟辞北阙，诱引向西方。便住双林寺，仍开一草堂。平治行道路，安置坐禅床。手版支为枕，头巾阁在墙。先生乌几舄，居士白衣裳。竟岁何曾闷，终身不拟忙。灭除残梦想，换尽旧心肠。世界多烦恼，形神久损伤。正从风鼓浪，转作日销霜。吾道寻知止，君恩偶未忘。忽蒙颁凤诏，兼谢剖鱼章。莲静方依水，葵枯重仰阳。三车犹夕会，五马已晨装。去似寻前世，来如别故乡。眉低出鹫岭，脚重下蛇冈。渐望庐山远，弥愁峡路长。香炉峰隐隐，巴字水茫茫。瓢挂留庭树，经收在屋梁。春抛红药圃，夏忆白莲塘。唯拟捐尘事，将何答宠光。有期追永远，无政继龚黄。南国秋犹热，西斋夜暂凉。闲吟四句偈，静对一炉香。身老同丘井，心空是道场。觅僧为去伴，留俸作归粮。为报山中侣，凭看竹下房。会应归去在，松菊莫教荒。",
            "comment": "【注释】原题：郡斋暇日忆庐山草堂，兼寄二林僧社三十韵，多叙贬官已来出处之意"
        },
        {
            "title": "赠友五首",
            "content": "一年十二月，每月有常令。君出臣奉行，谓之握金镜。由兹六气顺，以遂万物性。时令一反常，生灵受其病。周汉德下衰，王风始不竞。又从斩晁错，诸侯益强盛。百里不同禁，四时自为政。盛夏兴土功，方春剿人命。谁能救其失，待君佐邦柄。峨峨象魏门，悬法彝伦正。银生楚山曲，金生鄱溪滨。南人弃农业，求之多苦辛。披砂复凿石，矻矻无冬春。手足尽皴胝，爱利不爱身。畬田既慵斫，稻田亦懒耘。相携作游手，皆道求金银。毕竟金与银，何殊泥与尘。且非衣食物，不济饥寒人。弃本以趋末，日富而岁贫。所以先圣王，弃藏不为珍。谁能反古风，待君秉国钧。捐金复抵璧，勿使劳生民。私家无钱炉，平地无铜山。胡为秋夏税，岁岁输铜钱。钱力日已重，农力日已殚。贱粜粟与麦，贱贸丝与绵。岁暮衣食尽，焉得无饥寒。吾闻国之初，有制垂不刊。庸必算丁口，租必计桑田。不求土所无，不强人所难。量入以为出，上足下亦安。兵兴一变法，兵息遂不还。使我农桑人，憔悴畎亩间。谁能革此弊，待君秉利权。复彼租庸法，令如贞观年。京师四方则，王化之本根。长吏久于政，然后风教敦。如何尹京者，迁次不逡巡。请君屈指数，十年十五人。科条日相矫，吏力亦已勤。宽猛政不一，民心安得淳。九州雍为首，群牧之所遵。天下率如此，何以安吾民。谁能变此法，待君赞弥纶。慎择循良吏，令其长子孙。三十男有室，二十女有归。近代多离乱，婚姻多过期。嫁娶既不早，生育常苦迟。儿女未成人，父母已衰羸。凡人贵达日，多在长大时。欲报亲不待，孝心无所施。哀哉三牲养，少得及庭闱。惜哉万钟粟，多用饱妻儿。谁能正婚礼，待君张国维。庶使孝子心，皆无风树悲。",
            "comment": "【注释】吾友有王佐之才者，以致君济人为己任，识者许之，因赠是诗，以广其志云。"
        },
        {
            "title": "题平泉薛家雪堆庄",
            "content": "怪石千年应自结，灵泉一带是谁开？蹙为宛转青蛇项，喷作玲珑白雪堆。赤日旱天长看雨，玄阴腊月亦闻雷。所嗟地去都门远，不得肩舁每日来。",
            "comment": ""
        },
        {
            "title": "元十八从事南海，欲出庐山临别旧居，有恋泉",
            "content": "贤侯辟士礼从容，莫恋泉声问所从。雨露初承黄纸诏，烟霞欲别紫霄峰。伤弓未息新惊鸟，得水难留久卧龙。我正退藏君变化，一杯可易得相逢。",
            "comment": "【注释】原题：元十八从事南海，欲出庐山临别旧居，有恋泉声什，因以投和，兼伸别情"
        },
        {
            "title": "夜泛阳坞入明月湾即事寄崔湖州",
            "content": "湖山处处好淹留，最爱东湾北坞头。掩映橘林千点火，泓澄潭水一盆油。龙头画舸衔明月，鹊脚红旗蘸碧流。为报茶山崔太守，与君各是一家游。",
            "comment": ""
        },
        {
            "title": "胡、吉、郑、刘、卢、张等六贤皆多年寿，予",
            "content": "七人五百七十岁，拖紫纡朱垂白须。手里无金莫嗟叹，尊中有酒且欢娱。诗吟两句神还王，酒饮三杯气尚粗。嵬峨狂歌教婢拍，婆娑醉舞遣孙扶。天年高过二疏傅，人数多于四皓图。除却三山五天竺，人间此会更应无。",
            "comment": "【注释】原题：胡、吉、郑、刘、卢、张等六贤皆多年寿，予亦次焉，偶于弊居合成尚齿之会，七老相顾，既醉且欢，静而思之，此会稀有，因成七言六韵，以纪之传好事者原注：三仙山、五天竺图，多老寿者。前怀州司马安定胡杲，年八十九。卫尉卿致仕冯翊吉皎，年八十六，前右龙武军长史荥阳郑据，年八十四。前慈州刺史广平刘真，年八十二。前侍御史内供奉官范阳卢真，年七十二。前永州刺史清河张浑，年七十四。刑部尚书致仕太原白居易，年七十四。已上七人，合五百七十岁，会昌五年三月二十一日于白家履道宅同宴，宴罢赋诗，时秘书监狄兼谟、河南尹卢贞，以年未七十，虽与会而不及列。"
        },
        {
            "title": "旧房",
            "content": "远壁秋声虫络丝，入檐新影月低眉。床帷半故帘旌断，仍是初寒欲夜时。",
            "comment": "【注释】远壁：一作“绕壁”"
        },
        {
            "title": "题道宗上人十韵",
            "content": "如来说偈赞，菩萨著论议。是故宗律师，以诗为佛事。一音无差别，四句有诠次。欲使第一流，皆知不二义。精洁沾戒体，闲淡藏禅味。从容恣语言，缥缈离文字。旁延邦国彦，上达王公贵。先以诗句牵，后令入佛智。人多爱师句，我独知师意。不似休上人，空多碧云思。",
            "comment": "【注释】原序：普济寺律大德宗上人法堂中，有故相国郑司徒、归尚书、陆刑部、元少尹及今吏部郑相、中书韦相、钱左丞诗，览其题皆与上人唱酬，阅其人皆朝贤，省其文皆义语，予始知上人之文为义作，为法作，为方便智作，为解脱性作，不为诗而作也。知上人者云尔，恐不知上人者，谓为护国、法振、灵一、皎然之徒与？故予题二十句以解之。"
        },
        {
            "title": "岁夜咏怀，兼寄思黯",
            "content": "遍数故交亲，何人得六旬。今年已入手，余事岂关身。老自无多兴，春应不拣人。陶窗与弘阁，风景一时新。",
            "comment": ""
        },
        {
            "title": "和晨霞　此后在上都作。",
            "content": "君歌仙氏真，我歌慈氏真。慈氏发真念，念此阎浮人。左命大迦叶，右召桓提因。千万化菩萨，百亿诸鬼神。上自非相顶，下及风水轮。胎卵湿化类，蠢蠢难具陈。弘愿在救拔，大悲忘辛勤。无论善不善，岂间冤与亲。抉开生盲眼，摆去烦恼尘。烛以智慧日，洒之甘露津。千界一时度，万法无与邻。借问晨霞子，何如朝玉宸？",
            "comment": ""
        },
        {
            "title": "裴令公席上赠别梦得",
            "content": "年老官高多别离，转难相见转相思。雪销酒尽梁王起，便是邹枚分散时。",
            "comment": ""
        },
        {
            "title": "酬严十八郎中见示",
            "content": "口厌含香握厌兰，紫微青琐举头看。忽惊鬓后苍浪发，未得心中本分官。夜酌满容花色暖，秋吟切骨玉声寒。承明长短君应入，莫忆家江七里滩。",
            "comment": ""
        },
        {
            "title": "宴后题府中水堂赠卢尹中丞　昔予为尹日创造",
            "content": "水斋岁久渐荒芜，自愧甘棠无一株。新酒客来方宴饮，旧堂主在重欢娱。莫言杨柳枝空老，直至樱桃树已枯。从我到君十一尹，相看自置府来无。",
            "comment": ""
        },
        {
            "title": "对酒劝令公开春游宴",
            "content": "时泰岁丰无事日，功成名遂自由身。前头更有忘忧日，向上应无快活人。自去年来多事故，从今日去少交亲。宜须数数谋欢会，好作开成第二春。",
            "comment": ""
        },
        {
            "title": "寓言题僧",
            "content": "劫风火起烧荒宅，苦海波生荡破船。力小无因救焚溺，清凉山下且安禅。",
            "comment": ""
        },
        {
            "title": "在家出家",
            "content": "衣食支吾婚嫁毕，从今家事不相仍。夜眠身是投林鸟，朝饭心同乞食僧。清唳数声松下鹤，寒光一点竹间灯。中宵入定跏趺坐，女唤妻呼多不应。",
            "comment": ""
        },
        {
            "title": "把酒思闲事二首",
            "content": "把酒思闲事，春愁谁最深？乞钱羁客面，落第举人心。月下低眉立，灯前抱膝吟。凭君劝一醉，胜与万黄金。把酒思闲事，春娇何处多？试鞍新白马，弄镜小青娥。掌上初教舞，花前欲按歌。凭君劝一醉，劝了问如何？",
            "comment": ""
        },
        {
            "title": "病中看经赠诸道侣",
            "content": "右眼昏花左足风，金篦石水用无功。不如回念三乘乐，便得浮生百病空。无子同居草庵下。有妻偕老道场中。何烦更请僧为侣，月上新归伴病翁。",
            "comment": ""
        },
        {
            "title": "小庭亦有月",
            "content": "小庭亦有月，小院亦有花。可怜好风景，不解嫌贫家。菱角报笙簧，谷儿抹琵琶。红绡信手舞，紫绡随意歌。村歌与社舞，客哂主人夸。但问乐不乐，岂在钟鼓多。客告暮将归，主称日未斜。请客稍深酌，愿见朱颜酡。客知主意厚，分数随后加。堂上烛未秉，座中冠已峨。左顾短红袖，右命小青娥。长跪谢贵客，蓬门劳见过。客散有余兴，醉卧独吟哦。幕天而席地，谁奈刘伶何。",
            "comment": "【注释】　随后加：一作随口加。"
        },
        {
            "title": "和韩侍郎苦雨",
            "content": "润气凝柱础，繁声注瓦沟。暗留窗不晓，凉引簟先秋。叶湿蚕应病，泥稀燕亦愁。仍闻放朝夜，误出到街头。",
            "comment": ""
        },
        {
            "title": "寄微之　时微之为虢州长史。",
            "content": "高天默默物茫茫，各有来由致损伤。鹦为能言长剪翅，龟缘难死久搘床。莫嫌冷落抛闲地，犹胜炎蒸卧瘴乡。外物竟关身底事，谩排门戟系腰章？",
            "comment": ""
        },
        {
            "title": "虚白堂",
            "content": "虚白堂前衙退后，更无一事到中心。移床就日檐闲卧，卧咏闲诗侧枕琴。",
            "comment": ""
        },
        {
            "title": "自问行何迟",
            "content": "前月发京口，今辰次淮涯。二旬四百里，自问行何迟。还乡无他计，罢郡有余资。进不慕富贵，退未忧寒饥。以此易过日，腾腾何所为。逢山辄倚棹，遇寺多题诗。酒醒夜深后，睡足日高时。眼底一无事，心中百不知。想到京国日，懒放亦如斯。何必冒风水，促促赴程归。",
            "comment": ""
        },
        {
            "title": "老热",
            "content": "一饱百情足，一酣万事休。何人不衰老，我老心无忧。仕者拘职役，农者老田畴。何人不苦热，我热身自由。卧风北窗下，坐月南池头。脑凉脱乌帽，足热濯清流。慵发昼高枕，兴来夜泛舟。何乃有余适，只缘无过求。或问诸亲友，乐天是与不？亦无别言语，多道天悠悠。悠悠君不知，此味深且幽。但恐君知后，亦来从我游。",
            "comment": ""
        },
        {
            "title": "会昌二年春题池西小楼",
            "content": "花边春水水边楼，一坐经今四十秋。望月桥倾三遍换，采莲船破五回修。园林一半成乔木，邻里三分作白头。苏李冥蒙随烛灭，陈樊漂泊逐萍流。虽贫眼下无妨乐，纵病心中不与愁。自笑灵光岿然在，春来游得且须游。",
            "comment": ""
        },
        {
            "title": "病假中庞少尹携鱼酒相过",
            "content": "宦情牢落年将暮，病假联绵日渐深。被老相催虽白首，与春无分未甘心。闲停茶碗从容语，醉把花枝取次吟。劳动故人庞阁老，提鱼携酒远相寻。",
            "comment": ""
        },
        {
            "title": "闲居",
            "content": "风雨萧条秋少客，门庭冷静昼多关。金羁骆马近卖却，罗袖柳枝寻放还。书卷略寻聊取睡，酒杯浅把粗开颜。眼昏入夜休看月，脚重经春不上山。心静无妨喧处寂，机忘兼觉梦中闲。是非爱恶销停尽，唯寄空身在世间。",
            "comment": ""
        },
        {
            "title": "喜雨",
            "content": "西北油然云势浓，须臾滂沛雨飘空。顿疏万物焦枯意，定看秋郊稼穑丰。",
            "comment": ""
        },
        {
            "title": "夜筝",
            "content": "紫袖红弦明月中，自弹自感暗低容。弦凝指咽声停处，别有深情一万重。",
            "comment": "【注释】若要把白居易《琵琶行》裁剪为四句一首的绝句，实在叫人无从下手。但是，《琵琶行》作者自己这一首《夜筝》诗，无疑提供了一个很精妙的缩本。　　“紫袖”、“红弦”，分别是弹筝人与筝的代称。以“紫袖”代弹者，与以“皓齿”代歌者、“细腰”代舞者（李贺《将进酒》：“皓齿歌、细腰舞”）一样，选词造语甚工。“紫袖红弦”不但暗示出弹筝者的乐妓身分，也描写出其修饰的美好，女子弹筝的形象宛如画出。“明月”点“夜”。“月白风清，如此良夜何？”倘如“举酒欲饮无管弦”，那是不免“醉不成饮”的。读者可以由此联想到浔阳江头那个明月之夜的情景。　　次句写到弹筝。连用了两个“自”字，这并不等于说独处（诗题一作“听夜筝”，俨然就有听者在），而是旁若无人的意思。它写出弹筝者已全神倾注于筝乐的情态。“自弹”，是信手弹来，“低眉信手续续弹”，得心应手；“自感”，则见弹奏者完全沉浸在乐曲之中。唯其“自感”，方能感人。“自弹自感”把演奏者灵感到来的一种精神状态写得维妙维肖。旧时乐妓大抵都有一本心酸史，诗中的筝人虽未能象琵琶女那样敛容自陈一番，仅“闇低容”三字，已能使人想象无穷。　　音乐之美本在于声，可诗中对筝乐除一个笼统的“弹”字几乎没有正面描写，接下去却集中笔力，写出一个无声的顷刻。这无声是“弦凝”，是乐曲的一个有机组成部分；这无声是“指咽”，是如泣如诉的情绪上升到顶点所起的突变；这无声是“声停”，而不是一味的沉寂。正因为与声情攸关，它才不同于真的无声，因而听者从这里获得的感受是“别有深情一万重”。　　诗人就是这样，不仅引导读者发现了奇妙的无声之美（“此时无声胜有声”），更通过这一无声的顷刻去领悟想象那筝曲的全部的美妙。　　《夜筝》全力贯注的这一笔，不就是《琵琶行》“冰泉冷涩弦疑绝，疑绝不通声暂歇。别有幽情暗恨生，此时无声胜有声”一节诗句的化用么？　　但值得注意的是，《琵琶行》得意的笔墨，是对琶乐本身绘声绘色的铺陈描写，而《夜筝》所取的倒是《琵琶行》中用作陪衬的描写。这又不是偶然的了。清人刘熙载说：“绝句取径深曲”，“正面不写写反面，本面不写写背面、旁面，须如睹影知竿乃妙。”（《艺概》）尤其涉及叙事时，绝句不可能象叙事诗那样把一个事件展开，来一个铺陈始末。因此对素材的剪裁提炼特别重要。诗人在这里对音乐的描写只能取一顷刻，使人从一斑见全豹。而“弦凝指咽声停处”的顷刻，就有丰富的暗示性，它类乎乐谱中一个大有深意的休止符，可以引起读者对“自弹自感”内容的丰富联想。诗从侧面落笔，的确收到了“睹影知竿”的效果。　　（周啸天）"
        },
        {
            "title": "晚庭逐凉",
            "content": "送客出门后，移床下砌初。趁凉行绕竹，引睡卧看书。老更为官拙，慵多向事疏。松窗倚藤杖，人道似僧居。",
            "comment": ""
        },
        {
            "title": "青门柳",
            "content": "青青一树伤心色，曾入几人离恨中。为近都门多送别，长条折尽减春风。",
            "comment": ""
        },
        {
            "title": "感樱桃花因招饮客",
            "content": "樱桃昨夜开如雪，鬓发今年白似霜。渐觉花前成老丑，何曾酒后更颠狂。谁能闻此来相劝，共泥春风醉一场？",
            "comment": ""
        },
        {
            "title": "每见吕南二郎中新文辄窃有所叹惜因成长句以",
            "content": "双金百炼少人知，纵我知君徒尔为。望梅阁老无妨渴，画饼尚书不救饥。白日回头看又晚，青云举足蹑何迟。壮年可惜虚销掷，遣把闲杯吟咏诗。",
            "comment": ""
        },
        {
            "title": "赠薛涛",
            "content": "蛾眉山势接云霓，欲逐刘郎北路迷。若似剡中容易到，春风犹隔武陵溪。",
            "comment": ""
        },
        {
            "title": "送东都留守令狐尚书赴任",
            "content": "翠华黄屋未东巡，碧洛青嵩付大臣。地称高情多水竹，山宜闲望少风尘。龙门即拟为游客，金谷先凭作主人。歌酒家家花处处，莫空管领上阳春。",
            "comment": ""
        },
        {
            "title": "七言十二句赠驾部吴郎中七兄",
            "content": "四月天气和且清，绿槐阴合沙堤平。独骑善马衔镫稳，初著单衣肢体轻。退朝下直少徒侣，归舍闭门无送迎。风生竹夜窗间卧，月照松时台上行。春酒冷尝三数醆，晓琴闲弄十余声。幽怀静境何人别，唯有南宫老驾兄。",
            "comment": "【注释】原题注：时早夏朝归，闭斋独处，偶题此什。风生竹夜窗间卧�ぴ抡账墒碧ㄉ闲孝偌莶浚罕�部下属之驾部司，设郎中、员外郎各一人，掌管舆辇、车乘、传驿、厩牧马牛杂畜之籍。原诗是一首七言排律，约作于唐穆宗长庆元年（公元821年）初夏，在主客郎中知制诰任。这两句是说，天色已晚，我闲卧窗间，风经丛竹，发出飒飒声响；独步阶上，观赏月夜的景色，但见朗月当空，映照在苍松之上，景色十分优美。风生竹夜，月照苍松，初夏月夜景色如画，亦见诗人工余闲适、平静之心情。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "郡中闲独寄微之及崔湖州",
            "content": "少年宾旅非吾辈，晚岁簪缨束我身。酒散更无同宿客，诗成长作独吟人。苹洲会面知何日，镜水离心又一春。两处也应相忆在，官高年长少情亲。",
            "comment": ""
        },
        {
            "title": "十二时行孝文",
            "content": "晡时申，父母堂前莫动尘。纵月些些不称意，向前小语善谘闻。",
            "comment": ""
        },
        {
            "title": "与诸道者同游二室至九龙潭作",
            "content": "喜逢二室游仙子，厌作三川守土臣。举手摩挲潭上石，开襟抖擞府中尘。他日终为独往客，今朝未是自由身。若言尹是嵩山主，三十六峰应笑人。",
            "comment": ""
        },
        {
            "title": "读鄂公传",
            "content": "高卧深居不见人，功名斗薮似灰尘。唯留一部清商乐，月下风前伴老身。",
            "comment": ""
        },
        {
            "title": "和思黯居守独饮偶醉见示六韵，时梦得和篇先",
            "content": "宫漏滴渐阑，城乌啼复歇。此时若不醉，争奈千门月。主人中夜起，妓烛前罗列。歌袂默收声，舞鬟低赴节。弦吟玉柱品，酒透金杯热。朱颜忽已酡，清奏犹未阕。妍词黯先唱，逸韵刘继发。铿然双雅音，金石相磨戛。",
            "comment": "【注释】原题：和思黯居守独饮偶醉见示六韵，时梦得和篇先成，颇为丽绝，因添两韵，继而美之"
        },
        {
            "title": "和高仆射罢节度让尚书授少保分司喜遂游山水",
            "content": "暂辞八座罢双旌，便作登山临水行。能以忠贞酬重任，不将富贵碍高情。朱门出去簪缨从，绛帐归来歌吹迎。鞍辔闹装光满马，何人信道是书生？",
            "comment": ""
        },
        {
            "title": "萧庶子相过",
            "content": "半日停车马，何人在白家。殷勤萧庶子，爱酒不嫌茶。",
            "comment": ""
        },
        {
            "title": "对火玩雪",
            "content": "平生所心爱，爱火兼怜雪。火是腊天春，雪为阴夜月。鹅毛纷正堕，兽炭敲初折。盈尺白盐寒，满炉红玉热。稍宜杯酌动，渐引笙歌发。但识欢来由，不知醉时节。银盘堆柳絮，罗袖搏琼屑。共愁明日销，便作经年别。",
            "comment": ""
        },
        {
            "title": "青毡帐二十韵",
            "content": "合聚千羊毳，施张百子弮。骨盘边柳健，色染塞蓝鲜。北制因戎创，南移逐虏迁。汰风吹不动，御雨湿弥坚。有顶中央耸，无隅四向圆。旁通门豁尔，内密气温然。远别关山外，初安庭户前。影孤明月夜，价重苦寒年。软暖围毡毯，鎗摐束管弦。最宜霜后地，偏称雪中天。侧置低歌座，平铺小舞筵。闲多揭帘入，醉便拥袍眠。铁檠移灯背，银囊带火悬。深藏晓兰焰，暗贮宿香烟。兽炭休亲近，狐裘可弃捐。砚温融冻墨，瓶暖变春泉。蕙帐徒招隐，茅庵浪坐禅。贫僧应叹羡，寒士定留连。宾客于中接，儿孙向后传。王家夸旧物，未及此青毡。",
            "comment": ""
        },
        {
            "title": "禽虫十二章",
            "content": "燕违戊己鹊避岁，兹事因何羽族知？疑有凤王颁鸟历，一时一日不参差。水中科斗长成蛙，林下桑虫老作蛾。蛙跳蛾舞仰头笑，焉用鲲鹏鳞羽多？江鱼群从称妻妾，塞雁联行号弟兄。但恐世间真眷属，亲疏亦是强为名。蚕老茧成不庇身，蜂饥蜜熟属他人。须知年老忧家者，恐是二虫虚苦辛。阿阁鹓鸾田舍乌，妍媸贵贱两悬殊。如何闭向深笼里，一种摧颓触四隅？兽中刀枪多怒吼，鸟遭罗弋尽哀鸣。羔羊口在缘何事，暗死屠门无一声？蟭螟杀敌蚊巢上，蛮触交争蜗角中。应是诸天观下界，一微尘内斗英雄。蠨蛸网上罥蜉蝣，反覆相持死始休。何异浮生临老日，一弹指顷报恩仇。蚁王化饭为臣妾，螺母偷虫作子孙。彼此假名非本物，其间何怨复何恩？豆苗鹿嚼解乌毒，艾叶雀衔夺燕巢。鸟兽不曾看本草，谙知药性是谁教？一鼠得仙生羽翼，众鼠相看有羡色。岂知飞上未半空，已作乌鸢口中食。鹅乳养雏遗在水，鱼心想子变成鳞。细微幽隐何穷事，知者唯应是圣人。",
            "comment": "【注释】原序：庄列寓言，风骚比兴，多假虫鸟以为筌蹄。故诗义始于关雎鹊巢，道说先乎鲲鹏蜩鷃之类是也。予闲居，乘兴偶作一十二章，颇类志怪放言，每章可致一哂，一哂之外，亦有以自警其衰耄封执之惑焉。顷如此作，多与故人微之梦得共之。微之梦得尝云：此乃九奏中新声，八珍中异味也。有旨哉！今则独吟，想二君在目，能无恨乎！"
        },
        {
            "title": "别后寄美人",
            "content": "莫怪红巾遮面笑，春风吹绽牡丹花。",
            "comment": ""
        },
        {
            "title": "想归田园",
            "content": "恋他朝市求何事，想取丘园乐此身。千首恶诗吟过日，一壶好酒醉销春。归乡年亦非全老，罢郡家仍未苦贫。快活不知如我者，人间能有几多人？",
            "comment": ""
        },
        {
            "title": "木莲树生巴峡山谷间巴民亦呼为黄心树",
            "content": "大者高五丈涉冬不凋身如青杨有白文叶如桂厚大无脊花如莲香色艳腻皆同独房蕊有异四月初始开自开迨谢仅二十日忠州西北十里有鸣玉溪生者浓茂尤异元和十四年夏命道士毋丘元志写惜其遐僻因题三绝句云如折芙蓉栽旱地，似抛芍药挂高枝。云埋水隔无人识，唯有南宾太守知。红似燕支腻如粉，伤心好物不须臾。山中风起无时节，明日重来得在无？已愁花落荒岩底，复恨根生乱石间。几度欲移移不得，天教抛掷在深山。",
            "comment": ""
        },
        {
            "title": "红鹦鹉　商山路逢。",
            "content": "安南远进红鹦鹉，色似桃花语似人。文章辩慧皆如此，笼槛何年出得身？",
            "comment": ""
        },
        {
            "title": "南池早春有怀",
            "content": "朝游北桥上，晚憩南塘畔。西日雪全销，东风冰尽泮。簁簁鱼尾掉，瞥瞥鹅毛换。泥暖草芽生，沙虚泉脉散。晴芳冒苔岛，宿润侵蒲岸。洛下日初长，江南春欲半。时光共抛掷，人事堪嗟叹。倚棹忽寻思，去年池上伴。",
            "comment": ""
        },
        {
            "title": "何处春先到",
            "content": "何处春先到，桥东水北亭。冻花开未得，冷酒着难醒。就日移轻榻，遮风展小屏。不劳人劝醉，莺语渐丁宁。",
            "comment": ""
        },
        {
            "title": "江楼宴别",
            "content": "楼中别曲催离酌，灯下红裙间绿袍。缥缈楚风罗绮薄，铮鏦越调管弦高。寒流带月澄如镜，夕吹和霜利似刀。樽酒未空欢未尽，舞腰歌袖莫辞劳。",
            "comment": ""
        },
        {
            "title": "闲乐",
            "content": "坐安卧稳舆平肩，倚杖披衫绕四边。空腹三杯卯后酒，曲肱一觉醉中眠。更无忙苦吟闲乐，恐是人间自在天。",
            "comment": ""
        },
        {
            "title": "卢侍御小妓乞诗，座上留赠",
            "content": "郁金香汗裛歌巾，山石榴花染舞裙。好似文君还对酒，胜于神女不归云。梦中那及觉时见，宋玉荆王应羡君。",
            "comment": ""
        },
        {
            "title": "奉酬侍中夏中雨后游城南庄见示八韵",
            "content": "岛树间林峦，云收雨气残。四山岚色重，五月水声寒。老鹤两三只，新篁千万竿。化成天竺寺，移得子陵滩。心觉闲弥贵，身缘健更欢。帝将风后待，人作谢公看。甪里年虽老，高阳兴未阑。佳辰不见召，争免趁杯盘？",
            "comment": ""
        },
        {
            "title": "负春",
            "content": "病来道士教调气，老去山僧劝坐禅。孤负春风杨柳曲，去年断酒到今年。",
            "comment": ""
        },
        {
            "title": "霓裳羽衣歌　和微之",
            "content": "我昔元和侍宪皇，曾陪内宴宴昭阳。千歌百舞不可数，就中最爱霓裳舞。舞时寒食春风天，玉钩栏下香案前。案前舞者颜如玉，不着人家俗衣服。虹裳霞帔步摇冠，钿璎累累佩珊珊。娉婷似不任罗绮，顾听乐悬行复止。磬箫筝笛递相搀，击擫弹吹声逦迤。散序六奏未动衣，阳台宿云慵不飞。中序擘騞初入拍，秋竹竿裂春冰拆。飘然转旋回雪轻，嫣然纵送游龙惊。小垂手后柳无力，斜曳裾时云欲生。烟蛾敛略不胜态，风袖低昂如有情。上元点鬟招萼绿，王母挥袂别飞琼。繁音急节十二遍，跳珠撼玉何铿铮。翔鸾舞了却收翅，唳鹤曲终长引声。当时乍见惊心目，凝视谛听殊未足。一落人间八九年，耳冷不曾闻此曲。湓城但听山魈语，巴峡唯闻杜鹃哭。移领钱唐第二年，始有心情问丝竹。玲珑箜篌谢好筝，陈宠觱篥沈平笙。清弦脆管纤纤手，教得霓裳一曲成。虚白亭前湖水畔，前后只应三度按。便除庶子抛却来，闻道如今各星散。今年五月至苏州，朝钟暮角催白头。贪看案牍常侵夜，不听笙歌直到秋。秋来无事多闲闷，忽忆霓裳无处问。闻君部内多乐徒，问有霓裳舞者无？答云七县十万户，无人知有霓裳舞。唯寄长歌与我来，题作霓裳羽衣谱。四幅花笺碧间红，霓裳实录在其中。千姿万状分明见，恰与昭阳舞者同。眼前仿佛睹形质，昔日今朝想如一。疑从云梦呼召来，似着丹青图写出。我爱霓裳君合知，发于歌咏形于诗。君不见，我歌云，惊破霓裳羽衣曲。又不见，我诗云，曲爱霓裳未拍时。由来能事皆有主，杨氏创声君造谱。君言此舞难得人，须是倾城可怜女。吴妖小玉飞作烟，越艳西施化为土。娇花巧笑久寂寥，娃馆苎萝空处所。如君所言诚有是，君试从容听我语。若求国色始翻传，但恐人间废此舞。妍媸优劣宁相远，大都只在人抬举。李娟张态君莫嫌，亦拟随宜且教取。",
            "comment": ""
        },
        {
            "title": "题石山人",
            "content": "腾腾兀兀在人间，贵贱贤愚尽往还。膻腻筵中唯饮酒，歌钟会处独思山。存神不许三尸住，混俗无妨两鬓斑。除却余杭白太守，何人更解爱君闲？",
            "comment": ""
        },
        {
            "title": "冬至夜",
            "content": "老去襟怀常濩落，病来须鬓转苍浪。心灰不及炉中火，鬓雪多于砌下霜。三峡南宾城最远，一年冬至夜偏长。今宵始觉房栊冷，坐索寒衣托孟光。",
            "comment": "【注释】心灰①不及炉中火��鬓雪多于砌下霜①心灰：心如死灰，极言消沉。《冬至夜》是一首七律，约作于忠州刺史任内。诗人心境不佳，情绪消沉。这两句是说，我心如死灰，不如炉中之火还在熊熊燃烧；已届老年，两鬓的白发多于阶下的秋霜。比喻恰切，措词工巧，愤怨之情，跃然纸上。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "和令狐相公寄刘郎中兼见示长句",
            "content": "日月天衢仰面看，尚淹池凤滞台莺。碧幢千里空移镇，赤笔三年未转官。别后纵吟终少兴，病来虽饮不多欢。酒军诗敌如相遇，临老犹能一据鞍。",
            "comment": ""
        },
        {
            "title": "初到洛下闲游",
            "content": "汉庭重少身宜退，洛下闲居迹可逃。趁伴入朝应老丑，寻春放醉尚粗豪。诗携彩纸新装卷，酒典绯花旧赐袍。曾在东方千骑上，至今躞蹀马头高。",
            "comment": ""
        },
        {
            "title": "有感三首",
            "content": "鬓发已斑白，衣绶方朱紫。穷贱当壮年，富荣临暮齿。车舆红尘合，第宅青烟起。彼来此须去，品物之常理。第宅非吾庐，逆旅暂留止。子孙非我有，委蜕而已矣。有如蚕造茧，又似花生子。子结花暗凋，茧成蚕老死。悲哉可奈何，举世皆如此。莫养瘦马驹，莫教小妓女。后事在目前，不信君看取。马肥快行走，妓长能歌舞。三年五岁间，已闻换一主。借问新旧主，谁乐谁辛苦？请君大带上，把笔书此语。往事勿追思，追思多悲怆。来事勿相迎，相迎亦惆怅。不如兀然坐，不如塌然卧。食来即开口，睡来即合眼。二事最关身，安寝加餐饭。忘怀任行止，委命随修短。更若有兴来，狂歌酒一盏。",
            "comment": ""
        },
        {
            "title": "巴水",
            "content": "城下巴江水，春来似麴尘。软沙如渭曲，斜岸忆天津。影蘸新黄柳，香浮小白苹。临流搔首坐，惆怅为何人？",
            "comment": ""
        },
        {
            "title": "眼病二首",
            "content": "散乱空中千片雪，蒙笼物上一重纱。纵逢晴景如看雾，不是春天亦见花。僧说客尘来眼界，医言风眩在肝家。两头治疗何曾瘥，药力微茫佛力赊。眼藏损伤来已久，病根牢固去应难。医师尽劝先停酒，道侣多教早罢官。案上谩铺龙树论，盒中虚捻决明丸。人间方药应无益，争得金篦试刮看？",
            "comment": ""
        },
        {
            "title": "咏老赠梦得",
            "content": "与君俱老也，自问老何如。眼涩夜先卧，头慵朝未梳。有时扶杖出，尽日闭门居。懒照新磨镜，休看小字书。情于故人重，迹共少年疏。唯是闲谈兴，相逢尚有余。",
            "comment": ""
        },
        {
            "title": "从同州刺史改授太子少傅分司",
            "content": "承华东署三分务，履道西池七过春。歌酒优游聊卒岁，园林潇洒可终身。留侯爵秩诚虚贵，疏受生涯未苦贫。月俸百千官二品，朝廷雇我作闲人。",
            "comment": ""
        },
        {
            "title": "题小桥前新竹招客",
            "content": "雁齿小红桥，垂檐低白屋。桥前何所有，苒苒新生竹。皮开坼褐锦，节露抽青玉。筠翠如可餐，粉霜不忍触。闲吟声未已，幽玩心难足。管领好风烟，轻欺凡草木。谁能有月夜，伴我林中宿。为君倾一杯，狂歌竹枝曲。",
            "comment": ""
        },
        {
            "title": "代梦得吟",
            "content": "后来变化三分贵，同背凋零太半无。世上争先从尽汝，人间斗在不如吾。竿头已到应难久，局势虽迟未必输。不见山苗与林叶，迎春先绿亦先枯。",
            "comment": ""
        },
        {
            "title": "送刘五司马赴任硖州兼寄崔使君",
            "content": "位下才高多怨天，刘兄道胜独恬然。贫于杨子两三倍，老过荣公六七年。笔砚莫抛留压案，箪瓢从陋也销钱。郡丞自合当优礼，何况夷陵太守贤。",
            "comment": ""
        },
        {
            "title": "除日答梦得同发楚州",
            "content": "共作千里伴，俱为一郡回。岁阴中路尽，乡思先春来。山雪晚犹在，淮冰晴欲开。归欤吟可作，休恋主人杯。",
            "comment": ""
        },
        {
            "title": "曲江独行招张十八",
            "content": "曲江新岁后，冰与水相和。南岸犹残雪，东风未有波。偶游身独自，相忆意如何？莫待春深去，花时鞍马多。",
            "comment": ""
        },
        {
            "title": "歙州山行怀故山",
            "content": "悔别故山远，愁行归路迟。云峯杂满眼，不当隐沦时。",
            "comment": ""
        },
        {
            "title": "池窗",
            "content": "池晚莲芳谢，窗秋竹意深。更无人作伴，唯对一张琴。",
            "comment": ""
        },
        {
            "title": "寄张十八",
            "content": "饥止一簟食，渴止一壶浆。出入止一马，寝兴止一床。此外无长物，于我有若亡。胡然不知足，名利心遑遑。念兹弥懒放，积习遂为常。经旬不出门，竟日不下堂。同病者张生，贫僻住延康。慵中每相忆，此意未能忘。迢迢青槐街，相去八九坊。秋来未相见，应有新诗章。早晚来同宿，天气转清凉。",
            "comment": ""
        },
        {
            "title": "洛桥寒食日作十韵",
            "content": "上苑风烟好，中桥道路平。蹴球尘不起，泼火雨新晴。宿醉头仍重，晨游眼乍明。老慵虽省事，春诱尚多情。遇客踟蹰立，寻花取次行。连钱嚼金勒，凿落泻银罂。府酝伤教送，官娃喜要迎。舞腰那及柳，歌舌不如莺。乡国真堪恋，光阴可合轻？三年遇寒食，尽在洛阳城。",
            "comment": ""
        },
        {
            "title": "池上篇",
            "content": "十亩之宅，五亩之园。有水一池，有竹千竿。勿谓土狭，勿谓地偏。足以容膝，足以息肩。有堂有庭，有桥有船。有书有酒，有歌有弦。有叟在中，白须飘然。识分知足，外无求焉。如鸟择木，姑务巢安。如龟居坎，不知海宽。灵鹤怪石，紫菱白莲。皆吾所好，尽在吾前。时饮一杯，或吟一篇。妻孥熙熙，鸡犬闲闲。优哉游哉，吾将终老乎其间。",
            "comment": ""
        },
        {
            "title": "夜送孟司功",
            "content": "浔阳白司马，夜送孟功曹。江暗管弦急，楼明灯火高。湖波翻似箭，霜草杀如刀。且莫开征棹，阴风正怒号。",
            "comment": ""
        },
        {
            "title": "紫阳花",
            "content": "何年植向仙坛上，早晚移栽到梵家。虽在人间人不识，与君名作紫阳花。",
            "comment": "【注释】原题注：招贤寺有山花一树，无人知名，色紫气香，芳丽可爱，颇类仙物，因以紫阳花名之。"
        },
        {
            "title": "新亭病后独坐招李侍郎公垂",
            "content": "新亭未有客，竟日独何为？趁暖泥茶灶，防寒夹竹篱。头风初定后，眼暗欲明时。浅把三分酒，闲题数句诗。应须置两榻，一榻待公垂。",
            "comment": ""
        },
        {
            "title": "冯阁老处见与严郎中酬和诗因戏赠绝句",
            "content": "乍来天上宜清净，不用回头望故山。纵有旧游君莫忆，尘心起即堕人间。",
            "comment": ""
        },
        {
            "title": "春尽日",
            "content": "芳景销残暑气生，感时思事坐含情。无人开口共谁语，有酒回头还自倾。醉对数丛红芍药，渴尝一碗绿昌明春归似遣莺留语，好住林园三两声。",
            "comment": ""
        },
        {
            "title": "出使在途，所骑马死，改乘肩舆，将归长安，",
            "content": "驿路崎岖泥雪寒，欲登篮舆一长叹。风光不见桃花骑，尘土空留杏叶鞍。丧乘独归殊不易，脱骖相赠岂为难。并州好马应无数，不怕旌旄试觅看。",
            "comment": "【注释】原题：出使在途，所骑马死，改乘肩舆，将归长安，偶咏旅怀，寄太原李相公"
        },
        {
            "title": "送客之湖南",
            "content": "年年渐见南方物，事事堪伤北客情。山鬼趫跳唯一足，峡猿哀怨过三声。帆开青草湖中去，衣湿黄梅雨里行。别后双鱼难定寄，近来潮不到湓城。",
            "comment": ""
        },
        {
            "title": "太湖石",
            "content": "烟翠三秋色，波涛万古痕。削成青玉片，截断碧云根。风气通岩穴，苔文护洞门。三峰具体小，应是华山孙。",
            "comment": ""
        },
        {
            "title": "寄题上强山精舍寺",
            "content": "惯游山水住南州，行尽天台及虎丘。惟有上强精舍寺，最堪游处未曾游。",
            "comment": ""
        },
        {
            "title": "初致仕后戏酬留守牛相公　并呈分司诸寮友。",
            "content": "南北东西无所羁，挂冠目在胜分司。探花尝酒多先到，拜表行香尽不知。炮笋烹鱼饱餐后，拥袍枕臂醉眠时。报君一语君应笑，兼亦无心羡保釐。",
            "comment": ""
        },
        {
            "title": "犬鸢",
            "content": "晚来天气好，散步中门前。门前何所有，偶睹犬与鸢。鸢饱凌风飞，犬暖向日眠。腹舒稳贴地，翅凝高摩天。上无罗弋忧，下无羁锁牵。见彼物遂性，我亦心适然。心适复何为，一咏逍遥篇。此仍着于适，尚未能忘言。",
            "comment": ""
        },
        {
            "title": "酬梦得见喜疾瘳",
            "content": "暖卧摩绵褥，寒倾药酒螺。昏昏布裘底，病醉睡相和。末疾徒云尔，余年有几何？须知差与否，相去校无多。",
            "comment": ""
        },
        {
            "title": "江夜舟行",
            "content": "烟淡月濛濛，舟行夜色中。江铺满槽水，帆展半樯风。叫曙嗷嗷雁，啼秋唧唧虫。只应催北客，早作白须翁。",
            "comment": ""
        },
        {
            "title": "斋居偶作",
            "content": "童子装炉火，行添一炷香。老翁持麈尾，坐拂伴张床。卷缦看天色，移斋近日阳。甘鲜新饼果，稳暖旧衣裳。止足安生理，悠闲乐性场。是非一以遣，动静百无妨。岂有物相累，兼无情可忘。不须忧老病，心是自医王。",
            "comment": ""
        },
        {
            "title": "因岩亭",
            "content": "箕颍人穷独，蓬壶路阻难。何如兼吏隐，复得事跻攀。岩树罗阶下，江云贮栋间。似移天目石，疑入武丘山。清景徒堪赏，皇恩肯放闲？遥知兴未足，即被诏征还。",
            "comment": ""
        },
        {
            "title": "诗酒琴人，例多薄命，予酷好三事，雅当此科",
            "content": "爱琴爱酒爱诗客，多贱多穷多苦辛。中散步兵终不贵，孟郊张籍过于贫。一之已叹关于命，三者何堪并在身。只合飘零随草木，谁教凌厉出风尘。荣名厚禄二千石，乐饮闲游三十春。何得无厌时咄咄，犹言薄命不如人。",
            "comment": "【注释】原题：诗酒琴人，例多薄命，予酷好三事，雅当此科，而所得已多，为幸斯甚，偶成狂咏，聊写愧怀"
        },
        {
            "title": "空闺怨",
            "content": "寒月沈沈洞房静，真珠帘外梧桐影。秋霜欲下手先知，灯底裁缝剪刀冷。",
            "comment": ""
        },
        {
            "title": "寄题杨万州四望楼",
            "content": "江上新楼名四望，东西南北水茫茫。无由得与君携手，同凭栏干一望乡。",
            "comment": ""
        },
        {
            "title": "早春忆游思黯南庄因寄长句",
            "content": "南庄胜处心常忆，借问轩车早晚游。美景难忘竹廊下，好风争奈柳桥头。冰消见水多于地，雪霁看山尽入楼。若待春深始同赏，莺残花落却堪愁。",
            "comment": ""
        },
        {
            "title": "庾楼晓望",
            "content": "独凭朱槛立凌晨，山色初明水色新。竹雾晓笼衔岭月，苹风暖送过江春。子城阴处犹残雪，衙鼓声前未有尘。三百年来庾楼上，曾经多少望乡人。",
            "comment": "【注释】衙门中所设的鼓，用以集散曹吏。③尘：尘嚣。喧嚣的声音。这两句是说，清晨登上城楼，尚有寒意，只见那瓮城墙脚阴处残雪未消；衙鼓声声，清晰入耳，街市上尚无喧嚣之声。所见、所感、所闻，将江州城清晨景象的特征概括无余。　--引自李济洲编著之《全唐诗佳句赏析》http://tshjj.yeah.net/"
        },
        {
            "title": "无梦",
            "content": "老眼花前暗，春衣雨后寒。旧诗多忘却，新酒且尝看。拙定于身稳，慵应趁伴难。渐销名利想，无梦到长安。",
            "comment": ""
        },
        {
            "title": "池上",
            "content": "袅袅凉风动，凄凄寒露零。兰衰花始白，荷破叶犹青。独立栖沙鹤，双飞照水萤。若为寥落境，仍值酒初醒。",
            "comment": ""
        },
        {
            "title": "谢李六郎中寄新蜀茶",
            "content": "故情周匝向交亲，新茗分张及病身。红纸一封书后信，绿芽十片火前春。汤添勺水煎鱼眼，末下刀圭搅麴尘。不寄他人先寄我，应缘我是别茶人。",
            "comment": ""
        },
        {
            "title": "病中辱崔宣城长句见寄，兼有觥绮之赠，因以",
            "content": "刘桢病发经春卧，谢脁诗来尽日吟。三道旧夸收片玉，一章新喜获双金。信题霞绮缄情重，酒试银觥表分深。科第门生满霄汉，岁寒少得似君心。",
            "comment": ""
        },
        {
            "title": "认春戏呈冯少尹李郎中陈主簿",
            "content": "认得春风先到处，西园南面水东头。柳初变后条犹重，花未开前枝已稠。暗助醉欢寻绿酒，潜添睡兴着红楼。知君未别阳和意，直待春深始拟游。",
            "comment": ""
        },
        {
            "title": "写新诗寄微之偶题卷后",
            "content": "写了吟看满卷愁，浅红笺纸小银钩。未容寄与微之去，已被人传到越州。",
            "comment": ""
        },
        {
            "title": "啄木曲",
            "content": "莫买宝剪刀，虚费千金直。我有心中愁，知君剪不得。莫磨解结锥，徒劳人气力。我有肠中结，知君解不得。莫染红丝线，徒夸好颜色。我有双泪珠，知君穿不得。莫近红炉火，炎气徒相逼。我有两鬓霜，知君销不得。刀不能剪心愁，锥不能解肠结。线不能穿泪珠，火不能销鬓雪。不如饮此神圣杯，万念千忧一时歇。",
            "comment": ""
        },
        {
            "title": "马坠强出赠同座",
            "content": "足伤遭马坠，腰重倩人抬。只合窗间卧，何由花下来。坐依桃叶妓，行呷地黄杯。强出非他意，东风落尽梅。",
            "comment": ""
        },
        {
            "title": "寒食",
            "content": "人老何所乐，乐在归乡国。我归故园来，九度逢寒食。故园在何处，池馆东城侧。四邻梨花时，二月伊水色。岂独好风土，仍多旧亲戚。出去恣欢游，归来聊燕息。有官供禄俸，无事劳心力。但恐优稳多，微躬销不得。",
            "comment": ""
        },
        {
            "title": "和顺之琴者",
            "content": "阴阴花院月，耿耿兰房烛。中有弄琴人，声貌俱如玉。清泠石泉引，澹泞风松曲。遂使君子心，不爱凡丝竹。",
            "comment": ""
        },
        {
            "title": "偶吟自慰兼呈梦得　予与梦得甲子同，今俱七",
            "content": "且喜同年满七旬，莫嫌衰病莫嫌贫。已为海内有名客，又占世间长命人。耳里声闻新将相，眼前失尽故交亲。尊荣富寿难兼得，闲坐思量最要身。",
            "comment": ""
        },
        {
            "title": "戏醉客",
            "content": "莫言鲁国书生懦，莫把杭州刺史欺。醉客请君开眼望，绿杨风下有红旗。",
            "comment": ""
        },
        {
            "title": "东墙夜合树去秋为风雨所摧今年花时怅然有感",
            "content": "碧荑红缕今何在？风雨飘将去不回。惆怅去年墙下地，今春唯有荠花开。",
            "comment": ""
        },
        {
            "title": "春尽日天津桥醉吟偶呈李尹侍郎",
            "content": "宿雨洗天津，无泥未有尘。初晴迎早夏，落照送残春。兴发诗随口，狂来酒寄身。水边行嵬峨，桥上立逡巡。疏傅心情老，吴公政化新。三川徒有主，风景属闲人。",
            "comment": ""
        },
        {
            "title": "答微之泊西陵驿见寄",
            "content": "烟波尽处一点白，应是西陵古驿台。知在台边望不见，暮潮空送渡船回。",
            "comment": ""
        },
        {
            "title": "春题湖上",
            "content": "湖上春来似画图，乱峰围绕水平铺。松排山面千重翠，月点波心一颗珠。碧毯线头抽早稻，青罗裙带展新蒲。未能抛得杭州去，一半句留是此湖。",
            "comment": ""
        },
        {
            "title": "江楼晚眺景物鲜奇吟玩成篇寄水部张员外",
            "content": "澹烟疏雨间斜阳，江色鲜明海气凉。蜃散云收破楼阁，虹残水照断桥粱。风翻白浪花千片，雁点青天字一行。好着丹青图画取，题诗寄与水曹郎。",
            "comment": "【注释】风翻白浪花千片①�ぱ愕闱嗵熳忠恍孝倩ㄇ�片：风吹江水，浪花喷涌，如片片白花。 ②字一行：雁群从青天经过，排成“人”字或“一”字。原诗是一首七律，作于杭州刺史任内。这两句是说，风吹水面，白浪翻卷，好像千万片花瓣。碧空高远，大雁飞行，犹如在青天点上字迹一行。诗人巧妙地剪裁了江上雨后的自然景物，一仰，以实字写实景，构成了清新和谐的画面。原诗上下两句一俯是诗人在一个天的傍秋晚，登上杭州城楼眺望，赞赏景色的优美，于是请人画为图幅，并题了这首诗寄给张籍。张籍特地写了《答白杭州郡楼登望画图见寄》，赞叹说：“乍惊物色从诗出，更想工人下手难。”称赞白居易把景物写活了。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "编集拙诗成一十五卷因题卷末戏赠元九李二十",
            "content": "一篇长恨有风情，十首秦吟近正声。每被老元偷格律，苦教短李伏歌行。世间富贵应无分，身后文章合有名。莫怪气粗言语大，新排十五卷诗成。",
            "comment": "【注释】苦教短李伏歌行（原注）：元九向江陵日，尝以拙诗一轴赠行，自后格变。李二十常自负歌行，近见予乐府五十首，默然心伏。"
        },
        {
            "title": "赴杭州重宿棣华驿，见杨八旧诗，感题一绝",
            "content": "往恨今愁应不殊，题诗梁下又踟蹰。羡君犹梦见兄弟，我到天明睡亦无。",
            "comment": ""
        },
        {
            "title": "咏怀",
            "content": "自从委顺任浮沈，渐觉年多功用深。面上减除忧喜色，胸中消尽是非心。妻儿不问唯耽酒，冠盖皆慵只抱琴。长笑灵均不知命，江蓠丛畔苦悲吟。",
            "comment": ""
        },
        {
            "title": "戏答林园",
            "content": "岂独西坊来往频，偷闲处处作游人。衡门虽是栖迟地，不可终朝锁老身。",
            "comment": ""
        },
        {
            "title": "八月三日夜作",
            "content": "露白月微明，天凉景物清。草头珠颗冷，楼角玉钩生。气爽衣裳健，风疏砧杵鸣。夜衾香有思，秋簟冷无情。梦短眠频觉，宵长起暂行。烛凝临晓影，虫怨欲寒声。槿老花先尽，莲凋子始成。四时无了日，何用叹衰荣。",
            "comment": ""
        },
        {
            "title": "百炼镜－辨皇王鉴也",
            "content": "百炼镜，镕范非常规，日辰处所灵且祇。江心波上舟中铸，五月五日日午时。琼粉金膏磨莹已，化为一片秋潭水。镜成将献蓬莱宫，扬州长吏手自封。人间臣妾不合照，背有九五飞天龙。人人呼为天子镜，我有一言闻太宗。太宗常以人为镜，鉴古鉴今不鉴容。四海安危居掌内，百王治乱悬心中。乃知天子别有镜，不是扬州百炼铜。",
            "comment": "【注释】太宗①常以人为镜�ぜ�古鉴今不鉴容�あ偬�宗：唐太宗李世民。《百炼镜》是《新乐府》五十首中的一首。这两句是说，唐太宗以人为镜，他照的是历史和现状，并不是用来照自己的容貌如何。语意深刻，富于哲理。－－引自李济洲编著之《全唐诗佳句赏析》http://tshjj.yeah.net/扬州长吏手自封：一作钿函珠匣锁几重。"
        },
        {
            "title": "醉中酬殷协律",
            "content": "泗水亭边一分散，浙江楼上重游陪。挥鞭二十年前别，命驾三千里外来。醉袖放狂相向舞，愁眉和笑一时开。留君夜住非无分，且尽青娥红烛台。",
            "comment": ""
        },
        {
            "title": "寄献北都留守裴令公",
            "content": "天上中台正，人间一品高。休明值尧舜，勋业过萧曹。始擅文三捷，终兼武六韬。动人名赫赫，忧国意忉忉。荡蔡擒封豕，平齐斩巨鳌。两河收土宇，四海定波涛。宠重移宫龠，恩新换阃旄。保厘东宅静，守护北门牢。晋国封疆阔，并州士马豪。胡兵惊赤帜，边雁避乌号。令下流如水，仁沾泽似膏。路喧歌五袴，军醉感单醪。将校森貔武，宾僚俨隽髦。客无烦夜柝，吏不犯秋毫。神在台骀助，魂亡猃狁逃。德星销彗孛，霖雨灭腥臊。烽戍高临代，关河远控洮。汾云晴漠漠，朔吹冷颾颾。豹尾交牙戟，虬须捧佩刀。通天白犀带，照地紫麟袍。羌管吹杨柳，燕姬酌蒲萄。银含凿落盏，金屑琵琶槽。遥想从军乐，应忘报国劳。紫微留北阙，绿野寄东皋。忽忆前时会，多惭下客叨。清宵陪宴话，美景从游遨。花月还同赏，琴诗雅自操。朱弦拂宫徵，洪笔振风骚。近竹开方丈，依林架桔槔。春池八九曲，画舫两三艘。径滑苔黏屐，潭深水没篙。绿丝萦岸柳，红粉映楼桃。为穆先陈醴，招刘共藉糟。舞鬟金翡翠，歌颈玉蛴螬。盛德终难过，明时岂易遭。公虽慕张范，帝未舍伊皋。眷恋心方结，踟蹰首已搔。鸾皇上寥廓，燕雀任蓬蒿。欲献文狂简，徒烦思郁陶。可怜四百字，轻重抵鸿毛。",
            "comment": "【注释】原序：司徒令公分守东洛，移镇北都，一心勤王，三月成政，形容盛德，实在歌诗，况辱知音，敢不先唱。辄奉五言四十韵寄献，以抒下情。"
        },
        {
            "title": "六十拜河南尹",
            "content": "六十河南尹，前途足可知。老应无处避，病不与人期。幸遇芳菲日，犹富强健时。万金何假藉，一盏莫推辞。流水光阴急，浮云富贵迟。人间苦无酒，尽合鬓成丝。",
            "comment": ""
        },
        {
            "title": "寄绝句",
            "content": "平生相见即眉开，静念无如李与崔。各是天涯为刺史，缘何不觅九江来？",
            "comment": ""
        },
        {
            "title": "闲居春尽",
            "content": "闲泊池舟静掩扉，老身慵出客来稀。愁因暮雨留教住，春被残莺唤遣归。揭瓮偷尝新熟酒，开箱试着旧生衣。冬裘夏葛相催促，垂老光阴速似飞。",
            "comment": ""
        },
        {
            "title": "问韦山人山甫",
            "content": "身名身事两蹉跎，试就先生问若何。从此神仙学得否，白须虽有未为多。",
            "comment": ""
        },
        {
            "title": "谕妓",
            "content": "烛泪夜粘桃叶袖，酒痕春污石榴裙。莫辞辛苦供欢宴，老后思量悔煞君。",
            "comment": ""
        },
        {
            "title": "病中答招饮者",
            "content": "顾我镜中悲白发，尽君花下醉青春。不缘眼痛兼身病，可是樽前第二人？",
            "comment": ""
        },
        {
            "title": "鹤答乌",
            "content": "吾爱栖云上华表，汝多攫肉下田中。吾音中羽汝声角，琴曲虽同调不同。",
            "comment": ""
        },
        {
            "title": "公垂尚书以白马见寄光洁稳善以诗谢之",
            "content": "翩翩白马称金羁，领缀银花尾曳丝。毛色鲜明人尽爱，性灵驯善主偏知。免将妾换惭来处，试使奴牵欲上时。不蹶不惊行步稳，最宜山简醉中骑。",
            "comment": ""
        },
        {
            "title": "秋寄微之十二韵",
            "content": "娃馆松江北，稽城浙水东。屈君为长吏，伴我作衰翁。旌旆知非远，烟云望不通。忙多对酒榼，兴少阅诗筒。淡白秋来日，疏凉雨后风。余霞数片绮，新月一张弓。影满衰桐树，香凋晚蕙丛。饥啼春谷鸟，寒怨络丝虫。览镜头虽白，听歌耳未聋。老愁从自遣，醉笑与谁同。清旦方堆案，黄昏始退公。可怜朝暮景，销在两衙中。",
            "comment": ""
        },
        {
            "title": "府中夜赏",
            "content": "樱桃厅院春偏好，石井栏堂夜更幽。白粉墙头花半出，绯纱烛下水平流。闲留宾客尝新酒，醉领笙歌上小舟。舞袖飘摇棹容与，忽疑身是梦中游。",
            "comment": ""
        },
        {
            "title": "蔷薇花一丛独死不知其故因有是篇",
            "content": "柯条未尝损，根蕟不曾移。同类今齐茂，孤芳忽独萎。仍怜委地日，正是带花时。碎碧初凋叶，焦红尚恋枝。乾坤无厚薄，草木自荣衰。欲问因何事，春风亦不知。",
            "comment": ""
        },
        {
            "title": "题王家庄临水柳亭",
            "content": "弱柳缘堤种，虚亭压水开。条疑逐风去，波欲上阶来。翠羽偷鱼入，红腰学舞回。春愁正无绪，争不尽残杯。",
            "comment": ""
        },
        {
            "title": "忆庐山旧隐及洛下新居",
            "content": "形骸黾勉班行内，骨肉句留俸禄中。无奈攀缘随手长，亦知恩爱到头空。草堂久闭庐山下，竹院新抛洛水东。自是未能归去得，世间谁要白须翁。",
            "comment": ""
        },
        {
            "title": "又答贺客",
            "content": "银章暂假为专城，贺客来多懒起迎。似挂绯衫衣架上，朽株枯竹有何荣？",
            "comment": ""
        },
        {
            "title": "和裴侍中南园静兴见示",
            "content": "池馆清且幽，高怀亦如此。有时帘动风，尽日桥照水。静将鹤为伴，闲与云相似。何必学留侯，崎岖觅松子？",
            "comment": ""
        },
        {
            "title": "菩提寺上方晚望香山寺寄舒员外",
            "content": "晚登西宝刹，晴望东精舍。反照转楼台，辉辉似图画。冰浮水明灭，雪压松偃亚。石阁僧上来，云汀雁飞下。西京闹于市，东洛闲如社。曾忆旧游无，香山明月夜。",
            "comment": ""
        },
        {
            "title": "戏礼经老僧",
            "content": "香火一炉灯一盏，白头夜礼佛名经。何年饮著声闻酒？直到如今醉未醒。",
            "comment": ""
        },
        {
            "title": "南池",
            "content": "萧条微雨绝，荒岸抱清源。入舫山侵塞，分泉道接村。秋声依树色，月影在蒲根。淹泊方难遂，他宵关梦魂。",
            "comment": ""
        },
        {
            "title": "晚出寻人不遇",
            "content": "篮舆不乘乘晚凉，相寻不遇亦无妨。轻衣稳马槐阴下，自要闲行一两坊。",
            "comment": ""
        },
        {
            "title": "初夏闲吟兼呈韦宾客",
            "content": "孟夏清和月，东都闲散官。体中无病痛，眼下未饥寒。世事闻常闷，交游见即欢。杯觞留客切，妓乐取人宽。雪鬓随身老，云心着处安。此中殊有味，试说向君看。",
            "comment": ""
        },
        {
            "title": "重阳席上赋白菊",
            "content": "满园花菊郁金黄，中有孤丛色似霜。还似今朝歌酒席，白头翁入少年场。",
            "comment": ""
        },
        {
            "title": "葺池上旧亭",
            "content": "池月夜凄凉，池风晓萧飒。欲入池上冬，先葺池中阁。向暖窗户开，迎寒帘幕合。苔封旧瓦木，水照新朱蜡。软火深土炉，香醪小瓷榼。中有独宿翁，一灯对一榻。",
            "comment": ""
        },
        {
            "title": "偶作二首",
            "content": "战马春放归，农牛冬歇息。何独徇名人，终身役心力？来者殊未已，去者不知还。我今悟已晚，六十方退闲。犹胜不悟者，老死红尘间。名无高与卑，未得多健羡。事无小与大，已得多厌贱。如此常自苦，反此或自安。此理知甚易，此道行甚难。勿信人虚语，君当事上看。",
            "comment": ""
        },
        {
            "title": "寄内",
            "content": "条桑初绿即为别，柿叶半红犹未归。不如村妇知时节，解为田夫秋捣衣。",
            "comment": "【注释】条桑：一作“桑条”"
        },
        {
            "title": "王昭君二首　时年十七。",
            "content": "满面胡沙满鬓风，眉销残黛脸销红。愁苦辛勤憔悴尽，如今却似画图中。汉使却回凭寄语，黄金何日赎蛾眉？君王若问妾颜色，莫道不知宫里时。",
            "comment": ""
        },
        {
            "title": "喜罢郡",
            "content": "五年两郡亦堪嗟，偷出游山走看花。自此光阴为己有，从前日月属官家。樽前免被催迎使，枕上休闻报坐衙。睡到午时欢到夜，回看官职是泥沙。",
            "comment": ""
        },
        {
            "title": "雪夜对酒招客",
            "content": "帐小青毡暖，杯香绿蚁新。醉怜今夜月，欢忆去年人。暗落灯花烬，闲生草座尘。殷勤报弦管，明日有嘉宾。",
            "comment": ""
        },
        {
            "title": "欲与元八卜邻先有是赠",
            "content": "平生心迹最相亲，欲隐墙东不为身。明月好同三径夜，绿杨宜作两家春。每因暂出犹思伴，岂得安居不择邻。何独终身数相见，子孙长作隔墙人。",
            "comment": "【注释】元八，名宗简，字居敬，排行第八，河南人，举进士，官至京兆少尹。他是白居易的诗友，两人结交二十余年。卜邻，即选择作邻居。宪宗元和十年（815）春，诗人和宗简都在朝廷供职，宗简在长安升平坊购了一所新宅，诗人很想同他结邻而居，乃作这首七律相赠。　　诗的前四句写两家结邻之宜行。“墙东”、“三径”和“绿杨”，都是典故。“墙东”用“避世墙东王君公”典（事见《后汉书·逸民传》），“三径”语出陶潜《归去来辞》“三径就荒，松菊犹存”句，都用来指代隐士居住的地方。“绿杨”一句，则借南朝陆慧晓与张融比邻旧事，表示欲与元氏卜邻之意。这四句说：你我是生平最知心最亲密的朋友，彼此志趣相同，都渴望隐居生活而不谋求自身的功名利禄。既然如此，就让我们结为邻居吧，到那时，明月清辉共照两户，绿杨春色同到两家。这几处用典做到了“用事不使人觉，若胸臆语”（《颜氏家训·文章》）。诗人未曾陈述卜邻的愿望，先借古代隐士的典故，对墙东林下之思做了一番渲染，说明二人心迹相亲，志趣相同，一定会成为理想的好邻居。　　后四句写自己卜邻之恳切。诗人对朋友说：暂时外出，尚思良侣偕行；长期定居，怎可不择佳邻？必欲择邻，我舍君而求谁，君弃我其谁属？一旦结邻，不但终身可时常相见，子孙后代也能永远和睦相处，岂不是更加令人神往？暂出，定居，终身，后代──衬托复兼层递，步步推进，愈转愈深；“岂得”，怎能也；“可独”，何止也──反问一句，紧追一句，叫人不能不生实获我心的同感。四句貌似说理，实为抒情；好象是千方百计要说服人家接受自己的要求，其实是在推心置腹地诉说对朋友的极端的渴慕，表现出殷切而纯真的友情。　　颔联“明月好同三径夜，绿杨宜作两家春”，是脍炙人口的名句。诗人驰骋想象，描绘出明月在天、绿柳拂地的两幅画面，抒写自己对结邻之后的情景的美丽憧憬：在明月的清辉之中，“三径”那几株青松会显得格外苍郁深沉，那夹径黄花也不减其清芬淡雅。还有那两家同饮的一池清水，闪着鱼鳞般的银光，那池边春风吹拂的杨柳，细软的长条轻轻地蘸着池水。在这幽美的境界中，挚友──诗人和元八，或闲庭散步，或月下对酌，或池畔观鱼，或柳荫赋诗，恬然陶然，优哉游哉。这两句诗总共十四个字，竟能描绘如此富有诗情画意的境界，启发读者展开如此丰富多彩的想象，使人不能不惊叹于对仗和用典的巨大修辞效用，不能不服膺于诗人那妙笔生花的语言艺术。　　（赵庆培）"
        },
        {
            "title": "尝酒听歌招客",
            "content": "一瓮香醪新插刍，双鬟小妓薄能讴。管弦渐好新教得，罗绮虽贫免外求。世上贪忙不觉苦，人间除醉即须愁。不知此事君知否，君若知时从我游。",
            "comment": ""
        },
        {
            "title": "任氏行",
            "content": "兰膏新沐云鬓滑，宝钗斜坠青丝发。",
            "comment": ""
        },
        {
            "title": "书绅",
            "content": "仕有职役劳，农有畎亩勤。优哉分司叟，心力无苦辛。岁晚头又白，自问何欣欣。新酒始开瓮，旧谷犹满囷。吾尝静自思，往往夜达晨。何以送吾老，何以安吾贫。岁计莫如谷，饱则不干人。日计莫如醉，醉则兼忘身。诚知有道理，未敢劝交亲。恐为人所哂，聊自书诸绅。",
            "comment": ""
        },
        {
            "title": "赠康叟",
            "content": "八十秦翁老不归，南宾太守乞寒衣。再三怜汝非他意，天宝遗民见渐稀。",
            "comment": ""
        },
        {
            "title": "闲夕",
            "content": "一声早蝉发，数点新萤度。兰釭耿无烟，筠簟清有露。未归后房寝，且下前轩步。斜月入低廊，凉风满高树。放怀常自适，遇境多成趣。何法使之然，心中无细故。",
            "comment": ""
        },
        {
            "title": "携酒往朗之庄居同饮",
            "content": "慵中又少经过处，别后都无劝酒人。不挈一壶相就醉，若为将老度残春。",
            "comment": ""
        },
        {
            "title": "送河南尹冯学士赴任",
            "content": "石渠金谷中间路，轩骑翩翩十日程。清洛饮冰添苦节，碧嵩看雪助高情。谩夸河北操旄钺，莫羡江西拥旆旌。何似府寮京令外，别教三十六峰迎。",
            "comment": ""
        },
        {
            "title": "与诸同年贺座主侍郎新拜太常，同宴萧尚书亭",
            "content": "宠新卿典礼，会盛客征文。不失迁莺侣，因成贺燕群。池台晴间雪，冠盖暮和云。共仰曾攀处，年深桂尚熏。",
            "comment": "【注释】原题：与诸同年贺座主侍郎新拜太常，同宴萧尚书亭子（座主于萧尚书下及第。得群字韵。）"
        },
        {
            "title": "闲园独赏",
            "content": "午后郊园静，晴来景物新。雨添山气色，风借水精神。永日若为度，独游何所亲。仙禽狎君子，芳树倚佳人。蚁斗王争肉，蜗移舍逐身。蝶双知伉俪，蜂分见君臣。蠢蠕形虽小，逍遥性即均。不知鹏与鷃，相去几微尘。",
            "comment": "【注释】原题注：因梦得所寄蜂鹤之咏，因成此篇以和之。"
        },
        {
            "title": "移山樱桃",
            "content": "亦知官舍非吾宅，且斸山樱满院栽。上佐近来多五考，少应四度见花开。",
            "comment": ""
        },
        {
            "title": "同诸客嘲雪中马上妓",
            "content": "珊瑚鞭亸马踟蹰，引手低蛾索一盂。腰为逆风成弱柳，面因冲冷作凝酥。银篦稳篸乌罗帽，花襜宜乘叱拨驹。雪里君看何所似，王昭君妹写真图。",
            "comment": ""
        },
        {
            "title": "渭村退居寄礼部崔侍郎翰林钱舍人诗一百韵",
            "content": "圣代元和岁，闲居渭水阳。不才甘命舛，多幸遇时康。朝野分伦序，贤愚定否臧。重文疏卜式，尚少弃冯唐。由是推天运，从兹乐性场。笼禽放高翥，雾豹得深藏。世虑休相扰，身谋且自强。犹须务衣食，未免事农桑。薙草通三径，开田占一坊。昼扉扃白版，夜碓扫黄粱。隙地治场圃，闲时粪土疆。枳篱编刺夹，薤垄擘科秧。穑力嫌身病，农心愿岁穰。朝衣典杯酒，佩剑博牛羊。困倚栽松锸，饥提采蕨筐。引泉来后涧，移竹下前冈。生计虽勤苦，家资甚渺茫。尘埃常满甑，钱帛少盈囊。弟病仍扶杖，妻愁不出房。传衣念褴褛，举案笑糟糠。犬吠村胥闹，蝉鸣织妇忙。纳租看县贴，输粟问军仓。夕歇攀村树，秋行绕野塘。云容阴惨澹，月色冷悠扬。荞麦铺花白，棠梨间叶黄。早寒风槭槭，新霁月苍苍。园菜迎霜死，庭芜过雨荒。檐空愁宿燕，壁暗思啼螀。眼为看书损，肱因运甓伤。病骸浑似木，老鬓欲成霜。少睡知年长，端忧觉夜长。旧游多废忘，往事偶思量。忽忆烟霄路，常陪剑履行。登朝思检束，入阁学趋跄。命偶风云会，恩覃雨露滂。沾枯发枝叶，磨钝起锋芒。崔阁连镳骛，钱兄接翼翔。齐竽混韶夏，燕石厕琳琅。同日升金马，分宵直未央。共词加宠命，合表谢恩光。厩马骄初跨，天厨味始尝。朝晡颁饼饵，寒暑赐衣裳。对秉鹅毛笔，俱含鸡舌香。青缣衾薄絮，朱里幕高张。昼食恒连案，宵眠每并床。差肩承诏旨，连署进封章。起草偏同视，疑文最共详。灭私容点窜，穷理析毫芒。便共输肝胆，何曾异肺肠。慎微参石奋，决密与张汤。禁闼青交琐，宫垣紫界墙。井栏排菡萏，檐瓦斗鸳鸯。楼额题鳷鹊，池心浴凤凰。风枝万年动，温树四时芳。宿露凝金掌，晨晖上碧珰。砌筠涂绿粉，庭果滴红浆。晓从朝兴庆，春陪宴柏梁。传呼鞭索索，拜舞佩锵锵。仙仗环双阙，神兵辟两厢。火翻红尾旆，冰卓白竿枪。晃漾经鱼藻，深沉近浴堂。分庭皆命妇，对院即储皇。贵主冠浮动，亲王辔闹装。金钿相照耀，朱紫间荧煌。球簇桃花骑，歌巡竹叶觞。洼银中贵带，昂黛内人妆。赐禊东城下，颁酺曲水傍。樽罍分圣酒，妓乐借仙倡。浅酌看红药，徐吟把绿杨。宴回过御陌，行歇入僧房。白鹿原东脚，青龙寺北廊。望春花景暖，避暑竹风凉。下直闲如社，寻芳醉似狂。有时还后到，无处不相将。鸡鹤初虽杂，萧兰久乃彰。来燕隗贵重，去鲁孔恓惶。聚散期难定，飞沉势不常。五年同昼夜，一别似参商。屈折孤生竹，销摧百炼钢。途穷任憔悴，道在肯彷徨？尚念遗簪折，仍怜病雀疮。恤寒分赐帛，救馁减余粮。药物来盈裹，书题寄满箱。殷勤翰林主，珍重礼闱郎。煦沫诚多谢，抟扶岂所望？提携劳气力，吹簸不飞扬。拙劣才何用？龙钟分自当。妆嫫徒费黛，磨甋讵成璋？习隐将时背，干名与道妨。外身宗老氏，齐物学蒙庄。疏放遗千虑，愚蒙守一方。乐天无怨叹，倚命不劻勷。愤懑胸须豁，交加臂莫攘。珠沉犹是宝，金跃未为祥。泥尾休摇掉，灰心罢激昂。渐闲亲道友，因病事医王。息乱归禅定，存神入坐亡。断痴求慧剑，济苦得慈航。不动为吾志，无何是我乡。可怜身与世，从此两相忘。",
            "comment": "【注释】　百炼钢：一作百炼刚。"
        },
        {
            "title": "山中五绝句",
            "content": "游嵩阳见五物，各有所感，感兴不同，随兴而吟，因成五绝。",
            "comment": ""
        },
        {
            "title": "句",
            "content": "白发镊不尽，根在愁肠中。",
            "comment": ""
        },
        {
            "title": "叹春风兼赠李二十侍郎二绝",
            "content": "树根雪尽催花发，池岸冰消放草生。唯有须霜依旧白，春风于我独无情。道场斋戒今初毕，酒伴欢娱久不同。不把一杯来劝我，无情亦得似春风。",
            "comment": ""
        },
        {
            "title": "送春",
            "content": "银花凿落从君劝，金屑琵琶为我弹。不独送春兼送老，更尝一酌更听看。",
            "comment": "【注释】不独送春兼送老�じ�尝一酌更听看《送春》是一首七言绝句。这两句是说，琵琶声声，这不仅是送春，也是送老；再饮几杯美酒，继续听弹美音妙曲。从诗意看，是诗人已届老年时的作品。闲适之情，跃然纸上。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "赠朱道士",
            "content": "仪容白皙上仙郎，方寸清虚内道场。两翼化生因服药，三尸饿死为休粮。醮坛北向宵占斗，寝室东开早纳阳。尽日窗间更无事，唯烧一炷降真香。",
            "comment": ""
        },
        {
            "title": "和雨中花",
            "content": "真宰倒持生杀柄，闲物命长人短命。松枝上鹤蓍下龟，千年不死仍无病。人生不得似龟鹤，少去老来同旦暝。何异花开旦暝间，未落仍遭风雨横。草得经年菜连月，唯花不与多时节。一年三百六十日，花能几日供攀折。桃李无言难自诉，黄莺解语凭君说。莺虽为说不分明，叶底枝头谩饶舌。",
            "comment": ""
        },
        {
            "title": "岁暮病怀赠梦得　时与梦得同患足疾。",
            "content": "十年四海故交亲，零落唯残两病身。共遣数奇从是命，同教步蹇有何因？眼随老减嫌长夜，体待阳舒望早春。新乐堂前旧池上，相过亦不要他人。",
            "comment": ""
        },
        {
            "title": "和杜录事题红叶",
            "content": "寒山十月旦，霜叶一时新。似烧非因火，如花不待春。连行排绛帐，乱落剪红巾。解驻篮舆看，风前唯两人。",
            "comment": ""
        },
        {
            "title": "昨日复今辰",
            "content": "昨日复今辰，悠悠七十春。所经多故处，却想似前身。散秩优游老，闲居净洁贫。螺杯中有物，鹤氅上无尘。解佩收朝带，抽簪换野巾。风仪与名号，别是一生人。",
            "comment": ""
        },
        {
            "title": "强起迎春戏寄思黯",
            "content": "杖策人扶废病身，晴和强起一迎春。他时蹇跛纵行得，笑杀平原楼上人。",
            "comment": ""
        },
        {
            "title": "昆明春－思王泽之广被也",
            "content": "昆明春，昆明春，春池岸古春流新。影浸南山青滉漾，波沉西日红奫沦。往年因旱池枯竭，龟尾曳涂鱼喣沫。诏开八水注恩波，千介万鳞同日活。今来净绿水照天，游鱼鱍鱍莲田田。洲香杜若抽心短，沙暖鸳鸯铺翅眠。动植飞沉皆遂性，皇泽如春无不被。渔者仍丰网罟资，贫人久获菰蒲利。诏以昆明近帝城，官家不得收其征。菰蒲无租鱼无税，近水之人感君惠。感君惠，独何人，吾闻率土皆王民，远民何疏近何亲。愿推此惠及天下，无远无近同欣欣。吴兴山中罢榷茗，鄱阳坑里休封银。天涯地角无禁利，熙熙同似昆明春。",
            "comment": "【注释】天涯地角无禁利�の跷酡偻�似昆明②春①熙熙：乐乐和和的样子。②昆明：指汉唐时代的昆明池，已堙没。旧址在今西安市西南。《昆明湖》是《新乐府》五十首中的一首，作于唐宪宗元和四年(公元809年)，诗人为左拾遗时。这两句是说，走到天涯海角，都不禁止人们去求利，乐乐和和地过日月，就像昆明池一样充满春意。旨在“思王泽之广被”，却隐含讥讽之意。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "别春炉",
            "content": "暖阁春初入，温炉兴稍阑。晚风犹冷在，夜火且留看。独宿相依久，多情欲别难。谁能共天语，长遣四时寒？",
            "comment": ""
        },
        {
            "title": "风雨晚泊",
            "content": "苦竹林边芦苇丛，停舟一望思无穷。青苔扑地连春雨，白浪掀天尽日风。忽忽百年行欲半，茫茫万事坐成空。此生飘荡何时定？一缕鸿毛天地中。",
            "comment": ""
        },
        {
            "title": "何处堪避暑",
            "content": "何处堪避暑，林间背日楼。何处好追凉，池上随风舟。日高饥始食，食竟饱还游。游罢睡一觉，觉来茶一瓯。眼明见青山，耳醒闻碧流。脱袜闲濯足，解巾快搔头。如此来几时，已过六七秋。从心至百骸，无一不自由。拙退是其分，荣耀非所求。虽被世间笑，终无身外忧。此语君莫怪，静思吾亦愁。如何三伏月，杨尹谪虔州。",
            "comment": ""
        },
        {
            "title": "晚从省归",
            "content": "朝回北阙值清晨，晚出南宫送暮春。入去丞郎非散秩，归来诗酒是闲人。犹思泉石多成梦，尚叹簪裾未离身。终是不如山下去，心头眼底两无尘。",
            "comment": ""
        },
        {
            "title": "梦苏州水阁寄冯侍御",
            "content": "扬州驿里梦苏州，梦到花桥水阁头。觉后不知冯侍御，此中昨夜共谁游？",
            "comment": ""
        },
        {
            "title": "偶作",
            "content": "张翰一杯酒，荣期三乐歌。聪明伤混沌，烦恼污头陀。簟冷秋生早，阶闲日上多。近来门更静，无雀可张罗。",
            "comment": ""
        },
        {
            "title": "心问身",
            "content": "心问身云何泰然，严冬暖被日高眠。放君快活知恩否，不早朝来十一年。",
            "comment": ""
        },
        {
            "title": "赠皇甫六张十五李二十三宾客",
            "content": "昨日三川新罢守，今年四皓尽分司。幸陪散秩闲居日，好是登山临水时。家未苦贫常酝酒，身虽衰病尚吟诗。龙门泉石香山月，早晚同游报一期。",
            "comment": ""
        },
        {
            "title": "别州民",
            "content": "耆老遮归路，壶浆满别筵。甘棠无一树，那得泪潸然？税重多贫户，农饥足旱田。唯留一湖水，与汝救凶年。",
            "comment": ""
        },
        {
            "title": "送冯舍人阁老往襄阳",
            "content": "紫微阁底送君回，第二厅帘下不开。莫恋汉南风景好，岘山花尽早归来。",
            "comment": ""
        },
        {
            "title": "赠皇甫庶子",
            "content": "何因散地共徘徊，人道君才我不才。骑少马蹄生易蹶，用稀印锁涩难开。妻知年老添衣絮，婢报天寒拨酒醅。更愧小胥咨拜表，单衫冲雪夜深来。",
            "comment": ""
        },
        {
            "title": "风雪中作",
            "content": "岁暮风动地，夜寒雪连天。老夫何处宿，暖帐温炉前。两重褐绮衾，一领花茸毡。粥熟呼不起，日高安稳眠。是时心与身，了无闲事牵。以此度风雪，闲居来六年。忽思远游客，复想早朝士。踏冻侵夜行，凌寒未明起。心为身君父，身为心臣子。不得身自由，皆为心所使。我心既知足，我身自安止。方寸语形骸，吾应不负尔。",
            "comment": ""
        },
        {
            "title": "洛下送牛相公出镇淮南",
            "content": "北阙至东京，风光十六程。坐移丞相阁，春入广陵城。红旆拥双节，白须无一茎。万人开路看，百吏立班迎。阃外君弥重，樽前我亦荣。何须身自得，将相是门生。",
            "comment": ""
        },
        {
            "title": "新小滩",
            "content": "石浅沙平流水寒，水边斜插一渔竿。江南客见生乡思，道似严陵七里滩。",
            "comment": ""
        },
        {
            "title": "和刘郎中曲江春望见示",
            "content": "芳景多游客，衰翁独在家。肺伤妨饮酒，眼痛忌看花。寺路随江曲，宫墙夹树斜。羡君犹壮健，不枉度年华。",
            "comment": ""
        },
        {
            "title": "香山寺石楼潭夜浴",
            "content": "炎光昼方炽，暑气宵弥毒。摇扇风甚微，褰裳汗霡霂。起向月中行，来就潭上浴。平石为浴床，洼石为浴斛。绡巾薄露顶，草屦轻乘足。清凉咏而归，归上石楼宿。",
            "comment": ""
        },
        {
            "title": "喜晴联句",
            "content": "苦雨晴何喜，喜于未雨时。气收云物变，声乐鸟乌知。--白居易蕙泛光风圃，兰开皎月池。千峰分远近，九陌好追随。--王起白日开天路，玄阴卷地维。余清在林薄，新照入涟漪。--刘禹锡碧树凉先落，青芜湿更滋。晒毛经浴鹤，曳尾出泥龟。--白居易舞去商羊速，飞来野马迟。柱边无润础，台上有游丝。--王起桥净行尘息，堤长禁柳垂。宫城开睥睨，观阙丽罘罳。--刘禹锡洛水澄清镇，嵩烟展翠帷。梁成虹乍见，市散蜃初移。--白居易藉草风犹暖，攀条露已晞。屋穿添碧瓦，墙缺召金锤。--王起迥彻来双目，昏烦去四支。霞文晚焕烂，星影夕参差。--刘禹锡爽助门庭肃，寒摧草木衰。黄干向阳菊，红洗得霜梨。--白居易假盖闲谁惜，弹弦燥更悲。散蹄良马稳，炙背野人宜。--王起洞户晨晖入，空庭宿雾披。推林出书目，倾笥上衣椸。--刘禹锡道路行非阻，轩车望可期。无辞访圭窦，且愿见琼枝。--白居易山阁蓬莱客，储宫羽翼师。每优陪丽句，何暇觌英姿。--王起玩景方搔首，怀人尚敛眉。因吟仲文什，高兴尽于斯。--刘禹锡",
            "comment": ""
        },
        {
            "title": "寄卢少卿",
            "content": "老诲心不乱，庄诫形太劳。生命既能保，死籍亦可逃。嘉肴与旨酒，信是腐肠膏。艳声与丽色，真为伐性刀。补养在积功，如裘集众毛。将欲致千里，可得差一毫。颜回何为者，箪瓢才自给。肥醲不到口，年不登三十。张苍何为者，染爱浩无际。妾媵填后房，竟寿百余岁。苍寿有何德？回夭有何辜？谁谓具圣体，不如肥瓠躯？遂使世俗心，多疑仙道书。寄问卢先生，此理当何如？",
            "comment": ""
        },
        {
            "title": "赠杨使君",
            "content": "曾嗟放逐同巴峡，且喜归还会洛阳。时命到来须作用，功名未立莫思量。银衔叱拨欺风雪，金屑琵琶费酒浆。更待城东桃李发，共君沉醉两三场。",
            "comment": ""
        },
        {
            "title": "岁日家宴戏示弟侄等，兼呈张侍御二十八丈，",
            "content": "弟妹妻孥小侄甥，娇痴弄我助欢情。岁盏后推蓝尾酒，春盘先劝胶牙饧。形骸潦倒虽堪叹，骨肉团圆亦可荣。犹有夸张少年处，笑呼张丈唤殷兄。",
            "comment": "【注释】原题：岁日家宴戏示弟侄等，兼呈张侍御二十八丈、殷判官二十三兄"
        },
        {
            "title": "有木诗八首",
            "content": "有木名弱柳，结根近清池。风烟借颜色，雨露助华滋。峨峨白雪花，袅袅青丝枝。渐密阴自庇，转高梢四垂。截枝扶为杖，软弱不自持。折条用樊圃，柔脆非其宜。为树信可玩，论材何所施。可惜金堤地，栽之徒尔为。有木名樱桃，得地早滋茂。叶密独承日，花繁偏受露。迎风闇摇动，引鸟潜来去。鸟啄子难成，风来枝莫住。低软易攀玩，佳人屡回顾。色求桃李饶，心向松筠妒。好是映墙花，本非当轩树。所以姓萧人，曾为伐樱赋。有木秋不凋，青青在江北。谓为洞庭橘，美人自移植。上受顾盼恩，下勤浇溉力。实成乃是枳，臭苦不堪食。物有似是者，真伪何由识。美人默无言，对之长叹息。中含害物意，外矫凌霜色。仍向枝叶间，潜生刺如棘。有木名杜梨，阴森覆丘壑。心蠹已空朽，根深尚盘薄。狐媚言语巧，鸟妖声音恶。凭此为巢穴，往来互栖托。四傍五六本，叶枝相交错。借问因何生，秋风吹子落。为长社坛下，无人敢芟斫。几度野火来，风回烧不著。有木香苒苒，山头生一蕟。主人不知名，移种近轩闼。爱其有芳味，因以调麹糵。前后曾饮者，十人无一活。岂徒悔封植，兼亦误采掇。试问识药人，始知名野葛。年深已滋蔓，刀斧不可伐。何时猛风来，为我连根拔。有木名水柽，远望青童童。根株非劲挺，柯叶多蒙笼。彩翠色如柏，鳞皴皮似松。为同松柏类，得列嘉树中。枝弱不胜雪，势高常惧风。雪压低还举，风吹西复东。柔芳甚杨柳，早落先梧桐。惟有一堪赏，中心无蠹虫。有木名凌霄，擢秀非孤标。偶依一株树，遂抽百尺条。托根附树身，开花寄树梢。自谓得其势，无因有动摇。一旦树摧倒，独立暂飘飖。疾风从东起，吹折不终朝。朝为拂云花，暮为委地樵。寄言立身者，勿学柔弱苗。有木名丹桂，四时香馥馥。花团夜雪明，叶翦春云绿。风影清似水，霜枝冷如玉。独占小山幽，不容凡鸟宿。匠人爱芳直，裁截为厦屋。干细力未成，用之君自速。重任虽大过，直心终不曲。纵非梁栋材，犹胜寻常木。",
            "comment": "【注释】原序：余读《汉书》列传，见佞顺(妍右上换合)(上图身忘国，如张禹辈者。见惑上蛊下，交乱君充辈者。见暴(亻艮)跋扈，壅君树党，如梁冀色仁行违，先德后贼，如王莽辈者。又见外状无实用者。又见附离权势，随之覆亡者。其初之才，足以惑众媚主，莫不合于始而败于终也人、骚人之兴，赋《有木》八章，不独讽前人代尔。飘摇：原作飘(鹞右换风）。为树信①可玩�ぢ鄄暮嗡�施②①信：的确。 ②施：这里作用途解。这两句是说，弱弱杨柳作为树木，的确可供玩赏，但作为用材，却没有太大的用途。讽刺那些“外状恢弘，中无实用”之徒。以物喻人，似觉委婉含蓄，讽刺却入木三分。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "寄李相公崔侍郎钱舍人",
            "content": "曾陪鹤驭两三仙，亲侍龙舆四五年。天上欢华春有限，世间漂泊海无边。荣枯事过都成梦，忧喜心忘便是禅。官满更归何处去？香炉峰在宅门前。",
            "comment": "【注释】原诗是一首七律，写于谪居江州时。这两句是说，回想在朝廷时，也曾有十分短暂的欢娱，而今飘泊异地，如大海之辽阔无边，何时才有个尽头？诗句乃抒发牢骚愤慨之情，但语颇朦胧，耐人琢磨。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "寄答周协律　来诗多叙苏州旧游。",
            "content": "故人叙旧寄新篇，惆怅江南到眼前。暗想楼台万余里，不闻歌吹一周年。桥头谁更看新月，池畔犹应泊旧船。最忆后庭杯酒散，红屏风掩绿窗眠。",
            "comment": ""
        },
        {
            "title": "闻李尚书拜相因以长句寄贺微之",
            "content": "怜君不久在通川，知已新提造化权。夔卨定求才济世，张雷应辨气冲天。那知沦落天涯日，正是陶钧海内年。肯向泥中抛折剑，不收重铸作龙泉。",
            "comment": ""
        },
        {
            "title": "四月池水满",
            "content": "四月池水满，龟游鱼跃出。吾亦爱吾池，池边开一室。人鱼虽异族，其乐归于一。且与尔为徒，逍遥同过日。尔无羡沧海，蒲藻可委质。吾亦忘青云，衡茅足容膝。况吾与尔辈，本非蛟龙匹。假如云雨来，只是池中物。",
            "comment": ""
        },
        {
            "title": "酬刘和州戏赠",
            "content": "钱唐山水接苏台，两地褰帷愧不才。政事素无争学得，风情旧有且将来。双蛾解佩啼相送，五马鸣珂笑却回。不似刘郎无景行，长抛春恨在天台。",
            "comment": ""
        },
        {
            "title": "池上送考功崔郎中兼别房窦二妓",
            "content": "文昌列宿征还日，洛浦行云放散时。鹓鹭上天花逐水，无因再会白家池。",
            "comment": ""
        },
        {
            "title": "崔湖州赠红石琴荐焕如锦文，无以答之，以诗",
            "content": "赪锦支绿绮，韵同相感深。千年古涧石，八月秋堂琴。引出山水思，助成金玉音。人间无可比，比我与君心。",
            "comment": ""
        },
        {
            "title": "雪中即事答微之",
            "content": "连夜江云黄惨澹，平明山雪白模糊。银河沙涨三千里，梅岭花排一万株。北市风生飘散面，东楼日出照凝酥。谁家高士关门户，何处行人失道途。舞鹤庭前毛稍定，捣衣砧上练新铺。戏团稚女呵红手，愁坐衰翁对白须。压瘴一州除疾苦，呈丰万井尽欢娱。润含玉德怀君子，寒助霜威忆大夫。莫道烟波一水隔，何妨气候两乡殊。越中地暖多成雨，还有瑶台琼树无。",
            "comment": ""
        },
        {
            "title": "胡旋女－戒近习也",
            "content": "胡旋女，胡旋女。心应弦，手应鼓。弦鼓一声双袖举，回雪飘飖转蓬舞。左旋右转不知疲，千匝万周无已时。人间物类无可比，奔车轮缓旋风迟。曲终再拜谢天子，天子为之微启齿。胡旋女，出康居，徒劳东来万里余。中原自有胡旋者，斗妙争能尔不如。天宝季年时欲变，臣妾人人学圜转。中有太真外禄山，二人最道能胡旋。梨花园中册作妃，金鸡障下养为儿。禄山胡旋迷君眼，兵过黄河疑未反。贵妃胡旋惑君心，死弃马嵬念更深。从兹地轴天维转，五十年来制不禁。胡旋女，莫空舞，数唱此歌悟明主。",
            "comment": ""
        },
        {
            "title": "客",
            "content": "渭北离乡客，江南守土臣。涉途初改月，入境已经旬。甲郡标天下，环封极海滨。版图十万户，兵籍五千人。自顾才能少，何堪宠命频。冒荣惭印绶，虚奖负丝纶。候病须通脉，防流要塞津。救烦无若静，补拙莫如勤。削使科条简，摊令赋役均。以兹为报效，安敢不躬亲。襦裤提于手，韦弦佩在绅。敢辞称俗吏，且愿活疲民。常未徵黄霸，湖犹借寇恂。愧无铛脚政，徒忝犬牙怜。制诏夸黄绢，诗篇占白苹。铜符抛不得，琼树见无因。警寐钟传夜，催衙鼓报晨。唯知对胥吏，未暇接亲宾。色变云迎夏，声残鸟过春。麦风非逐扇，梅雨异随轮。武寺山如故，王楼月自新。池塘闲长草，丝竹废生尘。暑遣烧神酎，晴教煞舞茵。待还公事了，亦拟乐吾身。",
            "comment": ""
        },
        {
            "title": "逢旧",
            "content": "久别偶相逢，俱疑是梦中。即今欢乐事，放盏又成空。",
            "comment": ""
        },
        {
            "title": "重酬周判官",
            "content": "秋爱冷吟春爱醉，诗家眷属酒家仙。若教早被浮名系，可得闲游三十年。",
            "comment": ""
        },
        {
            "title": "偶作寄朗之",
            "content": "历想为官日，无如刺史时。欢娱接宾客，饱暖及妻儿。自到东都后，安闲更得宜。分司胜刺史，致仕胜分司。何况园林下，欣然得朗之。仰名同旧识，为乐即新知。有雪先相访，无花不作期。斗浓干酿酒，夸妙细吟诗。里巷千来往，都门五别离。歧分两回首，书到一开眉。叶落槐亭院，冰生竹阁池。雀罗谁问讯，鹤氅罢追随。身与心俱病，容将力共衰。老来多健忘，唯不忘相思。",
            "comment": ""
        },
        {
            "title": "醉题候仙亭",
            "content": "蹇步垂朱绶，华缨映白须。何因驻衰老？只有且欢娱。酒兴还应在，诗情可便无？登山与临水，犹未要人扶。",
            "comment": ""
        },
        {
            "title": "元相公挽歌词三首",
            "content": "铭旌官重威仪盛，骑吹声繁卤簿长。后魏帝孙唐宰相，六年七月葬咸阳。墓门已闭笳箫去，唯有夫人哭不休。苍苍露草咸阳垅，此是千秋第一秋。送葬万人皆惨淡，反虞驷马亦悲鸣。琴书剑佩谁收拾，三岁遗孤新学行。",
            "comment": ""
        },
        {
            "title": "苦热题恒寂师禅室",
            "content": "人人避暑走如狂，独有禅师不出房。可是禅房无热到？但能心静即身凉。",
            "comment": "【注释】可是禅房无热到�さ�能心静即身凉《苦热题恒寂师禅室》是一首七绝，约作于唐宪宗元和十年(公元815年)白居易任太子左赞善大夫时。这两句是说，大热天处处炎热，禅室也不例外；但是出家人无纷繁的干扰，心闲静则觉凉。“心闲身凉”乃情通理顺的感觉，似有寓意，颇耐啄磨。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "客中守岁",
            "content": "守岁尊无酒，思乡泪满巾。始知为客苦，不及在家贫。畏老偏惊节，防愁预恶春。故园今夜里，应念未归人。",
            "comment": "【注释】原题注：在柳家庄。"
        },
        {
            "title": "广府胡尚书频寄诗因答绝句",
            "content": "尚书清白临南海，虽饮贪泉心不回。唯向诗中得珠玉，时时寄到帝乡来。",
            "comment": ""
        },
        {
            "title": "别苏州",
            "content": "浩浩姑苏民，郁郁长洲城。来惭荷宠命，去愧无能名。青紫行将吏，班白列黎氓。一时临水拜，十里随舟行。饯筵犹未收，征棹不可停。稍隔烟树色，尚闻丝竹声。怅望武丘路，沉吟浒水亭。还乡信有兴，去郡能无情。",
            "comment": ""
        },
        {
            "title": "答梦得闻蝉见寄",
            "content": "开缄思浩然，独咏晚风前。人貌非前日，蝉声似去年。槐花新雨后，柳影欲秋天。听罢无他计，相思又一篇。",
            "comment": ""
        },
        {
            "title": "梦亡友刘太白同游彰敬寺",
            "content": "三千里外卧江州，十五年前哭老刘。昨夜梦中彰敬寺，死生魂魄暂同游。",
            "comment": ""
        },
        {
            "title": "酬别周从事二首",
            "content": "腰痛拜迎人客倦，眼昏勾押簿书难。辞官归去缘衰病，莫作陶潜范蠡看。洛下田园久抛掷，吴中歌酒莫留连。嵩阳云树伊川月，已校归迟四五年。",
            "comment": ""
        },
        {
            "title": "神照禅师同宿",
            "content": "八年三月晦，山梨花满枝。龙门水西寺，夜与远公期。晏坐自相对，密语谁得知？前后际断处，一念不生时。",
            "comment": ""
        },
        {
            "title": "闲吟赠皇甫郎中亲家翁　新与皇甫结姻。",
            "content": "谁能嗟叹光阴暮，岂复忧愁活计贫。忽忽不知头上事，时时犹忆眼中人。早为良友非交势，晚接嘉姻不失亲。最喜两家婚嫁毕，一时抽得尚平身。",
            "comment": ""
        },
        {
            "title": "霖雨苦多江湖暴涨块然独望因题北亭",
            "content": "自作浔阳客，无如苦雨何。阴昏晴日少，闲闷睡时多。湖阔将天合，云低与水和。篱根舟子语，巷口钓人歌。雾鸟沉黄气，风帆蹴白波。门前车马道，一宿变江河。",
            "comment": ""
        },
        {
            "title": "戏问牛司徒",
            "content": "抖擞尘缨捋白须，半酣扶起问司徒。不知诏下悬车后，醉舞狂歌有例无？",
            "comment": ""
        },
        {
            "title": "雪夜喜李郎中见访兼酬所赠",
            "content": "可怜今夜鹅毛雪，引得高情鹤氅人。红蜡烛前明似昼，青毡帐里暖如春。十分满盏黄金液，一尺中庭白玉尘。对此欲留君便宿，诗情酒分合相亲。",
            "comment": "【注释】十分满盏黄金液①�ひ怀咧型ア诎子癯劲郦ア倩平鹨海褐妇啤＂谥型ィ涸鹤印＂塾癯荆河餮�。原诗是一首七言律诗。这两句是说，你看那中庭的雪，已经下了有一尺厚，雪夜寒冷，请满盏饮酒。雪夜留饮，天寒情热。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "邓州路中作",
            "content": "萧萧谁家村，秋梨叶半坼。漠漠谁家园，秋韭花初白。路逢故里物，使我嗟行役。不归渭北村，又作江南客。去乡徒自苦，济世终无益。自问波上萍，何如涧中石。",
            "comment": "【注释】萧萧谁家村：又作“萧萧谁家林”"
        },
        {
            "title": "寄李苏州兼示杨琼",
            "content": "真娘墓头春草碧，心奴鬓上秋霜白。为问苏台酒席中，使君歌笑与谁同。就中犹有杨琼在，堪上东山伴谢公。",
            "comment": ""
        },
        {
            "title": "闲居自题戏招宿客",
            "content": "水畔竹林边，闲居二十年。健常携酒出，病即掩门眠。解绶收朝佩，褰裳出野船。屏除身外物，摆落世间缘。报曙窗何早，知秋簟最先。微风深树里，斜日小楼前。渠口添新石，篱根写乱泉。愈招同宿客，谁解爱潺湲？",
            "comment": ""
        },
        {
            "title": "酬周协律",
            "content": "五十钱唐守，应为送老官。滥蒙辞客爱，犹作近臣看。凿落愁须饮，琵琶闷遣弹。白头虽强醉，不似少年欢。",
            "comment": ""
        },
        {
            "title": "新昌新居书事四十韵因寄元郎中张博士",
            "content": "冒宠已三迁，归朝始二年。囊中贮余俸，园外买闲田。狐兔同三径，蒿莱共一壥。新园聊铲秽，旧屋且扶颠。檐漏移倾瓦，粱欹换蠹椽。平治绕台路，整顿近阶砖。巷狭开容驾，墙低垒过肩。门闾堪驻盖，堂室可铺筵。丹凤楼当后，青龙寺在前。市街尘不到，宫树影相连。省史嫌坊远，豪家笑地偏。敢劳宾客访，或望子孙传。不觅他人爱，唯将自性便。等闲栽树木，随分占风烟。逸致因心得，幽期遇境牵。松声疑涧底，草色胜河边。虚润冰销地，晴和日出天。苔行滑如簟，莎坐软于绵。帘每当山卷，帷多带月褰。篱东花掩映，窗北竹婵娟。迹慕青门隐，名惭紫禁仙。假归思晚沐，朝去恋春眠。拙薄才无取，疏慵职不专。题墙书命笔，沽酒率分钱。柏杵舂灵药，铜瓶漱暖泉。炉香穿盖散，笼烛隔纱然。陈室可曾扫，陶琴不要弦。屏除俗事尽，养活道情全。尚有妻孥累，犹为组绶缠。终须抛爵禄，渐拟断腥膻。大抵宗庄叟，私心事竺乾。浮荣水划字，真谛火生莲。梵部经十二，玄书字五千。是非都付梦，语默不妨禅。博士官犹冷，郎中病已痊。多同僻处住，久结静中缘。缓步携筇杖，徐吟展蜀笺。老宜闲语话，闷忆好诗篇。蛮榼来方泻，蒙茶到始煎。无辞数相见，鬓发各苍然。",
            "comment": ""
        },
        {
            "title": "自诲",
            "content": "乐天乐天，来与汝言。汝宜拳拳，终身行焉。物有万类，锢人如锁。事有万感，爇人如火。万类递来，锁汝形骸。使汝未老，形枯如柴。万感递至，火汝心怀。使汝未死，心化为灰。乐天乐天，可不大哀，汝胡不惩往而念来。人生百岁七十稀，设使与汝七十期。汝今年已四十四，却后二十六年能几时。汝不思二十五六年来事，疾速倏忽如一寐。往日来日皆瞥然，胡为自苦于其间。乐天乐天，可不大哀。而今而后，汝宜饥而食，渴而饮；昼而兴，夜而寝；无浪喜，无妄忧；病则卧，死则休。此中是汝家，此中是汝乡，汝何舍此而去，自取其遑遑。遑遑兮欲安往哉，乐天乐天归去来。",
            "comment": ""
        },
        {
            "title": "十二时行孝文",
            "content": "夜半子，孝养父母存终始。百年恩爱暂时间，莫学愚人不欢喜。",
            "comment": ""
        },
        {
            "title": "微之敦诗晦叔相次长逝，岿然自伤，因成二绝",
            "content": "并失鹓鸾侣，空留麋鹿身。只应嵩洛下，长作独游人。长夜君先去，残年我几何。秋风满衫泪，泉下故人多。",
            "comment": ""
        },
        {
            "title": "送陕府王大夫",
            "content": "金马门前回剑珮，铁牛城下拥旌旗。他时万一为交代，留取甘棠三两枝。",
            "comment": ""
        },
        {
            "title": "江南谪居十韵",
            "content": "自哂沉冥客，曾为献纳臣。壮心徒许国，薄命不如人。才展凌云翅，俄成失水鳞。葵枯犹向日，蓬断即辞春。泽畔长愁地，天边欲老身。萧条残活计，冷落旧交亲。草合门无径，烟消甑有尘。忧方知酒圣，贫始觉钱神。虎尾难容足，羊肠易覆轮。行藏与通塞，一切任陶钧。",
            "comment": ""
        },
        {
            "title": "观游鱼",
            "content": "绕池闲步看鱼游，正值儿童弄钓舟。一种爱鱼心各异，我来施食尔垂钩。",
            "comment": "【注释】《观游鱼》是一首七言绝句。写诗人池畔观鱼，有儿童在垂钩钓鱼，有感而发。这两句是说，爱鱼之心人各有异，我爱鱼给鱼施食，盼他长大；你却垂钩钓鱼，为图己乐。两种心情是何等不同啊?即景写情，对比强烈，极易发人深思，从中引出各种“心各异”的情状和道理来。于平淡中见新奇，韵味悠长。--引自《全唐诗佳句赏析》http://tshjj.yeah.net/"
        },
        {
            "title": "和皇甫郎中秋晓同登天宫阁言怀六韵",
            "content": "碧天忽已高，白日犹未短。玲珑晓楼阁，清脆秋丝管。张翰一杯酣，嵇康终日懒。尘中足忧累，云外多疏散。病木斧斤遗，冥鸿羁绁断。逍遥二三子，永愿为闲伴。",
            "comment": ""
        },
        {
            "title": "味道",
            "content": "叩齿晨兴秋院静，焚香冥坐晚窗深。七篇真诰论仙事，一卷檀经说佛心。此日尽知前境妄，多生曾被外尘侵。自嫌习性犹残处，爱咏闲诗好听琴。",
            "comment": ""
        },
        {
            "title": "失婢",
            "content": "宅院小墙庳，坊门帖榜迟。旧恩惭自薄，前事悔难追。笼鸟无常主，风花不恋枝。今宵在何处，唯有月明知。",
            "comment": ""
        },
        {
            "title": "游悟贞寺回山下别张殷衡",
            "content": "世缘未了治不得，孤负青山心共知。愁君又入都门去，即是红尘满眼时。",
            "comment": "【注释】治不得：一作“住不得”孤负：一作“辜负”"
        },
        {
            "title": "东院",
            "content": "松下轩廊竹下房，暖檐晴日满绳床。净名居士经三卷，荣启先生琴一张。老去齿衰嫌橘醋，病来肺渴觉茶香。有时闲酌无人伴，独自腾腾入醉乡。",
            "comment": ""
        },
        {
            "title": "题新昌所居",
            "content": "宅小人烦闷，泥深马钝顽。街东闲处住，日午热时还。院窄难栽竹，墙高不见山。唯应方寸内，此地觅宽闲。",
            "comment": ""
        },
        {
            "title": "不起，自为志文。",
            "content": "貂冠初别九重门，马鬣新封四尺坟。薤露歌词非白雪，旌铭官爵是浮云。伯伦每置随身锸，元亮先为自祭文。莫道高风无继者，一千年内有崔君。",
            "comment": ""
        },
        {
            "title": "宿香山寺酬广陵牛相公见寄",
            "content": "手札八行诗一篇，无由相见但依然。君匡圣主方行道，我事空王正坐禅。支许徒思游白月，夔龙未放下青天。应须且为苍生住，犹去悬车十四年。",
            "comment": "【注释】来诗云：唯羡东都白居士，月明香积问禅师。时牛相三表乞退，有诏不许。[牛相公今年五十七。]"
        },
        {
            "title": "令狐相公与梦得交情素深，眷予分亦不浅，一",
            "content": "缄题重叠语殷勤，存没交亲自此分。前月使来犹理命，今朝诗到是遗文。银钩见晚书无报，玉树埋深哭不闻。最感一行绝笔字，尚言千万乐天君。",
            "comment": "【注释】原题：令狐相公与梦得交情素深，眷予分亦不浅，一闻薨逝，相顾泣然。旋有使来，得前月未殁之前数日书及诗，寄赠梦得，哀吟悲叹，寄情于诗，诗成示予，感而继和"
        },
        {
            "title": "与沈杨二舍人阁老同食敕赐樱桃玩物感恩因成",
            "content": "清晓趋丹禁，红樱降紫宸。驱禽养得熟，和叶摘来新。圆转盘倾玉，鲜明笼透银。内园题两字，西掖赐三臣。荧惑晶华赤，醍醐气味真。如珠未穿孔，似火不烧人。杏俗难为对，桃顽讵可伦。肉嫌卢橘厚，皮笑荔枝皴。琼液酸甜足，金丸大小匀。偷须防曼倩，惜莫掷安仁。手擘才离核，匙抄半是津。甘为舌上露，暖作腹中春。已具长尸禄，仍惊数食珍。最惭恩未报，饱喂不才身。",
            "comment": ""
        },
        {
            "title": "重答刘和州",
            "content": "分无佳丽敌西施，敢有文章替左司。随分笙歌聊自乐，等闲篇咏被人知。花边妓引寻香径，月下僧留宿剑池。可惜当时好风景，吴王应不解吟诗。",
            "comment": "【注释】来篇云：苏州刺史例能诗，西掖今来替左司。又云：若共吴王斗百草，不如唯是欠西施。[采香径在馆娃宫。]"
        },
        {
            "title": "百日假满",
            "content": "心中久有归田计，身上都无济世才。长告初从百日满，故乡元约一年回。马辞辕下头高举，鹤出笼中翅大开。但拂衣行莫回顾，的无官职趁人来。",
            "comment": ""
        },
        {
            "title": "箬岘东池",
            "content": "箬岘亭东有小池，早荷新荇绿参差。中宵把火行人发，惊起双栖白鹭鸶。",
            "comment": ""
        },
        {
            "title": "花酒",
            "content": "香醅浅酌浮如蚁，雪鬓新梳薄似蝉。为报洛城花酒道，莫辞送老二三年。",
            "comment": ""
        },
        {
            "title": "和祝苍华　苍华，发神名。",
            "content": "日居复月诸，环回照下土。使我玄云发，化为素丝缕。禀质本羸劣，养生仍莽卤。痛饮困连宵，悲吟饥过午。遂令头上发，种种无尺五。根稀比黍苗，梢细同钗股。岂是乏膏沐，非关栉风雨。最为悲伤多，心焦衰落苦。余者能有几，落者不可数。秃似鹊填河，坠如乌解羽。苍华何用祝，苦辞亦休吐。匹如剃头僧，岂要巾冠主。",
            "comment": ""
        },
        {
            "title": "华州西",
            "content": "每逢人静慵多歇，不计程行困即眠。上得篮舆未能去，春风敷水店门前。",
            "comment": ""
        },
        {
            "title": "白槿花",
            "content": "秋蕣晚英无艳色，何因栽种在人家？使君自别罗敷面，争解回头爱白花？",
            "comment": ""
        },
        {
            "title": "司天台－引古以儆今也",
            "content": "司天台，仰观俯察天人际。羲和死来职事废，官不求贤空取艺。昔闻西汉元成间，上陵下替谪见天。北辰微闇少光色，四星煌煌如火赤。耀芒动角射三台，上台半灭中台坼。是时非无太史官，眼见心知不敢言。明朝趋入明光殿，唯奏庆云寿星见。天文时变两如斯，九重天子不得知。不得知，安用台高百尺为。",
            "comment": ""
        },
        {
            "title": "早兴",
            "content": "晨光出照屋梁明，初打开门鼓一声。犬上阶眠知地湿，鸟临窗语报天晴。半销宿酒头仍重，新脱冬衣体乍轻。睡觉心空思想尽，近来乡梦不多成。",
            "comment": ""
        },
        {
            "title": "和杨尚书罢相后夏日游永安水亭兼招本曹杨侍",
            "content": "道行无喜退无忧，舒卷如云得自由。良冶动时为哲匠，巨川济了作虚舟。竹亭阴合偏宜夏，水槛风凉不待秋。遥爱翩翩双紫凤，入同官署出同游。",
            "comment": ""
        },
        {
            "title": "闺情",
            "content": "烟攒锦帐凝还散，风卷罗帷掩更开。",
            "comment": ""
        },
        {
            "title": "早春即事",
            "content": "眼重朝眠足，头轻宿酒醒。阳光满前户，雪水半中庭。物变随天气，春生逐地形。北檐梅晚白，东岸柳先青。葱垄抽羊角，松巢堕鹤翎。老来诗更拙，吟罢少人听。",
            "comment": ""
        },
        {
            "title": "别草堂三绝句",
            "content": "正听山鸟向阳眠，黄纸除书落枕前。为感君恩须暂起，炉峰不拟住多年。久眠褐被为居士，忽挂绯袍作使君。身出草堂心不出，庐山未要勒《移文》。三间茅舍向山开，一带山泉绕舍回。山色泉声莫惆怅，三年官满却归来。",
            "comment": ""
        },
        {
            "title": "济源上枉舒员外两篇因酬六韵",
            "content": "歇手不判案，举头仍见山。虽来鞍马上，不离诗酒间。济源三临泛，王屋一登攀。犹嫌百里近，祇得十日闲。明朝却归府，尘事如循环。犹听瑶华曲，稍开风土颜。",
            "comment": ""
        },
        {
            "title": "初冬月夜得皇甫泽州手札并诗数篇因遣报书偶",
            "content": "清泠玉韵两三章，落泊银钩七八行。心逐报书悬雁足，梦寻来路绕羊肠。水南地空多明月，山北天寒足早霜。最恨泼醅新熟酒，迎冬不得共君尝。",
            "comment": ""
        },
        {
            "title": "听歌六绝句·想夫怜",
            "content": "玉管朱弦莫急催，容听歌送十分杯。长爱夫怜第二句，请君重唱夕阳开。",
            "comment": ""
        },
        {
            "title": "拜表回闲游",
            "content": "玉珮金章紫花绶，纻衫藤带白纶巾。晨兴拜表称朝士，晚出游山作野人。达磨传心令息念，玄元留意遣同尘。八关净戒斋销日，一曲狂歌醉送春。酒肆法堂方丈室，其间岂是两般身。",
            "comment": ""
        },
        {
            "title": "看采莲",
            "content": "小桃闲上小莲船，半采红莲半白莲。不似江南恶风浪，芙蓉池在卧床前。",
            "comment": ""
        },
        {
            "title": "感旧",
            "content": "晦叔坟荒草已陈，梦得墓湿土犹新。微之捐馆将一纪，杓直归丘二十春。城中虽有故第宅，庭芜园废生荆榛。箧中亦有旧书札，纸穿字蠹成灰尘。平生定交取人窄，屈指相知唯五人。四人先去我在后，一枝蒲柳衰残身。岂无晚岁新相识，相识面亲心不亲。人生莫羡苦长命，命长感旧多悲辛。",
            "comment": "【注释】原序：故李侍郎杓直，长庆元年春薨。元相公微之，大和六年秋薨。崔侍郎晦叔，大和七年夏薨。刘尚书梦得，会昌二年秋薨。四君子，予之执友也，二十年间，凋零共尽，唯予衰病，至今独存，因咏悲怀，题为感旧。"
        },
        {
            "title": "早春忆微之",
            "content": "昏昏老与病相和，感物思君叹复歌。声早鸡先知夜短，色浓柳最占春多。沙头雨染斑斑草，水面风驱瑟瑟波。可道眼前光景恶，其如难见故人何。",
            "comment": ""
        },
        {
            "title": "岁暮",
            "content": "惨澹岁云暮，穷阴动经旬。霜风裂人面，冰雪摧车轮。而我当是时，独不知苦辛。晨炊廪有米，夕爨厨有薪。夹帽长覆耳，重裘宽裹身。加之一杯酒，煦妪如阳春。洛城士与庶，比屋多饥贫。何处炉有火？谁家甑无尘？如我饱暖者，百人无一人。安得不惭愧，放歌聊自陈。",
            "comment": ""
        },
        {
            "title": "送徐州高仆射赴镇",
            "content": "大红旆引碧幢旌，新拜将军指点行。战将易求何足贵，书生难得始堪荣。离筵歌舞花丛散，候骑刀枪雪队迎。应笑蹉跎白头尹，风尘唯管洛阳城。",
            "comment": ""
        },
        {
            "title": "闰九月九日独饮",
            "content": "黄花丛畔绿尊前，犹有些些旧管弦。偶遇闰秋重九日，东篱独酌一陶然。自从九月持斋戒，不醉重阳十五年。",
            "comment": ""
        },
        {
            "title": "闻李六景俭自河东令授唐邓行军司马以诗贺之",
            "content": "谁能淮上静风波？闻道河东应此科。不独文词供奏记，定将谈笑解兵戈。泥埋剑戟终难久，水借蛟龙可在多？四十着绯军司马，男儿官职未磋砣。",
            "comment": "【注释】《咏史八首》之三：“吾慕鲁仲连，谈笑却秦军。”③河东：古县名。治所在今山西永济市蒲州镇，历为河东郡、蒲州及河中府治所。④行军司马：职官名。唐代在出征将帅及节度使下皆置此职，相当今参谋长的职务。原诗是一首七律，写于江州司马任内。这两句是说，李景俭是一个写文章的高手，而且像鲁仲连那样有善于计谋策划、排难解纷的才能。诗人贬官，职微位轻，对李景俭之任有称羡之意，遣词贴切，语意明晰。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "蜀路石妇",
            "content": "道傍一石妇，无记复无铭。传是此乡女，为妇孝且贞。十五嫁邑人，十六夫征行。夫行二十载，妇独守孤茕。其夫有父母，老病不安宁。其妇执妇道，一一如礼经。晨昏问起居，恭顺发心诚。药饵自调节，膳羞必甘馨。夫行竟不归，妇德转光明。后人高其节，刻石像妇形。俨然整衣巾，若立在闺庭。似见舅姑礼，如闻环珮声。至今为妇者，见此孝心生。不比山头石，空有望夫名。",
            "comment": ""
        },
        {
            "title": "答春",
            "content": "草烟低重水花明，从道风光似帝京。其奈山猿江上叫，故乡无此断肠声。",
            "comment": ""
        },
        {
            "title": "亭西墙下伊渠水中置石，激流潺湲成韵，颇有",
            "content": "嵌巉嵩石峭，皎洁伊流清。立为远峰势，激作寒玉声。夹岸罗密树，面滩开小亭。忽疑严子濑，流入洛阳城。是时群动息，风静微月明。高枕夜悄悄，满耳秋泠泠。终日临大道，何人知此情。此情苟自惬，亦不要人听。",
            "comment": "【注释】原题：亭西墙下伊渠水中置石，激流潺湲成韵，颇有幽趣，以诗记之"
        },
        {
            "title": "感春",
            "content": "老思不禁春，风光照眼新。花房红鸟嘴，池浪碧鱼鳞。倚棹谁为伴，持杯自问身。心情多少在，六十二三人。",
            "comment": ""
        },
        {
            "title": "北亭卧",
            "content": "树绿晚阴合，池凉朝气清。莲开有佳色，鹤唳无凡声。唯此闲寂境，惬我幽独情。病假十五日，十日卧兹亭。明朝吏呼起，还复视黎无氓。",
            "comment": ""
        },
        {
            "title": "除苏州刺史别洛城东花",
            "content": "乱雪千花落，新丝两鬓生。老除吴郡守，春别洛阳城。江上今重去，城东更一行。别花何用伴，劝酒有残莺。",
            "comment": ""
        },
        {
            "title": "筝",
            "content": "云髻飘萧绿，花颜旖旎红。双眸剪秋水，十指剥春葱。楚艳为门阀，秦声是女工。甲明银得勒，柱触玉玲珑。猿苦啼嫌月，莺娇语风。移愁来手底，送恨入弦中。赵瑟清相似，胡琴闹不同。慢弹回断雁，急奏转飞蓬。霜佩锵还委，冰泉咽复通。珠联千拍碎，刀截一声终。倚丽精神定，矜能意态融。歇时情不断，休去思无穷。灯下青春夜，樽前白首翁。且听应得在，老耳未多聋。",
            "comment": ""
        },
        {
            "title": "神照上人　照以说坛为佛事。",
            "content": "心如定水随形应，口似悬河逐病治。曾向众中先礼拜，西方去日莫相遗。",
            "comment": ""
        },
        {
            "title": "新秋病起",
            "content": "一叶落梧桐，年光半又空。秋多上阶日，凉足入怀风。病瘦形如鹤，愁焦鬓似蓬。损心诗思里，伐性酒狂中。华盖何曾惜，金丹不致功。犹须自惭愧，得作白头翁。",
            "comment": ""
        },
        {
            "title": "赠谈客",
            "content": "上客清谈何亹亹，幽人闲思自寥寥。请君休说长安事，膝上风清琴正调。",
            "comment": ""
        },
        {
            "title": "不睡",
            "content": "焰短寒缸尽，声长晓漏迟。年衰自无睡，不是守三尸。",
            "comment": "【注释】　[江南新词有云：“暮雨萧萧郎不归。”]"
        },
        {
            "title": "重到华阳观旧居",
            "content": "忆昔初年三十二，当时秋思已难堪。若为重入华阳院，病鬓愁心四十三。",
            "comment": ""
        },
        {
            "title": "游小洞庭",
            "content": "湖山上头别有湖，芰荷香气占仙都。夜含星斗分乾象，晓映雷云作画图。风动绿蘋天上浪，鸟栖寒照月中乌。若非神物多灵迹，争得长年冬不枯。",
            "comment": ""
        },
        {
            "title": "寄李蕲州",
            "content": "下车书奏龚黄课，动笔诗传鲍谢风。江郡讴谣夸杜母，洛城欢会忆车公。笛愁春尽梅花里，簟冷秋生薤叶中。不道蕲州歌酒少，使君难称与谁同？",
            "comment": ""
        },
        {
            "title": "樱桃花下叹白发",
            "content": "逐处花皆好，随年貌自衰。红樱满眼日，白发半头时。倚树无言久，攀条欲放迟。临风两堪叹，如雪复如丝。",
            "comment": ""
        },
        {
            "title": "过温尚书旧庄",
            "content": "白石清泉抛济口，碧幢红旆照河阳。村人都不知时事，犹自呼为处士庄。",
            "comment": ""
        },
        {
            "title": "仇家酒",
            "content": "年年老去欢情少，处处春来感事深。时到仇家非爱酒，醉时心胜醒时心。",
            "comment": ""
        },
        {
            "title": "慈恩寺有感　时杓直初逝，居敬方病。",
            "content": "自问有何惆怅事，寺门临入却迟回。李家哭泣元家病，柿叶红时独自来。",
            "comment": ""
        },
        {
            "title": "睡后茶兴忆杨同州",
            "content": "昨晚饮太多，嵬峨连宵醉。今朝餐又饱，烂熳移时睡。睡足摩挲眼，眼前无一事。信脚绕池行，偶然得幽致。婆娑绿阴树，斑驳青苔地。此处置绳床，傍边洗茶器。白瓷瓯甚洁，红炉炭方炽。沫下麴尘香，花浮鱼眼沸。盛来有佳色，咽罢余芳气。不见杨慕巢，谁人知此味？",
            "comment": ""
        },
        {
            "title": "开襟",
            "content": "开襟何处好，竹下池边地。余热体犹烦，早凉风有味。黄萎槐蕊结，红破莲芳坠。无奈每年秋，先来入衰思。",
            "comment": "【注释】　莲芳：一作莲房。"
        },
        {
            "title": "九日思杭州旧游寄周判官及诸客",
            "content": "忽忆郡南山顶上，昔时同醉是今辰。笙歌委曲声延耳，金翠动摇光照身。风景不随宫相去，欢娱应逐使君新。江山宾客皆如旧，唯是当筵换主人。",
            "comment": ""
        },
        {
            "title": "想夫怜",
            "content": "王维右丞词云：秦川一半夕阳开。此句尤佳。玉管朱弦莫急催，容听歌送十分杯。长爱夫怜第二句，请君重唱夕阳开。",
            "comment": ""
        },
        {
            "title": "听琵琶妓弹略略",
            "content": "腕软拨头轻，新教略略成。四弦千遍语，一曲万重情。法向师边得，能从意上生。莫欺江外手，别是一家声。",
            "comment": ""
        },
        {
            "title": "吹笙内人出家",
            "content": "雨露难忘君念重，电泡易灭妾身轻。金刀已剃头然发，玉管休吹肠断声。新戒珠从衣里得，初心莲向火中生。道场夜半香花冷，犹在灯前礼佛名。",
            "comment": ""
        },
        {
            "title": "赠僧五首·钵塔院如大师",
            "content": "百千万劫菩提种，八十三年功德林。若不秉持僧行苦，将何报答佛恩深。慈悲不瞬诸天眼，清净无尘几地心。每岁八关蒙九授，殷勤一戒重千金。",
            "comment": ""
        },
        {
            "title": "哭微之",
            "content": "今在岂有相逢日，未死应无暂忘时。从此三篇收泪后，终身无复更吟诗。",
            "comment": ""
        },
        {
            "title": "杏为梁－刺居处僭也",
            "content": "右为梁，桂为柱，何人堂室李开府。碧砌红轩色未干，去年身殁今移主。高其墙，大其门，谁家第宅卢将军。素泥朱版光未灭，今日官收别赐人。开府之堂将军宅，造未成时头已白。逆旅重居逆旅中，心是主人身是客。更有愚夫念身后，心虽甚长计非久。穷奢极丽越规模，付子传孙令保守。莫教门外过客闻，抚掌回头笑杀君。君不见马家宅，尚犹存，宅门题作奉诚园。君不见魏家宅，属他人，诏赎赐还五代孙。俭存奢失今在目，安用高墙围大屋。",
            "comment": ""
        },
        {
            "title": "酬皇甫十早春对雪见赠",
            "content": "漠漠复雰雰，东风散玉尘。明催竹窗晓，寒退柳园春。绿酝香堪忆，红炉暖可亲。忍心三两日，莫作破斋人。",
            "comment": ""
        },
        {
            "title": "独行",
            "content": "暗诵黄庭经在口，闲携青竹杖随身。晚花新笋堪为伴，独入林行不要人。",
            "comment": ""
        },
        {
            "title": "与梦得偶同到敦诗宅感而题壁",
            "content": "山东才副苍生愿，川上俄惊逝水波。履道凄凉新第宅，宣城零落旧笙歌。园荒唯有薪堪采，门冷兼无雀可罗。今日相逢偶同到，伤心不是故经过。",
            "comment": ""
        },
        {
            "title": "湖上醉中代诸妓寄严郎中",
            "content": "笙歌杯酒正欢娱，忽忆仙郎望帝都。借问连宵直南省，何如尽日醉西湖？蛾眉别久心知否？鸡舌含多口厌无？还有些些惆怅事，春来山路见蘼芜。",
            "comment": ""
        },
        {
            "title": "代琵琶弟子谢女师曹供奉寄新调弄谱",
            "content": "琵琶师在九重城，忽得书来喜且惊。一纸展看非旧谱，四弦翻出是新声。蕤宾掩抑娇多怨，散水玲珑峭更清。珠颗泪沾金捍拨，红妆弟子不胜情。",
            "comment": "【注释】[蕤宾、散水皆新调名。]"
        },
        {
            "title": "醉后听唱桂华曲",
            "content": "桂华词意苦丁宁，唱到常娥醉便醒。此是人间肠断曲，莫教不得意人听。",
            "comment": "【注释】诗云：遥知天上桂华孤，试问常娥更有无？月宫幸有闲田地，何不中央种两株？此曲韵怨切，听辄感人，故云尔。"
        },
        {
            "title": "柘枝妓",
            "content": "平铺一合锦筵开，连击三声画鼓催。红蜡烛移桃叶起，紫罗衫动柘枝来。带垂钿胯花腰重，帽转金铃雪面回。看即曲终留不住，云飘雨送向阳台。",
            "comment": ""
        },
        {
            "title": "池上幽境",
            "content": "袅袅过水桥，微微入林路。幽境深谁知，老身闲独步。行行何所爱，遇物自成趣。平滑青盘石，低密绿阴树。石上一素琴，树下双草屦。此是荣先生，坐禅三乐处。",
            "comment": ""
        },
        {
            "title": "赠内子",
            "content": "白发长兴叹，青娥亦伴愁。寒衣补灯下，小女戏床头。暗澹屏帏故，凄凉枕席秋。贫中有等级，犹胜嫁黔娄。",
            "comment": ""
        },
        {
            "title": "听李士良琵琶　人各赋二十八字。",
            "content": "声似胡儿弹舌语，愁如塞月恨边云。闲人暂听犹眉敛，可使和蕃公主闻？",
            "comment": ""
        },
        {
            "title": "府西亭纳凉归",
            "content": "避暑府西亭，晚归有闲思。夏浅蝉未多，绿槐阴满地。带宽衫解领，马稳人拢辔。面上有凉风，眼前无俗事。路经府门过，落日照官次。牵联缧绁囚，奔走尘埃吏。低眉悄不语，谁复知兹意。忆得五年前，晚衙时气味。",
            "comment": ""
        },
        {
            "title": "送兖州崔大夫驸马赴镇",
            "content": "戚里夸为贤驸马，儒家认作好诗人。鲁侯不得辜风景，沂水年年有暮春。",
            "comment": ""
        },
        {
            "title": "东城春意",
            "content": "风软云不动，郡城东北隅。晚来春澹澹，天气似京都。弦管随宜有，杯觞不道无。其如亲故远，无可共欢娱。",
            "comment": ""
        },
        {
            "title": "六年寒食洛下宴游赠冯李二少尹",
            "content": "丰年寒食节，美景洛阳城。三尹皆强健，七日尽晴明。东郊蹋青草，南园攀紫荆。风拆海榴艳，露坠木兰英。假开春未老，宴合日屡倾。珠翠混花影，管弦藏水声。佳会不易得，良辰亦难并。听吟歌暂辍，看舞杯徐行。米价贱如土，酒味浓于饧。此时不尽醉，但恐负平生。殷勤二曹长，各捧一银觥。",
            "comment": ""
        },
        {
            "title": "哭微之二首",
            "content": "八月凉风吹白幕，寝门廊下哭微之。妻孥朋友来相吊，唯道皇天无所知。文章卓荦生无敌，风骨英灵殁有神。哭送咸阳北原上，可能随例作灰尘？",
            "comment": ""
        },
        {
            "title": "和杨师皋伤小姬英英",
            "content": "自从娇騃一相依，共见杨花七度飞。玳瑁床空收枕席，琵琶弦断倚屏帏。人间有梦何曾入，泉下无家岂是归。坟上少啼留取泪，明年寒食更沾衣。",
            "comment": ""
        },
        {
            "title": "百花亭",
            "content": "朱槛在空虚，凉风八月初。山形如岘首，江色似桐庐。佛寺乘船入，人家枕水居。高亭仍有月，今夜宿何如？",
            "comment": ""
        },
        {
            "title": "送人贬信州判官",
            "content": "地僻山深古上饶，土风贫薄道程遥。不唯迁客须恓屑，见说居人也寂寥。溪畔毒砂藏水弩，城头枯树下山魈。若于此郡为卑吏，刺史厅前又折腰。",
            "comment": ""
        },
        {
            "title": "醉中戏赠郑使君　时使君先归，留妓乐重饮。",
            "content": "密座移红毯，酡颜照绿杯。双娥留且住，五马任先回。醉耳歌催醒，愁眉笑引开。平生少年兴，临老暂重来。",
            "comment": ""
        },
        {
            "title": "魏堤有怀",
            "content": "魏王堤下水，声似使君滩。惆怅回头听，踟蹰立马看。荡风波眼急，翻雪浪心寒。忆得瞿唐事，重吟行路难。",
            "comment": ""
        },
        {
            "title": "句",
            "content": "生为汉宫妃，死作胡地鬼。",
            "comment": ""
        },
        {
            "title": "天津桥",
            "content": "津桥东北斗亭西，到此令人诗思迷。眉月晚生神女浦，脸波春傍窈娘堤。柳丝袅袅风缲出，草缕葺葺雨剪齐。报道前驱少呼喝，恐惊黄鸟不成啼。",
            "comment": ""
        },
        {
            "title": "初除主客郎中知制诰，与王十一、李七、元九",
            "content": "闲宵静话喜还悲，聚散穷通不自知。已分云泥行异路，忽惊鸡鹤宿同枝。紫垣曹署荣华地，白发郎官老丑时。莫怪不如君气味，此中来校十年迟。",
            "comment": "【注释】原题：初除主客郎中知制诰，与王十一、李七、元九三舍人中书同宿，话旧感怀话：一作语。"
        },
        {
            "title": "初授赞善大夫早朝寄李二十助教",
            "content": "病身初谒青宫日，衰貌新垂白发年。寂寞曹司非熟地，萧条风雪是寒天。远坊早起常侵鼓，瘦马行迟苦费鞭。一种共君官职冷，不如犹得日高眠。",
            "comment": ""
        },
        {
            "title": "龙昌寺荷池",
            "content": "冷碧新秋水，残红半破莲。从来寥落意，不似此池边。",
            "comment": ""
        },
        {
            "title": "自题小草亭",
            "content": "新结一茅茨，规模俭且卑。土阶全垒块，山木半留皮。阴合连藤架，丛香近菊篱。壁宜藜杖倚，门称荻帘垂。窗里风清夜，檐间月好时。留连尝酒客，句引坐禅师。伴宿双栖鹤，扶行一侍儿。绿醅量盏饮，红稻约升炊。龌龊豪家笑，酸寒富室欺。陶庐闲自爱，颜巷陋谁知。蝼蚁谋深穴，鹪鹩占小枝。各随其分足，焉用有余为？",
            "comment": ""
        },
        {
            "title": "秋池独泛",
            "content": "萧疏秋竹篱，清浅秋风池。一双短舫艇，一张斑鹿皮。皮上有野叟，手中持酒卮。半酣箕踞坐，自问身为谁。严子垂钓日，苏门长啸时。悠然意自得，意外何人知？",
            "comment": ""
        },
        {
            "title": "寒闺夜",
            "content": "夜半衾裯冷，孤眠懒未能。笼香销尽火，巾泪滴成冰。为惜影相伴，通宵不灭灯。",
            "comment": ""
        },
        {
            "title": "立秋日登乐游园",
            "content": "独行独语曲江头，回马迟迟上乐游。萧飒凉风与衰鬓，谁教计会一时秋？",
            "comment": ""
        },
        {
            "title": "天竺寺送坚上人归庐山",
            "content": "锡杖登高寺，香炉忆旧峰。偶来周不系，忽去鸟无踪。岂要留离偈，宁劳动别容。与师俱是梦，梦里暂相逢。",
            "comment": ""
        },
        {
            "title": "酬思黯戏赠　同用狂字。",
            "content": "钟乳三千两，金钗十二行。妒他心似火，欺我鬓如霜。慰老资歌笑，销愁仰酒浆。眼看狂不得，狂得且须狂。",
            "comment": ""
        },
        {
            "title": "西楼喜雪命宴",
            "content": "宿云黄惨澹，晓云白飘摇。散面遮槐市，堆花压柳桥。四郊铺缟素，万室甃琼瑶。银榼携桑落，金炉上丽谯。光迎舞妓动，寒近醉人销。歌乐虽盈耳，惭无五裤谣。",
            "comment": ""
        },
        {
            "title": "厅前桂",
            "content": "天台岭上凌霜树，司马厅前委地丛。一种不生明月里，山中犹教胜尘中。",
            "comment": ""
        },
        {
            "title": "松江亭携乐观渔宴宿",
            "content": "震泽平芜岸，松江落叶波。在宫常梦想，为客始经过。水面排罾网，船头簇绮罗。朝盘鲙红鲤，夜烛无青娥。雁断知风急，潮平见月多。繁丝与促管，不解和渔歌。",
            "comment": ""
        },
        {
            "title": "庐山草堂夜雨独宿寄牛二李七庾三十二员外",
            "content": "丹霄携手三君子，白发垂头一病翁。兰省花时锦帐下，庐山雨夜草庵中。终身胶漆心应在，半路云泥迹不同。唯有无生三昧观，荣枯一照两成空。",
            "comment": ""
        },
        {
            "title": "自江陵之徐州路上寄兄弟",
            "content": "岐路南将北，离忧弟与兄。关河千里别，风雪一身行。夕宿劳乡梦，晨装惨旅情。家贫忧后事，日短念前程。烟雁翻寒渚，霜乌聚古城。谁怜陟冈者，西楚望南荆。",
            "comment": ""
        },
        {
            "title": "河南王尹初到以诗代书先问之",
            "content": "别来王阁老，三岁似须臾。鬓上斑多少，杯前兴有无。官从分紧慢，情莫问荣枯。许入朱门否，篮舆一病夫。",
            "comment": ""
        },
        {
            "title": "题山石榴花",
            "content": "一丛千朵压阑干，翦碎红绡却作团。风袅舞腰香不尽，露销妆脸泪新干。蔷薇带刺攀应懒，菡萏生泥玩亦难。争及此花檐户下，任人采弄尽人看。",
            "comment": "【注释】　新干：一作初干。风袅舞腰①香不尽�ぢ断�妆脸②泪新乾①风袅舞腰：风动摇曳，似舞腰轻摆。 ②露销妆脸：夜露打湿了美丽的花朵，如美人脸上的泪痕，经阳光照晒已经消逝。七律《题山石榴花》作于江州。这两句是说，栏干外盛开的山石榴花经风摇曳似舞腰轻摆，芳香不尽；夜露打湿了美丽的花朵，日晒露逝，如美人脸上的泪痕新乾。设喻新奇，构思精巧，措词妙丽，意境绝佳。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "微之重夸州居，其落句有西州罗刹之谑，因嘲",
            "content": "君问西州城下事，醉中叠纸为君书。嵌空石面标罗刹，压捺潮头敌子胥。神鬼曾鞭犹不动，波涛虽打欲何如。谁知太守心相似，抵滞坚顽两有余。",
            "comment": ""
        },
        {
            "title": "醉别程秀才",
            "content": "五度龙门点额回，却缘多艺复多才。贫泥客路粘难出，愁锁乡心掣不开。何必更游京国去，不如且入醉乡来。吴弦楚调潇湘弄，为我殷勤送一杯。",
            "comment": ""
        },
        {
            "title": "同诸客题于家公主旧宅",
            "content": "平阳旧宅少人游，应是游人到即愁。布谷鸟啼桃李院，络丝虫怨凤凰楼。台倾滑石犹残砌，帘断真珠不满钩。闻道至今萧史在，髭须雪白向明州。",
            "comment": "【注释】　布谷：一作舂谷。"
        },
        {
            "title": "初冬早起寄梦得",
            "content": "起戴乌纱帽，行披白布裘。炉温先暖酒，手冷未梳头。早景烟霜白，初寒鸟雀愁。诗成遣谁和，还是寄苏州。",
            "comment": ""
        },
        {
            "title": "池鹤二首",
            "content": "高竹笼前无伴侣，乱鸡群里有风标。低头乍恐丹砂落，晒翅常疑白雪销。转觉鸬鹚毛色下，苦嫌鹦鹉语声娇。临风一唳思何事，怅望青田云水遥。池中此鹤鹤中稀，恐是辽东老令威。带雪松枝翘膝胫，放花菱片缀毛衣。低徊且向笼间宿，奋迅终须天外飞。若问故巢知处在，主人相恋未能归。",
            "comment": ""
        },
        {
            "title": "洛下雪中,频与刘李二宾客宴集，因寄汴州李",
            "content": "水南水北雪纷纷，雪里欢游莫厌频。日日暗来唯老病，年年少去是交亲。碧毡帐暖梅花湿，红燎炉香竹叶春。今日邹枚俱在洛，梁园置酒召何人。",
            "comment": "【注释】原题：洛下雪中,频与刘李二宾客宴集，因寄汴州李尚书"
        },
        {
            "title": "得微之到官后书备知通州之事怅然有感因成四",
            "content": "来书子细说通州，州在山根峡岸头。四面千重火云合，中心一道瘴江流。虫蛇白昼拦官道，蚊蚋黄昏扑郡楼。何罪遣君居此地？天高无处问来由。匼匝巅山万仞余，人家应似甑中居。寅年篱下多逢虎，亥日沙头始卖鱼。衣斑梅雨长须熨，米涩畬田不解锄。努力安心过三考，已曾愁杀李尚书。人稀地僻医巫少，夏旱秋霖瘴疟多。老去一身须爱惜，别来四体得如何？侏儒饱笑东方朔，薏苡谗忧马伏波。莫遣沉愁结成病，时时一唱濯缨歌。通州海内恓惶地，司马人间冗长官。伤鸟有弦惊不定，卧龙无水动应难。剑埋狱底谁深掘？松偃霜中尽冷看。举目争能不惆怅，高车大马满长安。",
            "comment": ""
        },
        {
            "title": "华城西北雉堞最高，崔相公首创楼台，钱左丞",
            "content": "高居称君子，潇洒四无邻。丞相栋梁久，使君桃李新。凝情看丽句，驻步想清尘。况是寒天客，楼空无主人。",
            "comment": "【注释】原题：华城西北雉堞最高，崔相公首创楼台，钱左丞继种花果，合为胜境，题在雅篇，岁暮独游，怅然成咏（时华州未除剌史）"
        },
        {
            "title": "饮后夜醒",
            "content": "黄昏饮散归来卧，夜半人扶强起行。枕上酒容和睡醒，楼前海月伴潮生。将归粱燕还重宿，欲灭窗灯却复明。直至晓来犹妄想，耳中如有管弦声。",
            "comment": ""
        },
        {
            "title": "少年问",
            "content": "少年怪我问如何，何事朝朝醉复歌？号作乐天应不错，忧愁时少乐时多。",
            "comment": ""
        },
        {
            "title": "毛公坛",
            "content": "毛公坛上片云闲，得道何年去不还。千载鹤翎归碧落，五湖空镇万重山。",
            "comment": ""
        },
        {
            "title": "寒闺怨",
            "content": "寒月沉沉洞房静，真珠帘外梧桐影。秋霜欲下手先知，灯底裁缝剪刀冷。",
            "comment": "【注释】此诗前两句写景，后两句写情。其写情，是通过对事物的细致感受来表现的。　　洞房，犹言深屋，在很多进房屋的后部，通常是富贵人家女眷所居。居室本已深邃，又被寒冷的月光照射着，所以更见幽静。帘子称之为真珠帘，无非形容其华贵，与上洞房相称，不可呆看。洞房、珠帘，都是通过描写环境以暗示其人的身分。“梧桐影”既与上文“寒月”相映，又暗逗下文“秋霜”，因无月则无影，而到了秋天，树中落叶最早的是梧桐，所谓“一叶落而知天下秋”。前两句把景写得如此之冷清，人写得如此之幽独，就暗示了题中所谓寒闺之怨。　　在这冷清清的月光下，静悄悄的房屋中，帘子里的人还没有睡，手上拿着剪刀，在裁缝衣服，忽然，她感到剪刀冰凉，连手也觉得冷起来了。这是怎么一回事呢？随即想起，是秋深了，要下霜了。秋霜欲下，玉手先知。暮秋深夜，赶制寒衣，是这位闺中少妇要寄给远方的征夫的。（唐代的府兵制度规定，兵士自备甲仗、粮食和衣装，存入官库，行军时领取备用。但征戌日久，衣服破损，就要由家中寄去补充更换，特别是需要御寒的冬衣。所以唐诗中常常有秋闺捣练、制衣和寄衣的描写。在白居易的时代，府兵制已破坏，但家人为征夫寄寒衣，仍然是需要的。）天寒岁暮，征夫不归，冬衣未成，秋霜欲下，想到亲人不但难归，而且还要受冻，岂能无怨？于是，剪刀上的寒冷，不但传到了她手上，而且也传到她心上了。丈夫在外的辛苦，自己在家的孤寂，合之欢乐，离之悲痛，酸甜苦辣，一齐涌上心来，是完全可以想得到的，然而诗人却只写到从手上的剪刀之冷而感到天气的变化为止，其余一概不提，让读者自己去想象，去体会。虽似简单，实则丰富，这就是含蓄的妙处。这种对生活的感受是细致入微的。在日常生活中，人们常常对一些事物的变迁，习而不察，但敏感的诗人，却能将它捕捉起来，描写出来，使人感到既平凡又新鲜，这首诗艺术上就有这个特点。　　（沈祖棻）"
        },
        {
            "title": "罢府归旧居　自此后重授宾客归履道宅作。",
            "content": "陋巷乘篮入，朱门挂印回。腰间抛组绶，缨上拂尘埃。屈曲闲池沼，无非手自开。青苍好竹树，亦是眼看栽。石片抬琴匣，松枝阁酒杯。此生终老处，昨日却归来。",
            "comment": ""
        },
        {
            "title": "三月三日",
            "content": "暮春风景初三日，流世光阴半百年。欲作闲游无好伴，半江惆怅却回船。",
            "comment": ""
        },
        {
            "title": "尝新酒忆晦叔二首",
            "content": "尊里看无色，杯中动有光。自君抛我去，此物共谁尝。世上强欺弱，人间醉胜醒。自君抛我去，此语更谁听。",
            "comment": ""
        },
        {
            "title": "醉吟",
            "content": "醉来忘渴复忘饥，冠带形骸杳若遗。耳底斋钟初过后，心头卯酒未消时。临风朗咏从人听，看雪闲行任马迟。应被众疑公事慢，承前府尹不吟诗。",
            "comment": ""
        },
        {
            "title": "后宫词",
            "content": "雨露由来一点恩，争能遍布及千门？三千宫女胭脂面，几个春来无泪痕！",
            "comment": "【注释】①胭脂面；涂胭脂的面孔。②泪痕：胭脂面上的泪痕，更显出悲悲戚戚。七言绝句《后宫词》当写于唐穆宗长庆元年（公元821年）白居易任中书舍人时。这两句是说，宫中众多的如花似玉般美艳的宫女，整日盛妆打扮，以盼“春日”（皇上临幸），可是她们有几个能盼到这临幸的时刻？有几个人的胭脂面没有泪痕横陈?诗句描述这些宫女过着悲惨的生活，直书其事，倾怀而诉，无穷幽怨，皆在“泪痕”二字之中。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "春听琵琶兼简长孙司户",
            "content": "四弦不似琵琶声，乱写真珠细撼铃。指底商风悲飒飒，舌头胡语苦醒醒。如言都尉思京国，似诉明妃厌虏庭。迁客共君想劝谏，春肠易断不须听。",
            "comment": ""
        },
        {
            "title": "龙门送别皇甫泽州赴任、韦山人南游",
            "content": "隼旟归洛知何日，鹤驾还嵩莫过春。惆怅香山云水冷，明朝便是独游人。",
            "comment": ""
        },
        {
            "title": "赠悼怀太子挽歌辞二首　奉诏撰进。",
            "content": "竹马书薨岁，铜龙表葬时。永言窀穸事，全用少阳仪。寿夭由天命，哀荣出圣慈。恭闻褒赠诏，轸念在与夷。剪叶藩封早，承华册命尊。笙歌辞洛苑，风雪蔽梁园。卤簿凌霜宿，铭旌向月翻。宫寮不逮事，哭送出都门。",
            "comment": ""
        },
        {
            "title": "狂吟七言十四韵",
            "content": "亦知世是休明世，自想身非富贵身。但恐人间为长物，不如林下作遗民。游依二室成三友，住近双林当四邻。性海澄渟平少浪，心田洒扫净无尘。香山闲宿一千夜，梓泽连游十六春。是客相逢皆故旧，无僧每见不殷勤。药停有喜闲销疾，金尽无忧醉忘贫。补绽衣裳愧妻女，支持酒肉赖交亲。俸随日计钱盈贯，禄逐年支粟满囷。洛堰鱼鲜供取足，游村果熟馈争新。诗章人与传千首，寿命天教过七旬。点检一生侥幸事，东都除我更无人。",
            "comment": ""
        },
        {
            "title": "题周皓大夫新亭子二十二韵",
            "content": "东道常为主，南亭别待宾。规模何日创？景致一时新。广砌罗红药，疏窗荫绿筠。锁开宾阁晓，梯上妓楼春。置醴宁三爵，加笾过八珍。茶香飘紫笋，脍缕落红鳞。辉赫车舆闹，珍奇鸟兽驯。猕猴看枥马，鹦鹉唤家人。锦额帘高卷，银花盏慢巡。劝尝光禄酒，许看洛川神。敛翠凝歌黛，流香动舞巾。裙翻绣鸂鵣，梳陷钿麒麟。笛怨音含楚，筝娇语带秦。侍儿催画烛，醉客吐文茵。投辖多连夜，鸣珂便达晨。入朝纡紫绶，待漏拥朱轮。贵介交三事，光荣照四邻。甘浓将奉客，稳暖不缘身。十载歌钟地，三朝节钺臣。爱才心倜傥，敦旧礼殷勤。门以招贤盛，家因好事贫。始知豪杰意，富贵为交亲。",
            "comment": "【注释】　连夜：一作连曙。"
        },
        {
            "title": "欢喜二偈",
            "content": "得老加年诚可喜，当春对酒亦宜欢。心中别有欢喜事，开得龙门八节滩。眼暗头旋耳重听，唯余心口尚醒醒。今朝欢喜缘何事，礼彻佛名百部经。",
            "comment": ""
        },
        {
            "title": "十二时行孝文",
            "content": "隅中巳，终孝之心不合二。竭力懃酬乳哺恩，自得名高上史记。",
            "comment": ""
        },
        {
            "title": "偶于维扬牛相公处觅得筝，筝未到，先寄诗来",
            "content": "楚匠饶巧思，秦筝多好音。如能惠一面，何啻直双金。玉柱调须品，朱弦染要深。会教魔女弄，不动是禅心。",
            "comment": "【注释】原题：偶于维扬牛相公处觅得筝，筝未到，先寄诗来，走笔戏答来诗云：但愁封寄云，魔物或惊禅。"
        },
        {
            "title": "曲江",
            "content": "细草岸西东，酒旗摇水风。楼台在花杪，鸥鹭下烟中。翠幄晴相接，芳洲夜暂空。何人赏秋景，兴与此时同。",
            "comment": ""
        },
        {
            "title": "邻女",
            "content": "娉婷十五胜天仙，白日嫦娥旱地莲。何处闲教鹦鹉语，碧纱窗下绣床前。",
            "comment": ""
        },
        {
            "title": "酬梦得暮秋晴夜对月相忆",
            "content": "霁月光如练，盈庭复满池。秋深无热后，夜浅未寒时。露叶团荒菊，风枝落病梨。相思懒相访，应是各年衰。",
            "comment": ""
        },
        {
            "title": "城盐州－美圣谟而诮边将也",
            "content": "城盐州，城盐州，城在五原原上头。蕃东节度钵阐布，忽见新城当要路。金鸟飞传赞普闻，建牙传箭集群臣。君臣赪面有忧色，皆言勿谓唐无人。自筑盐州十馀载，左衽毡裘不犯塞。昼牧牛羊夜捉生，长去新城百里外。诸边急警劳戍人，唯此一道无烟尘。灵夏潜安谁复辨，秦原暗通何处见。鄜州驿路好马来，长安药肆黄蓍贱。城盐州，盐州未城天子忧。德宗按图自定计，非关将略与庙谋。吾闻高宗中宗世，北虏猖狂最难制。韩公创筑受降城，三城鼎峙屯汉兵。东西亘绝数千里，耳冷不闻胡马声。如今边将非无策，心笑韩公筑城壁。相看养寇为身谋，各握强兵固恩泽。愿分今日边将恩，褒赠韩公封子孙。谁能将此盐州曲，翻作歌词闻至尊。",
            "comment": ""
        },
        {
            "title": "题香山新经堂招僧",
            "content": "烟满秋堂月满庭，香花漠漠磬泠泠。谁能来此寻真谛，白老新开一藏经。",
            "comment": ""
        },
        {
            "title": "缚戎人－达穷民之情也",
            "content": "缚戎人，缚戎人，耳穿面破驱入秦。天子矜怜不忍杀，诏徙东南吴与越。黄衣小使录姓名，领出长安乘递行。身被金创面多瘠，扶病徒行日一驿。朝餐饥渴费杯盘，夜卧腥臊污床席。忽逢江水忆交河，垂手齐声呜咽歌。其中一虏语诸虏，尔苦非多我苦多。同伴行人因借问，欲说喉中气愤愤。自云乡管本凉原，大历年中没落蕃。一落蕃中四十载，遣著皮裘系毛带。唯许正朝服汉仪，敛衣整巾潜泪垂。誓心密定归乡计，不使蕃中妻子知。暗思幸有残筋力，更恐年衰归不得。蕃候严兵鸟不飞，脱身冒死奔逃归。昼伏宵行经大漠，云阴月黑风沙恶。惊藏青冢寒草疏，偷渡黄河夜冰薄。忽闻汉军鼙鼓声，路傍走出再拜迎。游骑不听能汉语，将军遂缚作蕃生。配向东南卑湿地，定无存恤空防备。念此吞声仰诉天，若为辛苦度残年。凉原乡井不得见，胡地妻儿虚弃捐。没蕃被囚思汉土，归汉被劫为蕃虏。早知如此悔归来，两地宁如一处苦。缚戎人，戎人之中我苦辛。自古此冤应未有，汉心汉语吐蕃身。",
            "comment": ""
        },
        {
            "title": "令狐相公拜尚书后有喜从镇归朝之作，刘郎中",
            "content": "车骑新从梁苑回，履声珮响入中台。凤池望在终重去，龙节功成且纳来。金勒最宜乘雪出，玉觞何必待花开。尚书首唱郎中和，不计官资只计才。",
            "comment": "【注释】原题：令狐相公拜尚书后有喜从镇归朝之作，刘郎中先和，因以继之"
        },
        {
            "title": "雨中听琴者弹别鹤操",
            "content": "双鹤分离一何苦，连阴雨夜不堪闻。莫教迁客孀妻听，嗟叹悲啼杀君。",
            "comment": ""
        },
        {
            "title": "不与老为期",
            "content": "不与老为期，因何两鬓丝？才应免夭促，便已及衰羸。昨夜梦何在，明朝身不知。百忧非我所，三乐是吾师。闭目常闲坐，低头每静思。存神机虑息，养气语言迟。行亦携诗箧，眠多枕酒卮。自惭无一事，少有不安时。",
            "comment": ""
        },
        {
            "title": "履信池樱桃岛上，醉后走笔，送别舒员外，兼",
            "content": "樱桃岛前春，去春花万枝。忽忆与宗卿闲饮日，又忆与考功狂醉时。岁晚无花空有叶，风吹满地乾重叠。蹋叶悲秋复忆春，池边树下重殷勤。今朝一酌临寒水，此地三回别故人。樱桃花，来春千万朵，来春共谁花下坐。不论崔李上青云，明日舒三亦抛我。",
            "comment": "【注释】原题：履信池樱桃岛上，醉后走笔，送别舒员外，兼寄宗正李卿考功崔郎中"
        },
        {
            "title": "中隐",
            "content": "大隐住朝市，小隐入丘樊。丘樊太冷落，朝市太嚣喧。不如作中隐，隐在留司官。似出复似处，非忙亦非闲。不劳心与力，又免饥与寒。终岁无公事，随月有俸钱。君若好登临，城南有秋山。君若爱游荡，城东有春园。君若欲一醉，时出赴宾筵。洛中多君子，可以恣欢言。君若欲高卧，但自深掩关。亦无车马客，造次到门前。人生处一世，其道难两全。贱即苦冻馁，贵则多忧患。唯此中隐士，致身吉且安。穷通与丰约，正在四者间。",
            "comment": ""
        },
        {
            "title": "江南喜逢萧九彻，因话长安旧游，戏赠五十韵",
            "content": "忆昔嬉游伴，多陪欢宴场。寓居同永乐，幽会共平康。师子寻前曲，声儿出内坊。花深态奴宅，竹错得怜堂。庭晚开红药，门闲荫绿杨。经过悉同巷，居处尽连墙。时世高梳髻，风流澹作妆。戴花红石竹，帔晕紫槟榔。鬓动悬蝉翼，钗垂小凤行。拂胸轻粉絮，暖手小香囊。选胜移银烛，邀欢举玉觞。炉烟凝麝气，酒色注鹅黄。急管停还奏，繁弦慢更张。雪飞回舞袖，尘起绕歌梁。旧曲翻调笑，新声打义扬。名情推阿轨，巧语许秋娘。风暖春将暮，星回夜未央。宴余添粉黛，坐久换衣裳。结伴归深院，分头入洞房。彩帷开翡翠，罗荐拂鸳鸯。留宿争牵袖，贪眠各占床。绿窗笼水影，红壁背灯光。索镜收花钿，邀人解袷裆。暗娇妆靥笑，私语口脂香。怕听钟声坐，羞明映缦藏。眉残蛾翠浅，鬟解绿云长。聚散知无定，忧欢事不常。离筵开夕宴，别骑促晨装。去住青门外，留连浐水傍。车行遥寄语，马驻共相望。云雨分何处，山川共异方。野行初寂寞，店宿乍恓惶。别后嫌宵永，愁来厌岁芳。几看花结子，频见露为霜。岁月何超忽，音容坐渺茫。往还书断绝，来去梦游扬。自我辞秦地，逢君客楚乡。常嗟异岐路，忽喜共舟航。话旧堪垂泪，思乡数断肠。愁云接巫峡，泪竹近潇湘。月落江湖阔，天高节候凉。浦深烟渺渺，沙冷月苍苍。红叶江枫老，青芜驿路荒。野风吹蟋蟀，湖水浸菰蒋。帝路何由见，心期不可忘。旧游千里外，往事十年强。春昼提壶饮，秋林摘橘尝。强歌还自感，纵饮不成狂。永夜长相忆，逢君各共伤。殷勤万里意，并写赠萧郎。",
            "comment": ""
        },
        {
            "title": "东亭闲望",
            "content": "东亭尽日坐，谁伴寂寥身。绿桂为佳客，红蕉当美人。笑言虽不接，情状似相亲。不作悠悠想，如何度晚春？",
            "comment": ""
        },
        {
            "title": "清明日登老君阁望洛城赠韩道士",
            "content": "风光烟火清明日，歌哭悲欢城市间。何事不随东洛水，谁家又葬北邙山。中桥车马长无已，下渡舟航亦不闲。冢墓累累人扰扰，辽东怅望鹤飞还。",
            "comment": ""
        },
        {
            "title": "答微之咏怀见寄",
            "content": "閤中同直前春事，船里相逢昨日情。分袂二年劳梦寐，并床三宿话平生。紫微北畔辞宫阙，沧海西头对郡城。聚散穷通何足道，醉来一曲放歌行。",
            "comment": "【注释】閤中：一作阁中分袂①二年劳梦寐�げ⒋踩�宿话平生②①分袂：分别。 ②平生：旧交，老交情。或一生、此生、有生以来。七律《答微之咏怀见寄》作于杭州刺史任内。这两句是说，我们二人分别已经两年了，我因思念你，常常在梦中与你相遇；今番见面之后，我们并床而宿，用三个夜晚的时间，好好诉一诉离别之苦，说一说我们一生的经历和遭遇。思念之深，友情之厚，尽从二句道出。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "谪居",
            "content": "面瘦头斑四十四，还谪江州为郡史。逢时弃置从不才，未老衰羸为何事？火烧寒涧松为烬，霜降春林花委地。遭时荣悴一时间，岂是昭昭上天意？",
            "comment": ""
        },
        {
            "title": "喜与杨六侍御同宿",
            "content": "岸帻静言明月夜，匡床闲卧落花朝。二三月里饶春睡，七八年来不早朝。浊水清尘难会合，高鹏低鷃各逍遥。眼看又上青云去，更卜同衾一两宵。",
            "comment": ""
        },
        {
            "title": "十二时行孝文",
            "content": "正南午，侍奉尊亲莫辞。回干就湿长成人，如今去合论辛苦。",
            "comment": ""
        },
        {
            "title": "感兴二首",
            "content": "吉凶祸福有来由，但要深知不要忧。只见火光烧润屋，不闻风浪覆虚舟。名为公器无多取，利是身灾合少求。虽异匏瓜难不食，大都食足早宜休。鱼能深入宁忧钓，鸟解高飞岂触罗。热处先争炙手去，悔时其奈噬脐何。樽前诱得猩猩血，幕上偷安燕燕窠。我有一言君记取，世间自取苦人多。",
            "comment": ""
        },
        {
            "title": "知足吟　和崔十八未贫作。",
            "content": "不种一陇田，仓中有余粟。不采一枝桑，箱中有余服。官闲离忧责，身泰无羁束。中人百户税，宾客一年禄。樽中不乏酒，篱下仍多菊。是物皆有余，非心无所欲。吟君未贫作，因歌知足曲。自问此时心，不足何时足？",
            "comment": ""
        },
        {
            "title": "寄潮州杨继之",
            "content": "相府潮阳俱梦中，梦中何者是穷通？他时事过方应悟，不独荣空辱亦空。",
            "comment": ""
        },
        {
            "title": "哭刘尚书梦得二首",
            "content": "四海齐名白与刘，百年交分两绸缪。同贫同病退闲日，一死一生临老头。杯酒英雄君与操，文章微婉我知丘。贤豪虽殁精灵在，应共微之地下游。今日哭君吾道孤，寝门泪满白髭须。不知箭折弓何用，兼恐唇亡齿亦枯。窅窅穷泉埋宝玉，駸駸落景挂桑榆。夜台暮齿期非远，但问前头相见无？",
            "comment": ""
        },
        {
            "title": "虎丘寺路　去年重开寺路，桃李莲荷约种数千",
            "content": "自开山寺路，水陆往来频。银勒牵骄马，花船载丽人。芰荷生欲遍，桃李种仍新。好住湖堤上，长留一道春。",
            "comment": ""
        },
        {
            "title": "醉封诗筒寄微之",
            "content": "一生休戚与穷通，处处相随事事同。未死又邻沧海郡，无儿俱作白头翁。展眉只仰三杯后，代面唯凭五字中。为向两州邮吏道，莫辞来去递诗筒。",
            "comment": ""
        },
        {
            "title": "岁暮道情二首",
            "content": "壮日苦曾惊岁月，长年都不惜光阴。为学空门平等法，先齐老少死生心。半旧青衫半白头，雪风吹面上江楼。禅功自见无人觉，合是愁时亦不愁。",
            "comment": "【注释】为学空门①平等法②�は绕擘劾仙偎郎�心①空门：指佛门。 ②平等法：平等，佛教名词，意谓无差别。法，佛教名词，意谓道理。 ③齐：辨明、明白之意。亦可作别解。此处似一字数意。原诗是一首七绝，作于任江州司马时。这两句是说，你要知道佛门平等的道理，就要明白老死少生也是平等而没有差别的。诗人虔心研究佛门之法，以作精神寄托，隐含其内心的酸痛。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "重到江州感旧游题郡楼十一韵",
            "content": "掌纶知是忝，剖竹信为荣。才薄官仍重，恩深责尚轻。昔征从典午，今出自承明。凤诏休挥翰，渔歌欲濯缨。还乘小艓，却到古湓城。醉客临江待，禅僧出郭迎。青山满眼在，白发半头生。又校三年老，何曾一事成。重过萧寺宿，再上庾楼行。云水新秋思，闾阎旧日情。郡民犹认得，司马咏诗声。",
            "comment": ""
        },
        {
            "title": "浦中夜泊",
            "content": "暗上江堤还独立，水风霜气夜棱棱。回看深浦停舟处，芦荻花中一点灯。",
            "comment": ""
        },
        {
            "title": "曲江有感",
            "content": "曲江西岸又春风，万树花前一老翁。遇酒逢花还且醉，若论惆怅事何穷？",
            "comment": ""
        },
        {
            "title": "恼如霜露，慧日能消除。”]",
            "content": "吾道寻知止，君恩偶未忘。忽蒙颁凤诏，兼谢剖鱼章。莲静方依水，葵枯重仰阳。三车犹夕会，五马已晨装。去似寻前世，来如别故乡。眉低出鹫岭，脚重下蛇冈。渐望庐山远，弥愁峡路长。香炉峰隐隐，巴字水茫茫。瓢挂留庭树，经收在屋梁。春抛红药圃，夏忆白莲塘。唯拟捐尘事，将何答宠光？有期追永远，无政继龚黄。南国秋犹热，西斋夜暂凉。闲吟四句偈，静对一炉香。身老同丘井，心空是道场。觅僧为去伴，留俸作归粮。为报山中侣，凭看竹下房。会应归去在，松菊莫教荒。",
            "comment": ""
        },
        {
            "title": "卯饮",
            "content": "短屏风掩卧床头，乌帽青毡白毳裘。卯饮一杯眠一觉，世间何事不悠悠？",
            "comment": ""
        },
        {
            "title": "短歌行",
            "content": "世人求富贵，多为奉嗜欲。盛衰不自由，得失常相逐。问君少年日，苦学将干禄。负笈尘中游，抱书雪前宿。布衾不周体，藜茹才充腹。三十登宦途，五十被朝服。奴温己挟纩，马肥初食粟。未敢议欢游，尚为名检束。耳目聋暗后，堂上调丝竹。牙齿缺落时，盘中堆酒肉。彼来此已去，外余中不足。少壮与荣华，相避如寒燠。青云去地远，白日经天远。从古无奈何，短歌听一曲。",
            "comment": "【注释】　奉嗜欲：一作身嗜欲。雪前宿：一作雪前读。"
        },
        {
            "title": "八月十五日夜湓亭望月",
            "content": "昔年八月十五夜，曲江池畔杏园边。今年八月十五夜，湓浦沙头水馆前。西北望乡何处是？东南见月几回圆。临风一叹无人会，今夜清光似往年。",
            "comment": "【注释】　杏园：一作杏林。"
        },
        {
            "title": "听崔七妓人筝",
            "content": "花脸云鬟坐玉楼，十三弦里一时愁。凭君向道休弹去，白尽江州司马头。",
            "comment": ""
        },
        {
            "title": "别毡帐火炉",
            "content": "忆昨腊月天，北风三尺雪。年老不禁寒，夜长安可彻。赖有青毡帐，风前自张设。复此红火炉，雪中相暖热。如鱼入渊水，似兔藏深穴。婉软蜇鳞苏，温炖冻肌活。方安阴惨夕，遽变阳和节。无奈时候迁，岂是恩情绝。毳帘逐日卷，香燎随灰灭。离恨属三春，佳期在十月。但令此身健，不作多时别。",
            "comment": ""
        },
        {
            "title": "看常州柘枝赠贾使君",
            "content": "莫惜新衣舞柘枝，也从尘污汗沾垂。料君即却归朝去，不见银泥衫故时。",
            "comment": ""
        },
        {
            "title": "燕诗示刘叟",
            "content": "梁上有双燕，翩翩雄与雌。衔泥两椽间，一巢生四儿。四儿日夜长，索食声孜孜。青虫不易捕，黄口无饱期。觜爪虽欲敝，心力不知疲。须臾十来往，犹恐巢中饥。辛勤三十日，母瘦雏渐肥。喃喃教言语，一一刷毛衣。一旦羽翼成，引上庭树枝。举翅不回顾，随风四散飞。雌雄空中鸣，声尽呼不归。却入空巢里，啁啾终夜悲。燕燕尔勿悲，尔当返自思。思尔为雏日，高飞背母时。当时父母念，今日尔应知。",
            "comment": "【注释】原题注：叟有爱子，背叟逃去，叟甚悲念之。叟少年时，亦尝如是。故作《燕诗》以谕之矣。"
        },
        {
            "title": "答尉迟少尹问所须",
            "content": "乍到频劳问所须，所须非玉亦非珠。爱君水阁宜闲咏，每有诗成许去无？",
            "comment": ""
        },
        {
            "title": "病后寒食",
            "content": "故纱绛帐旧青毡，药酒醺醺引醉眠。抖擞弊袍春晚后，摩挲病脚日阳前。行无筋力寻山水，坐少精神听管弦。抛掷风光负寒食，曾来未省似今年。",
            "comment": ""
        },
        {
            "title": "和裴令公一日日一年年杂言见赠",
            "content": "一日日，作老翁。一年年，过春风。公心不以贵隔我，我散唯将闲伴公。我无才能忝高秩，合是人间闲散物。公有功德在生民，何因得作自由身？前日魏王潭上宴连夜，今日午桥池头游拂晨。山客砚前吟待月，野人樽前醉送春。不敢与公闲中争第一，亦应占得第二第三人。",
            "comment": ""
        },
        {
            "title": "宣州崔大夫阁老忽以近诗数十首见示，吟讽之",
            "content": "谢玄晖殁吟声寝，郡阁寥寥笔砚闲。无复新诗题壁上，虚教远岫列窗间。忽惊歌雪今朝至，必恐文星昨夜还。再喜宣城章句动，飞觞遥贺敬亭山。",
            "comment": "【注释】原题：宣州崔大夫阁老忽以近诗数十首见示，吟讽之下，窃有所喜，因成长句，寄赠郡斋"
        },
        {
            "title": "山枇杷",
            "content": "深山老去惜年华，况对东溪野枇杷。火树风来翻绛艳，琼枝日出晒红纱。回看桃李都无色，映得芙蓉不是花。争奈结根深石底，无因移得到人家。",
            "comment": ""
        },
        {
            "title": "题遗爱寺前溪松",
            "content": "偃亚长松树，侵临小石溪。静将流水对，高共远峰齐。翠盖烟笼密，花幢雪压低。与僧清影坐，借鹤隐枝栖。笔写形难似，琴偷韵易迷。暑天风槭槭，晴夜露凄凄。独憩依为舍，闲行绕作蹊。栋梁君莫采，留着伴幽栖。",
            "comment": "【注释】　槭槭：一作瑟瑟。"
        },
        {
            "title": "立部伎－刺雅乐之替也",
            "content": "立部伎，鼓笛喧。舞双剑，跳七丸。袅巨索，掉长竿。太常部伎有等级，堂上者坐堂下立。堂上坐部笙歌清，堂下立部鼓笛鸣。笙歌一声众侧耳，鼓笛万曲无人听。立部贱，坐部贵，坐部退为立部伎，击鼓吹笙和杂戏。立部又退何所任，始就乐悬操雅音。雅音替坏一至此，长令尔辈调宫徵。圆丘后土郊祀时，言将此乐感神祇。欲望凤来百兽舞，何异北辕将适楚。工师愚贱安足云，太常三卿尔何人。",
            "comment": ""
        },
        {
            "title": "叙德书情四十韵，上宣歙翟中丞",
            "content": "元圣生乘运，忠贤出应期。还将稽古力，助立太平基。土控吴兼越，州连歙与池。山河地襟带，军镇国藩维。廉察安江甸，澄清肃海夷。股肱分外守，耳目付中司。楚老歌来暮，秦人咏去思。望如时雨至，福是岁星移。政静民无讼，刑行吏不欺。撝谦惊主宠，阴德畏人知。白玉惭温色，朱绳让直辞。行为时领袖，言作世蓍龟。盛幕招贤士，连营训锐师。光华下鹓鹭，气色动熊罴。出入麾幢引，登临剑戟随。好风迎解榻，美景待搴帷。晴野霞飞绮，春郊柳宛丝。城乌惊画角，江雁避红旗。藉草朱轮驻，攀花紫绶垂。山宜谢公屐，洲称柳家诗。酒气和芳杜，弦声乱子规。分球齐马首，列舞匝蛾眉。醉惜年光晚，欢怜日影迟。回塘排玉棹，归路拥金羁。自顾龙钟者，尝蒙噢咻之。仰山尘不让，涉海水难为。身忝乡人荐，名因国士推。提携增善价，拂拭长妍姿。射策端心术，迁乔整羽仪。幸穿杨远叶，谬折桂高枝。佩德潜书带，铭仁暗勒肌。饬躬趋馆舍，拜手挹阶墀。霄汉程虽在，风尘迹尚卑。敝衣羞布素，败屋厌茅茨。养乏晨昏膳，居无伏腊资。盛时贫可耻，壮岁病堪嗤。擢第名方立，耽书力未疲。磨铅重剸割，策蹇再奔驰。相马须怜瘦，呼鹰正及饥。扶摇重即事，会有答恩时。",
            "comment": ""
        },
        {
            "title": "江边草",
            "content": "闻君泽畔伤春草，忆在天门街里时。漠漠凄凄愁满眼，就中惆怅是江蓠。",
            "comment": ""
        },
        {
            "title": "访皇甫七",
            "content": "上马行数里，逢花倾一杯。更无停泊处，还是觅君来。",
            "comment": ""
        },
        {
            "title": "题故元少尹集后二首",
            "content": "黄壤讵知我？白头徒忆君。唯将老年泪，一洒故人文。遗文三十轴，轴轴金玉声。龙门原上土，埋骨不埋名。",
            "comment": ""
        },
        {
            "title": "寄题庐山旧草堂兼呈二林寺道侣",
            "content": "三十年前草堂主，而今虽在鬓如丝。登山寻水应无力，不似江州司马时。渐伏酒魔休放醉，犹残口业未抛诗。君行过到炉峰下，为报东林长老知。",
            "comment": ""
        },
        {
            "title": "元和十二年淮寇未平诏停岁仗愤然有感率尔成",
            "content": "闻停岁仗轸皇情，应为淮西寇未平。不分气从歌里发，无明心向酒中生。愚计忽思飞短檄，狂心便欲请长缨。从来妄动多如此，自笑何曾得事成？",
            "comment": ""
        },
        {
            "title": "木芙蓉花下招客饮",
            "content": "晚凉思饮两三杯，召得江头酒客来。莫怕秋无伴醉物，水莲花尽木莲开。",
            "comment": ""
        },
        {
            "title": "残春晚起伴客笑谈",
            "content": "掩户下帘朝睡足，一声黄鸟报残春。披衣岸帻日高起，两角青衣扶老身。策杖强行过里巷，引杯闲酌伴亲宾。莫言病后妨谈笑，犹恐多于不病人。",
            "comment": ""
        },
        {
            "title": "过故洛城",
            "content": "故城门前春日斜，故城门里无人家。市朝欲认不知处，漠漠野田飞草花。",
            "comment": ""
        },
        {
            "title": "晓寝",
            "content": "转枕重安寝，回头一欠伸。纸窗明觉晓，布被暖知春。莫强疏慵性，须安老大身。鸡鸣一觉睡，不博早朝人。",
            "comment": "【注释】　一觉睡：一作犹独睡。"
        },
        {
            "title": "道场独坐",
            "content": "整顿衣巾拂净床，一瓶秋水一炉香。不论烦恼先须去，直到菩提亦拟忘。朝谒久停收剑佩，宴游渐罢废壶觞。世间无用残年处，只合逍遥坐道场。",
            "comment": ""
        },
        {
            "title": "又和令公新开龙泉晋水二池",
            "content": "旧有潢污泊，今为白水塘。笙歌闻四面，楼阁在中央。春变烟波色，晴添树木光。龙泉信为美，莫忘午桥庄。",
            "comment": "【注释】裴令公：即裴度，唐元和十四年任太原尹，开成二年复镇太原。龙泉：在太原故城内。潢污泊：不流动的死水。信：诚然、确实。午桥在：裴度在洛阳的别墅。"
        },
        {
            "title": "寻李道士山居兼呈元明府",
            "content": "尽日行还歇，迟迟独上山。攀藤老筋力，照水病容颜。陶巷招居住，茅家许往还。饱谙荣辱事，无意恋人间。",
            "comment": ""
        },
        {
            "title": "与梦得同登栖灵塔",
            "content": "半月悠悠在广陵，何楼何塔不同登。共怜筋力犹堪在，上到栖灵第九层。",
            "comment": ""
        },
        {
            "title": "醉后戏题",
            "content": "自知清冷似冬凌，每被人呼作律僧。今夜酒醺罗绮暖，被君融尽玉壶冰。",
            "comment": ""
        },
        {
            "title": "西湖留别",
            "content": "征途行色惨风烟，祖帐离声咽管弦。翠黛不须留五马，皇恩只许住三年。绿藤阴下铺歌席，红藕花中泊妓船。处处回头尽堪恋，就中难别是湖边。",
            "comment": ""
        },
        {
            "title": "早出晚归",
            "content": "早起或因携酒出，晚归多是看花回。若抛风景长闲坐，自问东京作底来。",
            "comment": ""
        },
        {
            "title": "酬别微之　临都驿醉后作。",
            "content": "沣头峡口钱唐岸，三别都经二十年。且喜筋骸俱健在，勿嫌须鬓各皤然。君归北阙朝天帝，我住东京作地仙。博望自来非弃置，承明重入莫拘牵。醉收杯杓停灯语，寒展衾裯对枕眠。犹被分司官系绊，送君不得过甘泉。",
            "comment": ""
        },
        {
            "title": "重题小舫赠周从事兼戏微之",
            "content": "细篷青篾织鱼鳞，小眼红窗衬麴尘。阔狭才容从事座，高低恰称使君身。舞筵须拣腰轻女，仙棹难胜骨重人。不似镜湖廉使出，高樯大艑闹惊春。",
            "comment": ""
        },
        {
            "title": "�麻粥、云母汤。]",
            "content": "平生所好物，今日多在此。此外更何思，市朝心已矣。",
            "comment": ""
        },
        {
            "title": "重感",
            "content": "停骖歇路隅，重感一长吁。扰扰生还死，纷纷荣又枯。困支青竹杖，闲捋白髭须。莫叹身衰老，交游半已无。",
            "comment": ""
        },
        {
            "title": "答劝酒",
            "content": "莫怪近来都不饮，几回因醉却沾巾。谁料平生狂酒客，如今变作酒悲人。",
            "comment": ""
        },
        {
            "title": "客有说　客即李浙东也，所说不能具录其事。",
            "content": "近有人从海上回，海山深处见楼台。中有仙龛虚一室，多传此待乐天来。",
            "comment": ""
        },
        {
            "title": "白云泉",
            "content": "天平山上白云泉，云自无心水自闲。何必奔冲山下去，更添波浪向人间。",
            "comment": "【注释】天平山①上白云泉②�ぴ谱晕扌乃�自闲 ①天平山：在今江苏省苏州市西。②白云泉：天平山山腰的清泉。 《白云泉》是一首七言绝句。写于诗人任苏州刺史任内。这两句是说吴中的奇山丽水、风景形胜的精华所在。天平山上青松郁郁葱葱，号称“吴中第一水”的白云泉，清冽而晶莹；白云随风飘荡，舒卷自如，无牵无挂，泉水淙淙潺流，自由奔泻，从容自得。后句尤为传神，表现白云闲静雅致的神态，连用两个“自”字，强调白云的自由自在，自得自乐，逍遥而惬意。这种景况，对身为州刺史政务繁忙的诗人来说，不禁产生了羡慕之情。诗人采用象征手法，写景寓情，言浅旨远，寄托遥深，情趣盎然。 --引自李济洲编著之《全唐诗佳句赏析》http://tshjj.yeah.net/　　“天平山上白云泉”，起句即点出吴中的奇山丽水、风景形胜的精华所在。天平山在苏州市西二十里。“此山在吴中最为崷崪高耸，一峰端正特立”①，“　　巍然特出，群峰拱揖”②，岩石峻峭。山上青松郁郁葱葱。山腰依崖建有亭，“亭侧清泉，泠泠不竭，所谓白云泉也”③，号称“吴中第一水”④，泉水清洌而晶莹，“自白乐天题以绝句”，“名遂显于世”⑤。　　然而，这一名山胜水的优美景色在诗人眼帘中却呈现为：“云自无心水自闲”。白云随风飘荡，舒卷自如，无牵无挂；泉水淙淙潺流，自由奔泻，从容自得。诗人无意描绘天平山的巍峨高耸和吴中第一水的清澄透澈，却着意描写“云无心以出岫”的境界，表现白云坦荡淡泊的胸怀和泉水闲静雅致的神态。句中连用两个“自”字，特别强调云水的自由自在，自得自乐，逍遥而惬意。这里移情注景，景中寓情，“云自无心水自闲”，恰好是诗人思想感情的自我写照。　　唐敬宗宝历元年（825）至二年，白居易任苏州刺史期间，政务十分繁忙冗杂，“清旦方堆案，黄昏始退公。可怜朝暮景，消在两衙中”（《秋寄微之十二韵》），觉得很不自由。面对闲适的白云与泉水，对照自己“心为形役”的情状，不禁产生羡慕的心情，一种清静无为、与世无争的思想便油然而起：“何必奔冲山下去，更添波浪向人间！”问清清的白云泉水，何必向山下奔腾飞泻而去，给纷扰多事的人世推波助澜！自元和十年（815）白居易贬官江州司马后，济世的抱负和斗争的锐气渐渐减少，而“知足保和”、独善其身的思想则逐步增加。在苏州刺史任上，他深深感到“公私颇多事，衰惫殊少欢。迎送宾客懒，鞭笞黎庶难”（《自咏》），渴望能早日摆脱恼人的俗务。结尾两句流露出“既无可恋者，何以不休官”的情绪，集中反映了诗人随遇而安、出世归隐的思想，表现了诗人后期人生观的一个侧面。　　这首七绝犹如一幅线条明快简洁的淡墨山水图。诗人并不注重用浓墨重彩描绘天平山上的风光，而是着意摹画白云与泉水的神态，将它人格化，使它充满生机、活力，点染着诗人自己闲逸的感情，给人一种饶有风趣的清新感。诗人采取象征手法，写景寓志，以云水的逍遥自由比喻恬淡的胸怀与闲适的心情；用泉水激起的自然波浪象征社会风浪，“兴发于此而义归于彼”，言浅旨远，意在象外，寄托深厚，理趣盎然。诗的风格平淡浑朴，清代田雯谓“乐天诗极清浅可爱，往往以眼前事为见得语，皆他人所未发。”（《古欢堂集》）这一评语正好道出了这首七绝的艺术特色。　　（何国治）"
        },
        {
            "title": "时热少见客因咏所怀",
            "content": "冠栉心多懒，逢迎兴渐微。况当时热甚，幸遇客来稀。湿洒池边地，凉开竹下扉。露床青篾簟，风架白蕉衣。院静留僧宿，楼空放妓归。衰残强欢宴，此事久知非。",
            "comment": ""
        },
        {
            "title": "晚归府",
            "content": "晚从履道来归府，街路虽长尹不嫌。马上凉于床上坐，绿槐风透紫蕉衫。",
            "comment": "【注释】马上凉于床上坐�ぢ袒狈缤缸辖渡榔呔�《晚归府》作于洛阳。这两句是说，夏日夜晚骑马，较坐于床上凉爽；在绿槐荫中，凉风吹透衣衫，更觉凉爽。晚来降温，迎风而凉，酷暑季节的感受，尽从诗句中传出。－－引自李济洲编著之《全唐诗佳句赏析》http://tshjj.yeah.net/"
        },
        {
            "title": "天竺寺七叶堂避暑",
            "content": "郁郁复郁郁，伏热何时毕。行入七叶堂，烦暑随步失。檐雨稍霏微，窗风正萧瑟。清宵一觉睡，可以销百疾。",
            "comment": ""
        },
        {
            "title": "山居",
            "content": "山斋方独往，尘事莫相仍。蓝舆辞鞍马，缁徒换友朋。朝餐唯药菜，夜伴只纱灯。除却青衫在，其余便是僧。",
            "comment": "【注释】　别花：一作惜花。"
        },
        {
            "title": "长乐亭留别",
            "content": "灞浐风烟函谷路，曾经几度别长安。昔时蹙促为迁客，今日从容自去官。优诏幸分四皓秩，祖筵惭继二疏欢。尘缨世网重重缚，回顾方知出得难。",
            "comment": ""
        },
        {
            "title": "得杨湖州书颇夸抚民接宾纵酒题诗因以绝句戏",
            "content": "岂独爱民兼爱客，不唯能饮又能文。白苹洲上春传语，柳使君输杨使君。",
            "comment": ""
        },
        {
            "title": "老来生计",
            "content": "老来生计君看取，白日游行夜醉吟。陶令有田唯种黍，邓家无子不留金。人间荣耀因缘浅，林下幽闲气味深。烦虑渐消虚白长，一年心胜一年心。",
            "comment": "【注释】七律《老来生计》作于任太子少傅分司东都居洛阳时。这两句是说，人间那些荣华富贵的事，对我来说，缘法太浅，无法享受；退隐林下，过幽静闲适的生活，那个滋味才浓，才是趣味无穷。淡漠荣耀，向往林下，以为“老年生计”。诗句乃明志之言，意味深长。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "与诸公同出城观稼",
            "content": "老尹醉醺醺，来随年少群。不忧头似雪，但喜稼如云。岁望千箱积，秋怜五谷分。何人知帝力，尧舜正为君。",
            "comment": ""
        },
        {
            "title": "访陈二",
            "content": "晓垂朱绶带，晚着白纶巾。出去为朝客，归来是野人。两餐聊过日，一榻足容身。此外皆闲事，时时访老陈。",
            "comment": ""
        },
        {
            "title": "谢杨东川寄衣服",
            "content": "年年衰老交游少，处处萧条书信稀。唯有巢兄不相忘，春茶未断寄秋衣。",
            "comment": ""
        },
        {
            "title": "招韬光禅师",
            "content": "白屋炊香饭，荤膻不入家。滤泉澄葛粉，洗手摘藤花。青芥除黄叶，红姜带紫芽。命师相伴食，斋罢一瓯茶。",
            "comment": ""
        },
        {
            "title": "和微之诗二十三首并序",
            "content": "微之又以近作四十三首寄来，命仆继和，其间瘀絮四百字、车斜二十篇者流，皆韵剧辞殚，瑰奇怪谲。又题云：奉烦只此一度，乞不见辞。意欲定霸取威，置仆于穷地耳。大凡依次用韵，韵同而意殊；约体为文，文成而理胜。此足下素所长者，仆何有焉？今足下果用所长，过蒙见窘，然敌则气作，急则计生，四十二章麾扫并毕，不知大敌以为如何？夫斫石破山，先观迹；发矢中的，兼听弦声。以足下来章惟求相困，故老仆报语不觉大夸。况曩者唱酬，近来因继，已十六卷，凡千余首矣。其为敌也，当今不见；其为多也，从古未闻。所谓天下英雄，唯使君与操耳。戏及此者，亦欲三千里外一破愁颜，勿示他人以取笑诮。乐天白。",
            "comment": ""
        },
        {
            "title": "吴中好风景二首",
            "content": "吴中好风景，八月如三月。水荇叶仍香，木莲花未歇。海天微雨散，江郭纤埃灭。暑退衣服干，潮生船舫活。两衙渐多暇，亭午初无热。骑吏语使君，正是游时节。吴中好风景，风景无朝暮。晓色万家烟，秋声八月树。舟移管弦动，桥拥旌旗驻。改号齐云楼，重开武丘路。况当丰熟岁，好是欢游处。州民劝使君，且莫抛官去。",
            "comment": ""
        },
        {
            "title": "句",
            "content": "樱桃樊素口，杨柳小蛮腰。",
            "comment": ""
        },
        {
            "title": "赠晦叔忆梦得",
            "content": "自别崔公四五秋，因何临老转风流？归来不说秦中事，歇定唯谋洛下游。酒面浮花应是喜，歌眉敛黛不关愁。得君更有无厌意，犹恨樽前欠老刘。",
            "comment": ""
        },
        {
            "title": "舟中晚起",
            "content": "日高犹掩水窗眠，枕簟清凉八月天。泊处或依沽酒店，宿时多伴钓鱼船。退身江海应无用，忧国朝廷自有贤。且向钱唐湖上去，冷吟闲醉二三年。",
            "comment": ""
        },
        {
            "title": "宿诚禅师山房题赠",
            "content": "不出孤峰上，人间四十秋。视身如传舍，阅世任东流。法为因缘立，心从次第修。中宵问真偈，有住是吾忧。",
            "comment": ""
        },
        {
            "title": "东城桂三首",
            "content": "子堕本从天竺寺，根盘今在阖闾城。当时应逐南风落，落向人间取次生。霜雪压多虽不死，荆榛长疾欲相埋。长忧落在樵人手，卖作苏州一束柴。遥知天上桂花孤，试问嫦娥更要无。月宫幸有闲田地，何不中央种两株。",
            "comment": "【注释】原序：苏之东城，古吴都城也。今为樵牧之场。有桂一株，生乎城下，惜其不得地，因赋三绝句以唁之。"
        },
        {
            "title": "中书寓直",
            "content": "缭绕宫墙围禁林，半开阊阖晓沉沉。天晴更觉南山近，月出方知西掖深。病对词头惭彩笔，老看镜面愧华簪。自嫌野物将何用，土木形骸麋鹿心。",
            "comment": ""
        },
        {
            "title": "玩迎春花赠杨郎中",
            "content": "金英翠萼带春寒，黄色花中有几般？凭君与向游人道，莫作蔓菁花眼看。",
            "comment": ""
        },
        {
            "title": "经溱洧",
            "content": "落日驻行骑，沉吟怀古情。郑风变已尽，溱洧至今清。不见士与女，亦无芍药名。",
            "comment": ""
        },
        {
            "title": "岁暮寄微之三首",
            "content": "微之别久能无叹，知退书稀岂免愁。甲子百年过半后，光阴一岁欲终头。池冰晓合胶船底，楼雪晴销露瓦沟。自觉欢情随日减，苏州心不及杭州。白头岁暮苦相思，除却悲吟无可为。枕上从妨一夜睡，灯前读尽十年诗。龙钟校正骑驴日，憔悴通江司马时。若并如今是全活，纡朱拖紫且开眉。荣进虽频退亦频，与君才命不调匀。若不九重中掌事，即须千里外抛身。紫垣南北厅曾对，沧海东西郡又邻。唯欠结庐嵩洛下，一时归去作闲人。",
            "comment": ""
        },
        {
            "title": "早春晚归",
            "content": "晚归骑马过天津，沙白桥红返照新。草色连延多隙地，鼓声闲缓少忙人。还如南国饶沟水，不似西京足路尘。金谷风光依旧在，无人管领石家春。",
            "comment": ""
        },
        {
            "title": "句",
            "content": "嫌褰锦帐长熏麝，恶卷珠帘晚着钗。",
            "comment": ""
        },
        {
            "title": "宴散",
            "content": "小宴追凉散，平桥步月回。笙歌归院落，灯火下楼台。残暑蝉催尽，新秋雁带来。将何迎睡兴，临卧举残杯。",
            "comment": ""
        },
        {
            "title": "香炉峰下新卜山居草堂初成偶题东壁五首",
            "content": "五架三间新草堂，石阶桂柱竹编墙。南檐纳日冬天暖，北户迎风夏月凉。洒砌飞泉才有点，拂窗斜竹不成行。来春更葺东厢屋，纸阁芦帘着孟光。",
            "comment": ""
        },
        {
            "title": "京路",
            "content": "西来为看秦山雪，东去缘寻洛苑春。来去腾腾两京路，闲行除我更无人。",
            "comment": ""
        },
        {
            "title": "题卢秘书夏日新栽竹二十韵",
            "content": "湘竹初封植，卢生来考槃。久持霜节苦，新托露根难。等度须当砌，疏稠要满栏。买怜分薄俸，栽称作闲官。叶翦蓝罗碎，茎抽玉琯端。几声清淅沥，一簇绿檀栾。未夜青岚入，先秋白露团。拂肩摇翡翠，熨手弄琅玕。韵透窗风起，阴铺砌月残。炎天闻觉冷，窄地见疑宽。梢动胜摇扇，枝低好挂冠。碧笼烟幂幂，珠洒雨珊珊。晚箨晴云展，阴芽蛰虺蟠。爱从抽马策，惜未截鱼竿。松韵徒烦听，桃夭不足观。梁惭当家杏，台陋本司兰。撑拨诗人兴，勾牵酒客欢。静连芦簟滑，凉拂葛衣单。岂止消时暑，应能保岁寒。莫同凡草木，一种夏中看。",
            "comment": ""
        },
        {
            "title": "商山路有感",
            "content": "忆昨征还日，三人归路同。此生都是梦，前事旋成空。杓直泉埋玉，虞平烛过风。唯残乐天在，头白向江东。",
            "comment": "【注释】原序：前年夏，予自忠州刺史除书归阙。时刑部李十一侍郎、户部崔二十员外亦自澧、果二郡守征还，相次入关，皆同此路。今年，予自中书舍人授杭州刺史，又由此途出。二君已逝，予独南行；追叹兴怀，慨然成咏。后来有与予、杓直、虞平游者，见此短什，能无恻恻乎？倘未忘情，请为继和。长庆二年七月三十日，题于内乡县南亭云尔。"
        },
        {
            "title": "因梦得题公垂所寄蜡烛因寄公垂",
            "content": "照梁初日光相似，出水新莲艳不如。却寄两条君领取，明年双引入中书。",
            "comment": ""
        },
        {
            "title": "劝酒",
            "content": "昨与美人对尊酒，朱颜如花腰似柳。今与美人倾一杯，秋风飒飒头上来。年光似水向东去，两鬓不禁白日催。东邻起楼高百尺，璇题照日光相射。珠翠无非二八人，盘筵何啻三千客。邻家儒者方下帷，夜诵古书朝忍饥。身年三十未入仕，仰望东邻安可期。一朝逸翮乘风势，金榜高张登上第。春闱未了冬登科，九万抟风谁与继。不逾十稔居台衡，门前车马纷纵横。人人仰望在何处，造化笔头云雨生。东邻高楼色未改，主人云亡息犹在。金玉车马一不存，朱门更有何人待。墙垣反锁长安春，楼台渐渐属西邻。松篁薄暮亦栖鸟，桃李无情还笑人。忆昔东邻宅初构，云甍彩栋皆非旧。玳瑁筵前翡翠栖，芙蓉池上鸳鸯斗。日往月来凡几秋，一衰一盛何悠悠。但教帝里笙歌在，池上年年醉五侯。",
            "comment": ""
        },
        {
            "title": "答微之上船后留别",
            "content": "烛下尊前一分手，舟中岸上两回头。归来虚白堂中梦，合眼先应到越州。",
            "comment": ""
        },
        {
            "title": "和微之诗二十三首·和新楼北园偶集，从孙公",
            "content": "闻君新楼宴，下对北园花。主人既贤豪，宾客皆才华。初筵日未高，中饮景已斜。天地为幕席，富贵如泥沙。嵇刘陶阮徒，不足置齿牙。卧瓮鄙毕卓，落帽嗤孟嘉。芳草供枕藉，乱莺助喧哗。醉乡得道路，狂海无津涯。一岁春又尽，百年期不赊。同醉君莫辞，独醒古所嗟。销愁若沃雪，破闷如割瓜。称觞起为寿，此乐无以加。歌声凝贯珠，舞袖飘乱麻。相公谓四座，今日非自夸。有奴善吹笙，有婢弹琵琶。十指纤若笋，双鬟黳如鸦。履舄起交杂，杯盘散纷拏。归去勿拥遏，倒载逃难遮。明日宴东武，后日游若耶。岂独相公乐，讴歌千万家。",
            "comment": ""
        },
        {
            "title": "雪夜小饮赠梦得",
            "content": "同为懒慢园林客，共对萧条雨雪天。小酌酒巡销永夜，大开口笑送残年。久将时背成遗老，多被人呼作散仙。呼作散仙应有以，曾看东海变桑田。",
            "comment": "【注释】小酌酒巡销永夜①�ご罂�口笑送残年②①永夜：长夜，整夜。 ②残年：岁暮，一年将尽之时。七律《雪夜小饮赠梦得》作于洛阳。这两句是说，雪夜，诗人与友人小酌慢饮，促膝叙谈，销磨了一整夜时间；谈得高兴了，就开怀大笑，以爽朗的胸怀，度过残年。老年生活情趣，生动而又活跃。－－引自李济洲编著之《全唐诗佳句赏析》http://tshjj.yeah.net/"
        }
    ]
}