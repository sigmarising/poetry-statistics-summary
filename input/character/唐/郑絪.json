{
    "dynasty": "唐",
    "author": "郑絪",
    "poems": [
        {
            "title": "句",
            "content": "情人共惆怅，良友不同游。",
            "comment": ""
        },
        {
            "title": "寒夜闻霜钟",
            "content": "霜钟初应律，寂寂出重林。拂水宜清听，凌空散迥音。舂容时未歇，摇曳夜方深。月下和虚籁，风前间远砧。净兼寒漏彻，闲畏曙更侵。遥相千山外，泠泠何处寻。",
            "comment": ""
        },
        {
            "title": "奉酬宣上人九月十五日东亭望月见赠,因怀紫",
            "content": "中年偶逐鸳鸾侣，弱岁多从糜鹿群。紫阁道流今不见，红楼禅客早曾闻。松斋月朗星初散，苔砌霜繁夜欲分。一览彩笺佳句满，何人更咏惠休文。",
            "comment": ""
        },
        {
            "title": "郊庙歌辞·享太庙乐章·大顺舞",
            "content": "於穆时文，受天明命。允恭玄默，化成理定。出震嗣德，应乾传圣。猗欤缉熙，千亿流庆。",
            "comment": ""
        },
        {
            "title": "奉和武相公省中宿斋，酬李相公见寄",
            "content": "高阁安仁省，名园广武庐。沐兰朝太一，种竹咏华胥。禁静疏钟彻，庭开爽韵虚。洪钧齐万物，缥帙整群书。寒露滋新菊，秋风落故蕖。同怀不同赏，幽意竟何如。",
            "comment": ""
        },
        {
            "title": "九日登高怀邵二",
            "content": "簪茱泛菊俯平阡，饮过三杯却惘然。十岁此辰同醉友，登高各处已三年。",
            "comment": ""
        }
    ]
}