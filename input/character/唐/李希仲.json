{
    "dynasty": "唐",
    "author": "李希仲",
    "poems": [
        {
            "title": "东皇太一词",
            "content": "吉日初斋戒，灵巫穆上皇。焚香布瑶席，鸣佩奠椒浆。缓舞花飞满，清歌水去长。回波送神曲，云雨满潇湘。",
            "comment": ""
        },
        {
            "title": "杂曲歌辞·蓟门行",
            "content": "旄头有精芒，胡骑猎秋草。羽檄南渡河，边庭用兵早。汉家爱征战，宿将今已老。辛苦羽林儿，从戎榆关道。一身救边速，烽火通蓟门。前军飞鸟断，格斗尘沙昏。寒日鼓声急，单于夜将奔。当须徇忠义，身死报国恩。",
            "comment": ""
        }
    ]
}