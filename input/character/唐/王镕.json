{
    "dynasty": "唐",
    "author": "王镕",
    "poems": [
        {
            "title": "哭赵州和尚二首",
            "content": "师离水动王侯，心印光潜麈尾收。碧落雾霾松岭月，沧溟浪覆济人舟。一灯乍灭波旬喜，双眼重昏道侣愁。纵是了然云外客，每瞻瓶几泪还流。佛日西倾祖印隳，珠沈丹沼月沈辉。影敷丈室炉烟惨，风起禅堂松韵微。只履乍来留化迹，五天何处又逢归。解空弟子绝悲喜，犹自潸然对雪帏。",
            "comment": ""
        }
    ]
}