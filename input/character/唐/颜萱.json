{
    "dynasty": "唐",
    "author": "颜萱",
    "poems": [
        {
            "title": "过张祜处士丹阳故居",
            "content": "忆昔为儿逐我兄，曾抛竹马拜先生。书斋已换当时主，诗壁空题故友名。岂是争权留怨敌，可怜当路尽公卿。柴扉草屋无人问，犹向荒田责地征。",
            "comment": ""
        },
        {
            "title": "送圆载上人",
            "content": "师来一世恣经行，却泛沧波问去程。心静已能防渴鹿，鼙喧时为骇长鲸。禅林几结金桃重，梵室重修铁瓦轻。料得还乡无别利，只应先见日华生。",
            "comment": ""
        },
        {
            "title": "送羊振文归觐桂阳",
            "content": "高挂吴帆喜动容，问安归去指湘峰。悬鱼庭内芝兰秀，驭鹤门前薜荔封。红旆正怜棠影茂，彩衣偏带桂香浓。临岐独有沾襟恋，南巷当年共化龙。",
            "comment": ""
        }
    ]
}