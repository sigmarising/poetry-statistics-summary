{
    "dynasty": "唐",
    "author": "李吉甫",
    "poems": [
        {
            "title": "九日小园独谣赠门下武相公",
            "content": "小园休沐暇，暂与故山期。树杪悬丹枣，苔阴落紫梨。舞丛新菊遍，绕格古藤垂。受露红兰晚，迎霜白薤肥。上公留凤沼，冠剑侍清祠。应念端居者，长惭补衮诗。",
            "comment": ""
        },
        {
            "title": "怀伊川赋",
            "content": "龙门南岳尽伊原，草树人烟目所存。正是北州梨枣熟，梦魂秋日到郊园。",
            "comment": ""
        },
        {
            "title": "癸巳岁吉甫圜丘摄事合于中书后阁宿斋，常负",
            "content": "淮海同三入，枢衡过六年。庙斋兢永夕，书府会群仙。粉壁连霜曙，冰池对月圆。岁时忧里换，钟漏静中传。蓬发颜空老，松心契独全。赠言因傅说，垂训在三篇。",
            "comment": ""
        },
        {
            "title": "夏夜北园即事寄门下武相公",
            "content": "结构非华宇，登临似古原。僻殊萧相宅，芜胜邵平园。避暑依南庑，追凉在北轩。烟霞霄外静，草露月中繁。鹊绕惊还止，虫吟思不喧。怀君欲有赠，宿昔贵忘言。",
            "comment": ""
        }
    ]
}