{
    "dynasty": "唐",
    "author": "柴宿",
    "poems": [
        {
            "title": "初日照华清宫",
            "content": "灵山初照泽，远近见离宫。影动参差里，光分缥缈中。鲜飙收晚翠，佳气满晴空。林润温泉入，楼深复道通。璇题生炯晃，珠缀引月忽胧。凤辇何时幸，朝朝此望同。",
            "comment": ""
        },
        {
            "title": "瑜不掩瑕",
            "content": "朗玉微瑕在，分明异璞瑜。坚贞宁可杂，美恶自能殊。待价知弥久，称忠定不诬。光辉今见黜，毫发外呈符。岂假良工指，堪为达士模。他山傥磨琢，慕爱是洪炉。",
            "comment": ""
        }
    ]
}