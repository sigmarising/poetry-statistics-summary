{
    "dynasty": "唐",
    "author": "温会",
    "poems": [
        {
            "title": "和段相公登武担寺西台",
            "content": "桑台烟树中，台榭造云空。眺听逢秋兴，篇辞变国风。坐愁高鸟起，笑指远人同。始愧才情薄，跻攀继韵穷。",
            "comment": ""
        },
        {
            "title": "奉陪段相公晚夏登张仪楼",
            "content": "危轩重叠开，访古上裴回。有舌嗟秦策，飞梁驾楚材。云霄随凤到，物象为诗来。欲和关山意，巴歌调更哀。",
            "comment": ""
        }
    ]
}