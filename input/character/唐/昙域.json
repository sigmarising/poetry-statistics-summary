{
    "dynasty": "唐",
    "author": "昙域",
    "poems": [
        {
            "title": "赠岛云禅师",
            "content": "远庵枯叶满，群鹿亦相随。顶骨生新发，庭松长旧枝。禅高太白月，行出祖师碑。乱后潜来此，南人总不知。",
            "comment": ""
        },
        {
            "title": "宿郑谏议山居",
            "content": "堂开星斗边，大谏采薇还。禽隐石中树，月生池上山。凉风吹咏思，幽语隔禅关。莫拟归城计，终妨此地闲。",
            "comment": ""
        },
        {
            "title": "怀齐己",
            "content": "鬓髯秋景两苍苍，静对茅斋一炷香。病后身心俱澹泊，老来朋友半凋伤。峨眉山色侵云直，巫峡滩声入夜长。犹喜深交有支遁，时时音信到松房。",
            "comment": ""
        }
    ]
}