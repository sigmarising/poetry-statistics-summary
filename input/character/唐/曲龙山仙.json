{
    "dynasty": "唐",
    "author": "曲龙山仙",
    "poems": [
        {
            "title": "玩月诗",
            "content": "曲龙桥顶玩瀛洲，凡骨空陪汗漫游。不假丹梯蹑霄汉，水晶盘冷桂花秋。月砌瑶阶泉滴乳，玉箫催凤和烟舞。青城丈人何处游，玄鹤唳天云一缕。造化天桥碧海东，玉轮还过辗晴虹。霓襟似拂瀛洲顶，颢气潜消橐仑中。危桥横石架云端，跨鹿登临景象宽。颢魄洗烟澄碧落，桂花低拂玉簪寒。",
            "comment": ""
        }
    ]
}