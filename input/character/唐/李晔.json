{
    "dynasty": "唐",
    "author": "李晔",
    "poems": [
        {
            "title": "尚书都堂瓦松",
            "content": "华省秘仙踪，高堂露瓦松。叶因春后长，花为雨来浓。影混鸳鸯色，光含翡翠容。天然斯所寄，地势太无从。接栋临双阙，连甍近九重。宁知深涧底，霜雪岁兼封。",
            "comment": ""
        },
        {
            "title": "菩萨蛮",
            "content": "登楼遥望秦宫殿，茫茫只见双飞燕。渭水一条流，千山与万丘。远烟笼碧树，陌上行人去。安得有英雄，迎归大内中。",
            "comment": ""
        },
        {
            "title": "咏雷句",
            "content": "只解劈牛兼劈树，不能诛恶与诛凶。",
            "comment": ""
        }
    ]
}