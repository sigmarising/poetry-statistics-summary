{
    "dynasty": "唐",
    "author": "詹琲",
    "poems": [
        {
            "title": "追和秦隐君辞荐之韵，上陈侯乞归凤山",
            "content": "谁言悦口是甘肥，独酌鹅儿啖翠微。蝇利薄于青纸扇，羊裘暖甚紫罗衣。心随倦鸟甘栖宿，目送征鸿远奋飞。击壤太平朝野客，凤山深处□生辉。",
            "comment": ""
        },
        {
            "title": "永嘉乱，衣冠南渡，流落南泉，作忆昔吟",
            "content": "忆昔永嘉际，中原板荡年。衣冠坠涂炭，舆辂染腥膻。国势多危厄，宗人苦播迁。南来频洒泪，渴骥每思泉。",
            "comment": ""
        },
        {
            "title": "癸卯闽乱，从弟监察御史敬凝迎仕别作",
            "content": "一别几经春，栖迟晋水滨。鶺鴒长在念，鸿雁忽来宾。五斗嫌腰折，朋山刺眼新。善辞如复我，四海五湖身。",
            "comment": ""
        }
    ]
}