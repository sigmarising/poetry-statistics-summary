{
    "dynasty": "唐",
    "author": "高适",
    "poems": [
        {
            "title": "宋中遇林虑杨十七山人，因而有别",
            "content": "昔余涉漳水，驱车行邺西。遥见林虑山，苍苍戛天倪。邂逅逢尔曹，说君彼岩栖。萝径垂野蔓，石房倚云梯。秋韭何青青，药苗数百畦。栗林隘谷口，栝树森回谿。耕耘有山田，纺绩有山妻。人生苟如此，何必组与珪。谁谓远相访，曩情殊不迷。檐前举醇醪，灶下烹只鸡。朔风忽振荡，昨夜寒螀啼。游子益思归，罢琴伤解携。出门尽原野，白日黯已低。始惊道路难，终念言笑暌。因声谢岑壑，岁暮一攀跻。",
            "comment": ""
        },
        {
            "title": "送李少府，时在客舍作",
            "content": "相逢旅馆意多违，暮雪初晴候雁飞。",
            "comment": ""
        },
        {
            "title": "别董大二首",
            "content": "千里黄云白日曛，北风吹雁雪纷纷。莫愁前路无知己，天下谁人不识君。六翮飘飖私自怜，一离京洛十馀年。丈夫贫践应未足，今日相逢无酒钱。",
            "comment": " | 【注释】　　在唐人赠别诗篇中，那些凄清缠绵、低徊留连的作品，固然感人至深，但另外一种慷慨悲歌、出自肺腑的诗作，却又以它的真诚情谊，坚强信念，为灞桥柳色与渭城风雨涂上了另一种豪放健美的色彩。高適的《别董大》便是后一种风格的佳篇。　　关于董大，各家注解，都认为可能是唐玄宗时代著名的琴客，是一位“高才脱略名与利”的音乐圣手。高適在写此诗时，应在不得意的浪游时期。他的《别董大》之二说：“六翮飘飖私自怜，一离京洛十余年。丈夫贫贱应未足，今日相逢无酒钱。”可见他当时也还处于“无酒钱”的“贫贱”境遇之中。这首早期不得意时的赠别之作，不免“借他人酒杯，浇自己块垒”。但诗人于慰藉中寄希望，因而给人一种满怀信心和力量的感觉。　　前两句，直写目前景物，纯用白描。以其内心之真，写别离心绪，故能深挚；以胸襟之阔，叙眼前景色，故能悲壮。曛，即曛黄，指夕阳西沉时的昏黄景色。　　落日黄云，大野苍茫，唯北方冬日有此景象。此情此景，若稍加雕琢，即不免斫伤气势。高適于此自是作手。日暮黄昏，且又大雪纷飞，于北风狂吹中，唯见遥空断雁，出没寒云，使人难禁日暮天寒、游子何之之感。以才人而沦落至此，几使人无泪可下，亦唯如此，故知己不能为之甘心。头两句以叙景而见内心之郁积，虽不涉人事，已使人如置身风雪之中，似闻山巅水涯有壮士长啸。此处如不用尽气力，则不能见下文转折之妙，也不能见下文言辞之婉转，用心之良苦，友情之深挚，别意之凄酸。后两句于慰藉之中充满信心和力量。因为是知音，说话才朴质而豪爽。又因其沦落，才以希望为慰藉。　　这首诗之所以卓绝，是因为高適“多胸臆语，兼有气骨”（殷璠《河岳英灵集》）、“以气质自高”（《唐诗纪事》），因而能为志士增色，为游子拭泪！如果不是诗人内心的郁积喷薄而出，如何能把临别赠语说得如此体贴入微，如此坚定不移？又如何能使此朴素无华之语言，铸造出这等冰清玉洁、醇厚动人的诗情！(孙艺秋)"
        },
        {
            "title": "陪窦侍御灵云南亭宴诗，得雷字",
            "content": "人幽宜眺听，目极喜亭台。风景知愁在，关山忆梦回。只言殊语默，何意忝游陪。连唱波澜动，冥搜物象开。新秋归远树，残雨拥轻雷。檐外长天尽，尊前独鸟来。常吟塞下曲，多谢幕中才。河汉徒相望，嘉期安在哉。",
            "comment": ""
        },
        {
            "title": "真定即事，奉赠韦使君二十八韵",
            "content": "飘泊怀书客，迟回此路隅。问津惊弃置，投刺忽踟蹰。方伯恩弥重，苍生咏已苏。郡称廉叔度，朝议管夷吾。乃继三台侧，仍将四岳俱。江山澄气象，崖谷倚冰壶。诏宠金门策，官荣叶县凫。擢才登粉署，飞步蹑云衢。起草征调墨，焚香即宴娱。光华扬盛矣，霄汉在兹乎。隐轸推公望，逶迤协帝俞。轩车辞魏阙，旌节副幽都。始佩仙郎印，俄兼太守符。尤多蜀郡理，更得颍川谟。城邑推雄镇，山川列简图。旧燕当绝漠，全赵对平芜。旷野何弥漫，长亭复郁纡。始泉遗俗近，活水战场无。月换思乡陌，星回记斗枢。岁容归万象，和气发鸿炉。沦落而谁遇，栖遑有是夫。不才羞拥肿，干禄谢侏儒。契阔惭行迈，羁离忆友于。田园同季子，储蓄异陶朱。方欲呈高义，吹嘘揖大巫。永怀吐肝胆，犹惮阻荣枯。解榻情何限，忘言道未殊。从来贵缝掖，应是念穷途。",
            "comment": ""
        },
        {
            "title": "东平旅游，奉赠薛太守二十四韵",
            "content": "颂美驰千古，钦贤仰大猷。晋公标逸气，汾水注长流。神与公忠节，天生将相俦。青云本自负，赤县独推尤。御史风逾劲，郎官草屡修。鹓鸾粉署起，鹰隼柏台秋。出入交三事，飞鸣揖五侯。军书陈上策，廷议借前筹。肃肃趋朝列，雍雍引帝求。一麾俄出守，千里再分忧。不改任棠水，仍传晏子裘。歌谣随举扇，旌旆逐鸣驺。郡国长河绕，川原大野幽。地连尧泰岳，山向禹青州。汶上春帆渡，秦亭晚日愁。遗墟当少昊，悬象逼奎娄。即此逢清鉴，终然喜暗投。叨承解榻礼，更得问缣游。高兴陪登陟，嘉言忝献酬。观棋知战胜，探象会冥搜。眺听情何限，冲融惠勿休。只应齐语默，宁肯问沉浮。然诺长怀季，栖遑辄累丘。平生感知己，方寸岂悠悠。",
            "comment": ""
        },
        {
            "title": "古乐府飞龙曲，留上陈左相（陈希烈）",
            "content": "德以精灵降，时膺梦寐求。苍生谢安石，天子富平侯。尊俎资高论，岩廊挹大猷。相门连户牖，卿族嗣弓裘。豁达云开霁，清明月映秋。能为吉甫颂，善用子房筹。阶砌思攀陟，门阑尚阻修。高山不易仰，大匠本难投。迹与松乔合，心缘启沃留。公才山吏部，书癖杜荆州。幸沐千年圣，何辞一尉休。折腰知宠辱，回首见沉浮。天地庄生马，江湖范蠡舟。逍遥堪自乐，浩荡信无忧。去此从黄绶，归欤任白头。风尘与霄汉，瞻望日悠悠。",
            "comment": ""
        },
        {
            "title": "同李太守北池泛舟，宴高平郑太守",
            "content": "每揖龚黄事，还陪李郭舟。云从四岳起，水向百城流。幽意随登陟，嘉言即献酬。乃知缝掖贵，今日对诸侯。",
            "comment": ""
        },
        {
            "title": "宋中别司功叔，各赋一物得商丘",
            "content": "商丘试一望，隐隐带秋天。地与辰星在，城将大路迁。干戈悲昔事，墟落对穷年。即此伤离绪，凄凄赋酒筵。",
            "comment": ""
        },
        {
            "title": "画马篇（同诸公宴睢阳李太守，各赋一物）",
            "content": "君侯枥上骢，貌在丹青中。马毛连钱蹄铁色，图画光辉骄玉勒。马行不动势若来，权奇蹴踏无尘埃。感兹绝代称妙手，遂令谈者不容口。麒麟独步自可珍，弩骀万匹知何有。终未如他枥上骢，载华毂，骋飞鸿。荷君剪拂与君用，一日千里如旋风。",
            "comment": ""
        },
        {
            "title": "赋得还山吟，送沈四山人",
            "content": "还山吟，天高日暮寒山深，送君还山识君心。人生老大须恣意，看君解作一生事，山间偃仰无不至。石泉淙淙若风雨，桂花松子常满地。卖药囊中应有钱，还山服药又长年。白云劝尽杯中物，明月相随何处眠。眠时忆问醒时事，梦魂可以相周旋。",
            "comment": " | 【注释】　　当时名士沈千运，吴兴（今属江苏）人，排行第四，时称“沈四山人”、“沈四逸人”。天宝年间，屡试不中，曾干谒名公（见《唐才子传》），历尽沉浮，饱尝炎凉，看破人生和仕途，约五十岁左右隐居濮上（今河南濮阳南濮水边），躬耕田园。他明白说道：“栖隐非别事，所愿离风尘。……何者为形骸？谁是智与仁？寂寞了闲事，而后知天真。”（《山中作》）在“终南捷径”通达的唐代，他倒是一位知世独行的真隐士。　　约于天宝六载（747）秋，高適游历淇水时，曾到濮上访问沈千运，结为知交，有《赠沈四逸人》叙其事（见刘开扬《高適诗集编年笺注》）。这首送沈还山的赠别诗，以知交的情谊，豪宕的胸襟，洒脱的风度，真实描绘沈千运自食其力、清贫孤苦的深山隐居生活，亲切赞美他的清高情怀和隐逸志趣。诗的兴象高华，声韵悠扬，更增添了它的艺术美感。　　诗以时令即景起兴，蕴含深沉复杂的感慨。秋日黄昏，天高地远，沈千运返还气候已寒的深山，走向清苦的隐逸的归宿。知友分别，不免情伤，而诗人却坦诚地表示对沈的志趣充分理解和尊重。所以接着用含蓄巧妙、多种多样的手法予以比较描述。　　在封建时代，仕途通达者往往也到老大致仕退隐，那是一种富贵荣禄后称心自在的享乐生活。沈千运仕途穷塞而老大归隐，则别是一番意趣了。诗人赞赏他是懂得了人生一世的情事，能够把俗士视为畏途的深山隐居生活，怡适自如，习以为常。汉代淮南小山《招隐士》曾把深山隐居描写得相当可怕：“桂树丛生兮山之幽，偃蹇连蜷兮枝相缭。山气�惊抠馐�嵯峨，溪谷崭岩兮水层波。猿狖群啸兮虎豹嗥，攀援桂枝兮聊淹留。”以为那是不可久留的。而沈千运在这样的环境里生活游息，无所不到，显得十分自在。山石流泉淙淙作响，恰同风吹雨降一般，是大自然悦耳的清音；桂花缤纷，松子满地，是山里寻常景象，显出大自然令人心醉的生气。这正是世俗之士不能理解的情趣和境界，而为“遁世无闷”的隐士所乐于久留的归宿。　　深山隐居，确实清贫而孤独。然而诗人风趣地一转，将沈比美于汉代真隐士韩康，调侃地说，在山里采药，既可卖钱，不愁穷困，又能服食滋补，延年益寿。言外之意，深山隐逸却也自有得益。而且在远避尘嚣的深山，又可自怀怡悦，以白云为友，相邀共饮；有明月作伴，到处可眠。可谓尽得隐逸风流之致，何有孤独之感呢？　　最后，诗人出奇地用身、魂在梦中夜谈的想象，形容沈的隐逸已臻化境。这里用了一个典故。《世说新语·品藻》载，东晋名士殷浩和桓温齐名，而桓温“常有竞心”，曾要与殷浩比较彼此的高下，殷浩说：“我与我周旋久，宁作我。”表示毫无竞心，因而传为美谈。显然，较之名士的“我与我周旋”，沈独居深山，隔绝人事，于世无名，才是真正的毫无竞心。他只在睡梦中跟自己的灵魂反复交谈自己觉醒时的行为。诗人用这样浪漫的想象，暗寓比托，以结束全诗，正是含蓄地表明，沈的隐逸是志行一致的，远非那些言行不一的名士可比。　　综上可见，由于诗旨在赞美沈的清贫高尚、可敬可贵的隐逸道路，因此对送别事只一笔带过，主要着力于描写沈的志趣、环境、生计、日常生活情景，同时在描写中寓以古今世俗、真假隐士的种种比较，从而完整、突出地表现出沈的真隐士的形象。诗的情调浪漫洒脱，富有生活气息。加之采用与内容相适宜的七言古体形式，不受拘束，表达自如，转韵自由，语言明快流畅，声调悠扬和谐。它取事用比，多以暗喻溶化于描写隐居生活的美妙情景之中，天衣无缝，使比兴形象鲜明，而又意蕴丰腴，神韵维妙，呈现着一种饱满协调的艺术美感。大概由于这样的艺术特点，因而这诗尤为神韵派所推崇。　　(倪其心)"
        },
        {
            "title": "送郭处士往莱芜，兼寄苟山人",
            "content": "君为东蒙客，往来东蒙畔。云卧临峄阳，山行穷日观。少年词赋皆可听，秀眉白面风清泠。身上未曾染名利，口中犹未知膻腥。今日还山意无极，岂辞世路多相识。归见莱芜九十翁，为论别后长相忆。",
            "comment": ""
        },
        {
            "title": "茫�标割魔军退。愿开初地因，永奉弥天对。�",
            "content": "涟上非所趣，偶为世务牵。经时驻归棹，日夕对平川。莫论行子愁，且得主人贤。亭上酒初熟，厨中鱼每鲜。自说宦游来，因之居住偏。煮盐沧海曲，种稻长淮边。四时常晏如，百口无饥年。菱芋藩篱下，渔樵耳目前。异县少朋从，我行复迍邅。向不逢此君，孤舟已言旋。明日又分首，风涛还眇然。",
            "comment": ""
        },
        {
            "title": "同群公宿开善寺，赠陈十六所居",
            "content": "驾车出人境，避暑投僧家。裴回龙象侧，始见香林花。读书不及经，饮酒不胜茶。知君悟此道，所未搜袈裟。谈空忘外物，持诫破诸邪。则是无心地，相看唯月华。",
            "comment": ""
        },
        {
            "title": "武威同诸公过杨七山人，得藤字",
            "content": "幕府日多暇，田家岁复登。相知恨不早，乘兴乃无恒。穷巷在乔木，深斋垂古藤。边城唯有醉，此外更何能。",
            "comment": ""
        },
        {
            "title": "同群公题郑少府田家（此公昔任白马尉，今寄",
            "content": "郑侯应凄惶，五十头尽白。昔为南昌尉，今作东郡客。与语多远情，论心知所益。秋林既清旷，穷巷空淅沥。蝶舞园更闲，鸡鸣日云夕。男儿未称意，其道固无适。劝君且杜门，勿叹人事隔。",
            "comment": ""
        },
        {
            "title": "同吕判官从哥舒大夫破洪济城回，登积石军多",
            "content": "塞口连浊河，辕门对山寺。宁知鞍马上，独有登临事。七级凌太清，千崖列苍翠。飘飘方寓目，想像见深意。高兴殊未平，凉风飒然至。拔城阵云合，转旆胡星坠。大将何英灵，官军动天地。君怀生羽翼，本欲附骐骥。款段苦不前，青冥信难致。一歌阳春后，三叹终自愧。",
            "comment": ""
        },
        {
            "title": "蓟门不遇王之涣、郭密之，因以留赠",
            "content": "適远登蓟丘，兹晨独搔屑。贤交不可见，吾愿终难说。迢递千里游，羁离十年别。才华仰清兴，功业嗟芳节。旷荡阻云海，萧条带风雪。逢时事多谬，失路心弥折。行矣勿重陈，怀君但愁绝。",
            "comment": ""
        },
        {
            "title": "单父逢邓司仓覆仓库，因而有赠",
            "content": "邦牧今坐啸，群贤趋纪纲。四人忽不扰，耕者遥相望。粲粲府中妙，授词如履霜。炎炎伏热时，草木无晶光。匹马度睢水，清风何激扬。校缗阅帑藏，发廪欣斯箱。邂逅得相逢，欢言至夕阳。开襟自公馀，载酒登琴堂。举杯挹山川，寓目穷毫芒。白鸟向田尽，青蝉归路长。醉中不惜别，况乃正游梁。",
            "comment": ""
        },
        {
            "title": "送刘评事充朔方判官，赋得征马嘶",
            "content": "征马向边州，萧萧嘶不休。思深应带别，声断为兼秋。歧路风将远，关山月共愁。赠君从此去，何日大刀头。",
            "comment": ""
        },
        {
            "title": "酬别薛三、蔡大，留简韩十四主簿",
            "content": "迢递辞京华，辛勤异乡县。登高俯沧海，回首泪如霰。同人久离别，失路还相见。薛侯怀直道，德业应时选。蔡子负清才，当年擢宾荐。韩公有奇节，词赋凌群彦。读书嵩岑间，作吏沧海甸。伊余寡栖托，感激多愠见。纵诞非尔情，飘沦任疵贱。忽枉琼瑶作，乃深平生眷。始谓吾道存，终嗟客游倦。归心无昼夜，别事除言宴。复值凉风时，苍茫夏云变。",
            "comment": ""
        },
        {
            "title": "别董大（二首其二）",
            "content": "六翮飘飖私自怜，一离京洛十馀年。丈夫贫践应未足，今日相逢无酒钱。",
            "comment": ""
        },
        {
            "title": "除夜作",
            "content": "旅馆寒灯独不眠，客心何事转凄然。故乡今夜思千里，愁鬓明朝又一年。第二百一十五卷",
            "comment": " | 【注释】　　除夕之夜，传统的习惯是一家欢聚，“达旦不眠，谓之守岁”（《风土记》）。诗题《除夜作》，本应唤起人们对这个传统佳节的很多欢乐的记忆和想象的，然而这首诗中的除夜却是另一种情景。　　诗的开头就是“旅馆”二字，看似平平，却不可忽视，全诗的感情就是由此而生发开来的。这是一个除夕之夜，诗人眼看着外面家家户户灯火通明，欢聚一堂，而自己却远离家人，身居客舍。两相对照，不觉触景生情，连眼前那盏同样有着光和热的灯，竟也变得“寒”气袭人了。“寒灯”二字，渲染了旅馆的清冷和诗人内心的凄寂。寒灯只影自然难于入眠，更何况是除夕之夜！而“独不眠”自然又会想到一家团聚，其乐融融的守岁的景象，那更是叫人难耐。所以这一句看上去是写眼前景、眼前事，但是却处处从反面扣紧诗题，描绘出一个孤寂清冷的意境。第二句“客心何事转凄然”，这是一个转承的句子，用提问的形式将思想感情更明朗化，从而逼出下文。“客”是自指，因身在客中，故称“客”。竟是什么使得诗人“转凄然”呢？当然还是“除夜”。晚上那一片浓厚的除夕气氛，把自己包围在寒灯只影的客舍之中，那孤寂凄然之感便油然而生了。　　诗完一二句后，似乎感到诗人要倾吐他此刻的心绪了，可是，却又撇开自己，从对面写来：“故乡今夜思千里。”“故乡”，是借指故乡的亲人；“千里”，借指千里之外的自己。那意思是说，故乡的亲人在这个除夕之夜定是想念着千里之外的我，想着我今夜不知落在何处，想着我一个人如何度过今夕……其实，这也正是“千里思故乡”的一种表现。“霜鬓明朝又一年”，“今夜”是除夕，所以明朝又是一年了，由旧的一年又将“思”到新的一年，这漫漫无边的思念之苦，又要在霜鬓增添新的白发。沈德潜说：“作故乡亲友思千里外人，愈有意味”。（《唐诗别裁》）之所以“愈有意味”，就是诗人巧妙地运用“对写法”，把深挚的情思抒发得更为婉曲含蕴。这在古典诗歌中也是一种常见的表现手法，如杜甫的《月夜》：“今夜觞州月，闺中只独看。”诗中写的是妻子思念丈夫，其实恰恰是诗人自己感情的折光。　　胡应麟认为绝句“对结者须意尽。如……高达夫‘故乡今夜思千里，霜鬓明朝又一年’。添著一语不得乃可”（《诗薮·内编》卷六）。所谓“意尽”，大概是指诗意的完整；所谓“添著一语不得”，也就是指语言的精炼。“故乡今夜思千里，霜鬓明朝又一年”，正是把双方思之久、思之深、思之苦，集中地通过除夕之夜抒写出来了，完满地表现了诗的主题思想。因此，就它的高度概括和精炼含蓄的特色而言，是可以说收到了“意尽”和“添著一语不得”和的艺术效果。　　（赵其钧）"
        },
        {
            "title": "初至封丘作",
            "content": "可怜薄暮宦游子，独卧虚斋思无已。去家百里不得归，到官数日秋风起。",
            "comment": ""
        },
        {
            "title": "宴郭校书，因之有别",
            "content": "彩服趋庭训，分交载酒过。芸香名早著，蓬转事仍多。苦战知机息，穷愁奈别何。云霄莫相待，年鬓已蹉跎。",
            "comment": ""
        },
        {
            "title": "淇上酬薛三据，兼寄郭少府微（一作王昌龄诗",
            "content": "自从别京华，我心乃萧索。十年守章句，万事空寥落。北上登蓟门，茫茫见沙漠。倚剑对风尘，慨然思卫霍。拂衣去燕赵，驱马怅不乐。天长沧洲路，日暮邯郸郭。酒肆或淹留，渔潭屡栖泊。独行备艰险，所见穷善恶。永顾拯刍荛，孰云干鼎镬。皇情念淳古，时俗何浮薄。理道资任贤，安人在求瘼。故交负灵奇，逸气抱謇谔。隐轸经济具，纵横建安作。才望忽先鸣，风期无宿诺。飘飖劳州县，迢递限言谑。东驰眇贝丘，西顾弥虢略。淇水徒自流，浮云不堪托。吾谋适可用，天路岂寥廓。不然买山田，一身与耕凿。且欲同鹪鹩，焉能志鸿鹄。",
            "comment": ""
        },
        {
            "title": "送桂阳孝廉",
            "content": "桂阳年少西入秦，数经甲科犹白身。即今江海一归客，他日云霄万里人。",
            "comment": ""
        },
        {
            "title": "别董大（二首其一）",
            "content": "千里黄云白日曛，北风吹雁雪纷纷。莫愁前路无知己，天下谁人不识君。",
            "comment": "：①董大：唐玄宗时代著名的艺人董庭兰，善弹琴，被誉为\"古琴王子\"。大，表示在兄弟中排行第一。\r\n②曛：日色昏暗。这里是说天空阴云密布，太阳黯然无光。\r\n③知己：知心朋友。\r\n④识：赏识。\r\n⑤君：古代对人的尊称。这里指董大。 | ：　　一望无边的昏黄阴云笼罩着昏暗的天地，连太阳也显得昏黄暗淡，失去了光芒。只有一群群叫声凄婉的大雁，在北风劲吹、大雪纷飞的秋冬之际匆匆南迁。此去不要担心遇不到知己，天下之人谁会不赏识像你这样优秀的人呢？ | ：　　本篇是一首写朋友送别的诗作，诗人送别的对象就是诗作中的董大，当时著名的琴师董庭兰。当时诗人和董大的境况都不佳，处于相同贫贱的境遇之中，正所谓“同是天涯沦落人”。也就是在这个时候，作者才能写出这样的佳作。\r\n　　诗人在诗作中起笔便采用白描的手法写眼前景物：呼啸的北风，遮天蔽日的千里黄沙，昏黄的阴云，原本明媚耀眼的太阳此时也黯淡无光。大雪纷纷扬扬地飘落着，成群结队迫于北风严威而于雪中南飞的大雁，渲染了一个荒凉、凄寒而又令人仿佛没有了着落的送别背景。诗人在这样的环境中，送别这样一位身怀绝技却又无人赏识的音乐家，复杂的别离心绪可想而之，难免溢于字里行间。北风呼啸，苍穹昏黄，阳光惨淡，大雪纷飞，雁叫凄凉，不禁使人产生伤感，同是才人却要遭如此漂泊沦落，教人欲哭无泪。此两句虽是叙景，内心之郁积，友情之深挚，别意之凄酸却溢之于笔端。\r\n　　诗的后两句“莫愁前路无知已，天下谁人不识君”，是劝慰朋友，你此去不要担心遇不到知己，天下哪个不知道你董庭兰啊！话说得响亮，有力，于宽慰之中充满着激励，充满着信心和力量，朋友董大还有什么理由不去为自己的前途奋斗和抗争呢！此诗作一反唐人赠别诗的那种凄清缠绵，低徊留连，表现了送别时刻的一种超乎他人的昂扬和悲壮，同时也从另一个角度给后人以启示，“天生我材必有用”，是金子，放在哪里都会发光。\r\n　　豪迈，大气，实为难得的送别佳作。"
        },
        {
            "title": "和王七玉门关听吹笛（一作塞上闻笛）",
            "content": "胡人吹笛戍楼间，楼上萧条海月闲。借问落梅凡几曲，从风一夜满关山。",
            "comment": ""
        },
        {
            "title": "玉真公主歌",
            "content": "常言龙德本天仙，谁谓仙人每学仙。更道玄元指李日，多于王母种桃年。仙宫仙府有真仙，天宝天仙秘莫传。为问轩皇三百岁，何如大道一千年。",
            "comment": ""
        },
        {
            "title": "营州歌",
            "content": "营州少年厌原野，狐裘蒙茸猎城下。虏酒千钟不醉人，胡儿十岁能骑马。",
            "comment": " | 【注释】　　唐代东北边塞营州（治所在今辽宁朝阳），原野丛林，水草丰盛，各族杂居，牧猎为生，习尚崇武，风俗犷放。高適这首绝句有似风情速写，富有边塞生活情趣。　　从中原的文化观念看，穿着毛茸茸的狐皮袍子在城镇附近的原野上打猎，似乎简直是粗野的儿戏，而在营州，这些却是日常生活，反映了地方风尚。生活在这里的汉、胡各族少年，自幼熏陶于牧猎骑射之风，养就了好酒豪饮的习惯，练成了驭马驰骋的本领。即使是边塞城镇的少年，也浸沉于这样的习尚，培育了这样的性情，不禁要在城镇附近就犷放地打起猎来。诗人正是抓住了这似属儿戏的城下打猎活动的特殊现象，看到了边塞少年神往原野的天真可爱的心灵，粗犷豪放的性情，勇敢崇武的精神，感到新鲜，令人兴奋，十分欣赏。诗中少年形象生动鲜明。“狐裘蒙茸”，见其可爱之态；“千钟不醉”，见其豪放之性；“十岁骑马”，见其勇悍之状。这一切又都展示了典型的边塞生活。　　构思上即兴寄情，直抒胸臆；表现上白描直抒，笔墨粗放，是这首绝句的艺术特点。诗人仿佛一下子就被那城下少年打猎活动吸引住，好象出口成章地赞扬他们生龙活虎的行为和性格，一气呵成，不假思索。它的细节描写如实而有夸张，少年性格典型而有特点。诗人善于抓住生活现象的本质和特征，并能准确而简炼地表现出来，洋溢着生活气息和浓郁的边塞情调。在唐人边塞诗中，这样热情赞美各族人民生活习尚的作品，实在不多，因而这首绝句显得可贵。　　(倪其心)"
        },
        {
            "title": "夜别韦司士，得城字",
            "content": "高馆张灯酒复清，夜钟残月雁归声。只言啼鸟堪求侣，无那春风欲送行。黄河曲里沙为岸，白马津边柳向城。莫怨他乡暂离别，知君到处有逢迎。",
            "comment": ""
        },
        {
            "title": "九曲词三首",
            "content": "许国从来彻庙堂，连年不为在疆场。将军天上封侯印，御史台上异姓王。万骑争歌杨柳春，千场对舞绣骐驎。到处尽逢欢洽事，相看总是太平人。铁骑横行铁岭头，西看逻逤取封侯。青海只今将饮马，黄河不用更防秋。",
            "comment": ""
        },
        {
            "title": "封丘作",
            "content": "州县才难适，云山道欲穷。揣摩惭黠吏，栖隐谢愚公。",
            "comment": ""
        },
        {
            "title": "闲居",
            "content": "柳色惊心事，春风厌索居。方知一杯酒，犹胜百家书。",
            "comment": ""
        },
        {
            "title": "田家春望",
            "content": "出门何所见，春色满平芜。可叹无知己，高阳一酒徒。",
            "comment": ""
        },
        {
            "title": "逢谢偃",
            "content": "红颜怆为别，白发始相逢。唯馀昔时泪，无复旧时容。",
            "comment": ""
        },
        {
            "title": "同群公题张处士菜园",
            "content": "耕地桑柘间，地肥菜常熟。为问葵藿资，何如庙堂肉。",
            "comment": ""
        },
        {
            "title": "送兵到蓟北",
            "content": "积雪与天迥，屯军连塞愁。谁知此行迈，不为觅封侯。",
            "comment": ""
        },
        {
            "title": "秋日作",
            "content": "端居值秋节，此日更愁辛。寂寞无一事，蒿莱通四邻。闭门生白发，回首忆青春。岁月不相待，交游随众人。云霄何处托，愚直有谁亲。举酒聊自劝，穷通信尔身。",
            "comment": ""
        },
        {
            "title": "赴彭州山行之作",
            "content": "峭壁连崆峒，攒峰叠翠微。鸟声堪驻马，林色可忘机。怪石时侵径，轻萝乍拂衣。路长愁作客，年老更思归。且悦岩峦胜，宁嗟意绪违。山行应未尽，谁与玩芳菲。",
            "comment": ""
        },
        {
            "title": "同朱五题卢使君义井",
            "content": "高义唯良牧，深仁自下车。宁知凿井处，还是饮冰馀。地即泉源久，人当汲引初。体清能鉴物，色洞每含虚。上善滋来往，中和浃里闾。济时应未竭，怀惠复何如。",
            "comment": ""
        },
        {
            "title": "陪窦侍御泛灵云池",
            "content": "白露时先降，清川思不穷。江湖仍塞上，舟楫在军中。舞换临津树，歌饶向迥风。夕阳连积水，边色满秋空。乘兴宜投辖，邀欢莫避骢。谁怜持弱羽，犹欲伴鹓鸿。",
            "comment": ""
        },
        {
            "title": "饯宋八充彭中丞判官之岭南",
            "content": "睹君济时略，使我气填膺。长策竟不用，高才徒见称。一朝知己达，累日诏书征。羽翮忽然就，风飙谁敢凌。举鞭趋岭峤，屈指冒炎蒸。北雁送驰驿，南人思饮冰。彼邦本倔强，习俗多骄矜。翠羽干平法，黄金挠直绳。若将除害马，慎勿信苍蝇。魑魅宁无患，忠贞适有凭。猿啼山不断，鸢跕路难登。海岸出交趾，江城连始兴。绣衣当节制，幕府盛威棱。勿惮九嶷险，须令百越澄。立谈多感激，行李即严凝。离别胡为者，云霄迟尔升。",
            "comment": ""
        },
        {
            "title": "秦中送李九赴越",
            "content": "携手望千里，于今将十年。如何每离别，心事复迍邅。适越虽有以，出关终耿然。愁霖不可向，长路或难前。吴会独行客，山阴秋夜船。谢家征故事，禹穴访遗编。镜水君所忆，莼羹余旧便。归来莫忘此，兼示济江篇。",
            "comment": ""
        },
        {
            "title": "送蔡少府赴登州推事",
            "content": "胶东连即墨，莱水入沧溟。国小常多事，人讹屡抵刑。公才征郡邑，诏使出郊坰。标格谁当犯，风谣信可听。峥嵘大岘口，逦迤汶阳亭。地迥云偏白，天秋山更青。祖筵方卜昼，王事急侵星。劝尔将为德，斯言盖有听。",
            "comment": ""
        },
        {
            "title": "奉酬睢阳路太守见赠之作",
            "content": "盛才膺命代，高价动良时。帝简登藩翰，人和发咏思。神仙去华省，鹓鹭忆丹墀。清净能无事，优游即赋诗。江山纷想像，云物共萎蕤。逸气刘公幹，玄言向子期。多惭汲引速，翻愧激昂迟。相马知何限，登龙反自疑。风尘吏道迫，行迈旅心悲。拙疾徒为尔，穷愁欲问谁。秋庭一片叶，朝镜数茎丝。州县甘无取，丘园悔莫追。琼瑶生箧笥，光景借茅茨。他日青霄里，犹应访所知。",
            "comment": ""
        },
        {
            "title": "和窦侍御登凉州七级浮图之作",
            "content": "化塔屹中起，孤高宜上跻。铁冠雄赏眺，金界宠招携。空色在轩户，边声连鼓鼙。天寒万里北，地豁九州西。清兴揖才彦，峻风和端倪。始知阳春后，具物皆筌蹄。",
            "comment": ""
        },
        {
            "title": "同郭十题杨主簿新厅",
            "content": "华馆曙沈沈，惟良正在今。用材兼柱石，闻物象高深。更得芝兰地，兼营枳棘林。向风扃戟户，当署近棠阴。勿改安卑节，聊闲理剧心。多君有知己，一和郢中吟。",
            "comment": ""
        },
        {
            "title": "奉酬睢阳李太守",
            "content": "公族称王佐，朝经允帝求。本枝疆我李，盘石冠诸刘。礼乐光辉盛，山河气象幽。系高周柱史，名重晋阳秋。华省膺推择，青云宠宴游。握兰多具美，前席有嘉谋。赋得黄金赐，言皆白璧酬。著鞭驱驷马，操刃解全牛。出镇兼方伯，承家复列侯。朝瞻孔北海，时用杜荆州。广固才登陟，毗陵忽阻修。三台冀入梦，四岳尚分忧。郡邑连京口，山川望石头。海门当建节，江路引鸣驺。俗见中兴理，人逢至道休。先移白额横，更息赭衣偷。梁国歌来晚，徐方怨不留。岂伊齐政术，将以变浇浮。讼简知能吏，刑宽察要囚。坐堂风偃草，行县雨随輈。地是蒙庄宅，城遗阏伯丘。孝王馀井径，微子故田畴。冬至招摇转，天寒螮蝀收。猿岩飞雨雪，兔苑落梧楸。列戟霜侵户，褰帏月在钩。好贤常解榻，乘兴每登楼。逸足横千里，高谈注九流。诗题青玉案，衣赠黑貂裘。穷巷轩车静，闲斋耳目愁。未能方管乐，翻欲慕巢由。讲德良难敌，观风岂易俦。寸心仍有适，江海一扁舟。",
            "comment": ""
        },
        {
            "title": "送柴司户充刘卿判官之岭外",
            "content": "岭外资雄镇，朝端宠节旄。月卿临幕府，星使出词曹。海对羊城阔，山连象郡高。风霜驱瘴疠，忠信涉波涛。别恨随流水，交情脱宝刀。有才无不适，行矣莫徒劳。",
            "comment": ""
        },
        {
            "title": "留上李右相（一作奉赠李右相林甫）",
            "content": "风俗登淳古，君臣挹大庭。深沉谋九德，密勿契千龄。独立调元气，清心豁窅冥。本枝连帝系，长策冠生灵。傅说明殷道，萧何律汉刑。钧衡持国柄，柱石总朝经。隐轸江山藻，氛氲鼎鼐铭。兴中皆白雪，身外即丹青。江海呼穷鸟，诗书问聚萤。吹嘘成羽翼，提握动芳馨。倚伏悲还笑，栖迟醉复醒。恩荣初就列，含育忝宵形。有窃丘山惠，无时枕席宁。壮心瞻落景，生事感浮萍。莫以才难用，终期善易听。未为门下客，徒谢少微星。",
            "comment": ""
        },
        {
            "title": "重阳",
            "content": "节物惊心两鬓华，东篱空绕未开花。百年将半仕三已，五亩就荒天一涯。岂有白衣来剥啄，一从乌帽自欹斜。真成独坐空搔首，门柳萧萧噪暮鸦。",
            "comment": ""
        },
        {
            "title": "酬河南节度使贺兰大夫见赠之作",
            "content": "高阁凭栏槛，中军倚旆旌。感时常激切，于己即忘情。河华屯妖气，伊瀍有战声。愧无戡难策，多谢出师名。秉钺知恩重，临戎觉命轻。股肱瞻列岳，唇齿赖长城。隐隐摧锋势，光光弄印荣。鲁连真义士，陆逊岂书生。直道宁殊智，先鞭忽抗行。楚云随去马，淮月尚连营。抚剑堪投分，悲歌益不平。从来重然诺，况值欲横行。",
            "comment": ""
        },
        {
            "title": "辟阳城",
            "content": "荒城在高岸，凌眺俯清淇。传道汉天子，而封审食其。奸淫且不戮，茅土孰云宜。何得英雄主，返令儿女欺。母仪良已失，臣节岂如斯。太息一朝事，乃令人所嗤。",
            "comment": ""
        },
        {
            "title": "金城北楼",
            "content": "北楼西望满晴空，积水连山胜画中。湍上急流声若箭，城头残月势如弓。垂竿已羡磻溪老，体道犹思塞上翁。为问边庭更何事，至今羌笛怨无穷。",
            "comment": ""
        },
        {
            "title": "同陈留崔司户早春宴蓬池",
            "content": "同官载酒出郊圻，晴日东驰雁北飞。隔岸春云邀翰墨，傍檐垂柳报芳菲。池边转觉虚无尽，台上偏宜酩酊归。州县徒劳那可度，后时连骑莫相违。",
            "comment": ""
        },
        {
            "title": "东平别前卫县李寀少府",
            "content": "黄鸟翩翩杨柳垂，春风送客使人悲。怨别自惊千里外，论交却忆十年时。云开汶水孤帆远，路绕梁山匹马迟。此地从来可乘兴，留君不住益凄其。",
            "comment": ""
        },
        {
            "title": "自蓟北归",
            "content": "驱马蓟门北，北风边马哀。苍茫远山口，豁达胡天开。五将已深入，前军止半回。谁怜不得意，长剑独归来。",
            "comment": ""
        },
        {
            "title": "入昌松东界山行",
            "content": "鸟道几登顿，马蹄无暂闲。崎岖出长坂，合沓犹前山。石激水流处，天寒松色间。王程应未尽，且莫顾刀环。",
            "comment": ""
        },
        {
            "title": "淇上别业",
            "content": "依依西山下，别业桑林边。庭鸭喜多雨，邻鸡知暮天。野人种秋菜，古老开原田。且向世情远，吾今聊自然。",
            "comment": ""
        },
        {
            "title": "使青夷军入居庸三首",
            "content": "匹马行将久，征途去转难。不知边地别，只讶客衣单。溪冷泉声苦，山空木叶干。莫言关塞极，云雪尚漫漫。古镇青山口，寒风落日时。岩峦鸟不过，冰雪马堪迟。出塞应无策，还家赖有期。东山足松桂，归去结茅茨。登顿驱征骑，栖迟愧宝刀。远行今若此，微禄果徒劳。绝坂水连下，群峰云共高。自堪成白首，何事一青袍。",
            "comment": ""
        },
        {
            "title": "同卫八题陆少府书斋",
            "content": "知君薄州县，好静无冬春。散帙至栖鸟，明灯留故人。深房腊酒熟，高院梅花新。若是周旋地，当令风义亲。",
            "comment": ""
        },
        {
            "title": "同颜六少府旅宦秋中之作",
            "content": "传君昨夜怅然悲，独坐新斋木落时。逸气旧来凌燕雀，高才何得混妍媸。迹留黄绶人多叹，心在青云世莫知。不是鬼神无正直，从来州县有瑕疵。",
            "comment": ""
        },
        {
            "title": "信安王幕府诗",
            "content": "云纪轩皇代，星高太白年。庙堂咨上策，幕府制中权。盘石藩维固，升坛礼乐先。国章荣印绶，公服贵貂蝉。乐善旌深德，输忠格上玄。剪桐光宠锡，题剑美贞坚。圣祚雄图广，师贞武德虔。雷霆七校发，旌旆五营连。华省征群乂，霜台举二贤。岂伊公望远，曾是茂才迁。并秉韬钤术，兼该翰墨筵。帝思麟阁像，臣献柏梁篇。振玉登辽甸，摐金历蓟壖。度河飞羽檄，横海泛楼船。北伐声逾迈，东征务以专。讲戎喧涿野，料敌静居延。军势持三略，兵戎自九天。朝瞻授钺去，时听偃戈旋。大漠风沙里，长城雨雪边。云端临碣石，波际隐朝鲜。夜壁冲高斗，寒空驻彩旃。倚弓玄兔月，饮马白狼川。庶物随交泰，苍生解倒悬。四郊增气象，万里绝风烟。关塞鸿勋著，京华甲第全。落梅横吹后，春色凯歌前。直道常兼济，微才独弃捐。曳裾诚已矣，投笔尚凄然。作赋同元淑，能诗匪仲宣。云霄不可望，空欲仰神仙。",
            "comment": ""
        },
        {
            "title": "同群公十月朝宴李太守宅",
            "content": "良牧征高赏，褰帷问考槃。岁时当正月，甲子入初寒。已听甘棠颂，欣陪旨酒欢。仍怜门下客，不作布衣看。",
            "comment": ""
        },
        {
            "title": "送裴别将之安西",
            "content": "绝域眇难跻，悠然信马蹄。风尘经跋涉，摇落怨暌携。地出流沙外，天长甲子西。少年无不可，行矣莫凄凄。",
            "comment": ""
        },
        {
            "title": "同崔员外、綦毋拾遗九日宴京兆府李士曹",
            "content": "今日好相见，群贤仍废曹。晚晴催翰墨，秋兴引风骚。绛叶拥虚砌，黄花随浊醪。闭门无不可，何事更登高。",
            "comment": ""
        },
        {
            "title": "同群公登濮阳圣佛寺阁",
            "content": "落日登临处，悠然意不穷。佛因初地识，人觉四天空。来雁清霜后，孤帆远树中。裴回伤寓目，萧索对寒风。",
            "comment": ""
        },
        {
            "title": "送董判官",
            "content": "逢君说行迈，倚剑别交亲。幕府为才子，将军作主人。近关多雨雪，出塞有风尘。长策须当用，男儿莫顾身。",
            "comment": ""
        },
        {
            "title": "别王八",
            "content": "征马嘶长路，离人挹佩刀。客来东道远，归去北风高。时候何萧索，乡心正郁陶。传君遇知己，行日有绨袍。",
            "comment": ""
        },
        {
            "title": "赠别褚山人",
            "content": "携手赠将行，山人道姓名。光阴蓟子训，才术褚先生。墙上梨花白，尊中桂酒清。洛阳无二价，犹是慕风声。",
            "comment": ""
        },
        {
            "title": "同李员外贺哥舒大夫破九曲之作",
            "content": "遥传副丞相，昨日破西蕃。作气群山动，扬军大旆翻。奇兵邀转战，连孥绝归奔。泉喷诸戎血，风驱死虏魂。头飞攒万戟，面缚聚辕门。鬼哭黄埃暮，天愁白日昏。石城与岩险，铁骑皆云屯。长策一言决，高踪百代存。威棱慑沙漠，忠义感乾坤。老将黯无色，儒生安敢论。解围凭庙算，止杀报君恩。唯有关河渺，苍茫空树墩。",
            "comment": ""
        },
        {
            "title": "别孙訢",
            "content": "离人去复留，白马黑貂裘。屈指论前事，停鞭惜旧游。帝乡那可忘，旅馆日堪愁。谁念无知己，年年睢水流。",
            "comment": ""
        },
        {
            "title": "广陵别郑处士",
            "content": "落日知分手，春风莫断肠。兴来无不惬，才在亦何伤。溪水堪垂钓，江田耐插秧。人生只为此，亦足傲羲皇。",
            "comment": ""
        },
        {
            "title": "送蹇秀才赴临洮",
            "content": "怅望日千里，如何今二毛。犹思阳谷去，莫厌陇山高。倚马见雄笔，随身唯宝刀。料君终自致，勋业在临洮。",
            "comment": ""
        },
        {
            "title": "送郑侍御谪闽中",
            "content": "谪去君无恨，闽中我旧过。大都秋雁少，只是夜猿多。东路云山合，南天瘴疠和。自当逢雨露，行矣慎风波。",
            "comment": " | 【注释】[注释]（1）侍御：官名。郑侍御为高适的朋友。闽中：今福建省福州市。（2）大都：大概。（3）瘴疠：山林湿热地区流行的恶性疟疾等传染病。（4）雨露：皇帝的恩泽。（5）风波：指路途险阻。[译文]你遭到贬谪[音“折”]不要怨恨，闽中我也曾经去过。大约秋雁比较少，只是夜里猿猴多。你由长安东去，山峦绵延，白云缭绕；南方湿热的山林之中瘴疠等传染病肆行。以后你一定会得到皇帝的恩泽，重返长安；请你一路保重，慎防路途的险恶。"
        },
        {
            "title": "送崔功曹赴越",
            "content": "传有东南别，题诗报客居。江山知不厌，州县复何如。莫恨吴歈曲，尝看越绝书。今朝欲乘兴，随尔食鲈鱼。",
            "comment": ""
        },
        {
            "title": "淇上送韦司仓往滑台",
            "content": "饮酒莫辞醉，醉多适不愁。孰知非远别，终念对穷秋。滑台门外见，淇水眼前流。君去应回首，风波满渡头。",
            "comment": ""
        },
        {
            "title": "别冯判官",
            "content": "碣石辽西地，渔阳蓟北天。关山唯一道，雨雪尽三边。才子方为客，将军正渴贤。遥知慕府下，书记日翩翩。",
            "comment": ""
        },
        {
            "title": "别崔少府",
            "content": "知府少得意，汶上掩柴扉。寒食仍留火，春风未授衣。皆言黄绶屈，早向青云飞。借问他乡事，今年归不归。",
            "comment": ""
        },
        {
            "title": "别从甥万盈",
            "content": "诸生曰万盈，四十乃知名。宅相予偏重，家丘人莫轻。美才应自料，苦节岂无成。莫以山田薄，今春又不耕。",
            "comment": ""
        },
        {
            "title": "独孤判官部送兵",
            "content": "饯君嗟远别，为客念周旋。征路今如此，前军犹眇然。出关逢汉壁，登陇望胡天。亦是封侯地，期君早着鞭。",
            "comment": ""
        },
        {
            "title": "同熊少府题卢主簿茅斋（庐兼有人伦）",
            "content": "虚院野情在，茅斋秋兴存。孝廉趋下位，才子出高门。乃继幽人静，能令学者尊。江山归谢客，神鬼下刘根。阶树时攀折，窗书任讨论。自堪成独往，何必武陵源。",
            "comment": ""
        },
        {
            "title": "送魏八",
            "content": "更沽淇上酒，还泛驿前舟。为惜故人去，复怜嘶马愁。云山行处合，风雨兴中秋。此路无知己，明珠莫暗投。",
            "comment": ""
        },
        {
            "title": "别韦兵曹",
            "content": "离别长千里，相逢数十年。此心应不变，他事已徒然。惆怅春光里，蹉跎柳色前。逢时当自取，看尔欲先鞭。",
            "comment": ""
        },
        {
            "title": "送蔡十二之海上（时在卫中）",
            "content": "黯然何所为，相对但悲酸。季弟念离别，贤兄救急难。河流冰处尽，海路雪中寒。尚有南飞雁，知君不忍看。",
            "comment": ""
        },
        {
            "title": "别刘大校书",
            "content": "昔日京华去，知君才望新。应犹作赋好，莫叹在官贫。且复伤远别，不然愁此身。清风几万里，江上一归人。",
            "comment": ""
        },
        {
            "title": "别韦五",
            "content": "徒然酌杯酒，不觉散人愁。相识仍远别，欲归翻旅游。夏云满郊甸，明月照河洲。莫恨征途远，东看漳水流。",
            "comment": ""
        },
        {
            "title": "送张瑶贬五谿尉",
            "content": "他日维桢干，明时悬镆铘。江山遥去国，妻子独还家。离别无嫌远，沉浮勿强嗟。南登有词赋，知尔吊长沙。",
            "comment": ""
        },
        {
            "title": "河西送李十七",
            "content": "边城多远别，此去莫徒然。问礼知才子，登科及少年。出门看落日，驱马向秋天。高价人争重，行当早著鞭。",
            "comment": ""
        },
        {
            "title": "送白少府送兵之陇右",
            "content": "践更登陇首，远别指临洮。为问关山事，何如州县劳。军容随赤羽，树色引青袍。谁断单于臂，今年太白高。",
            "comment": ""
        },
        {
            "title": "酬卫八雪中见寄",
            "content": "季冬忆淇上，落日归山樊。旧宅带流水，平田临古村。雪中望来信，醉里开衡门。果得希代宝，缄之那可论。",
            "comment": ""
        },
        {
            "title": "途中寄徐录事（比以王书见赠）",
            "content": "落日风雨至，秋天鸿雁初。离忧不堪比，旅馆复何如。君又几时去，我知音信疏。空多箧中赠，长见右军书。",
            "comment": ""
        },
        {
            "title": "醉后赠张九旭",
            "content": "世上谩相识，此翁殊不然。兴来书自圣，醉后语尤颠。白发老闲事，青云在目前。床头一壶酒，能更几回眠。",
            "comment": " | 【注释】[注释]（1）张九旭“唐代著名书法家张九旭。（2）漫：随便。（3）闲事：无事。（4）几回眠：几回醉。[译文]世上的人随便交朋友，而这位老人却不这样。兴致一来书法自然天成，醉酒之后语言尤其豪放癫狂。头发白了而恬然自乐，不问他事；眼睛里只有天上自由漂浮的白云。床头上放着一壶酒，人生能有几回醉呢！"
        },
        {
            "title": "赠杜二拾遗",
            "content": "传道招提客，诗书自讨论。佛香时入院，僧饭屡过门。听法还应难，寻经剩欲翻。草玄今已毕，此外复何言。",
            "comment": ""
        },
        {
            "title": "部落曲",
            "content": "蕃军傍塞游，代马喷风秋。老将垂金甲，阏支著锦裘。雕戈蒙豹尾，红旆插狼头。日暮天山下，鸣笳汉使愁。",
            "comment": ""
        },
        {
            "title": "塞下曲（贺兰作）",
            "content": "君不见芳树枝，春花落尽蜂不窥。君不见梁上泥，秋风始高燕不栖。荡子从军事征战，蛾眉婵娟守空闺。独宿自然堪下泪，况复时闻鸟夜啼。",
            "comment": ""
        },
        {
            "title": "咏马鞭",
            "content": "龙竹养根凡几年，工人截之为长鞭，一节一目皆天然。珠重重，星连连。绕指柔，纯金坚。绳不直，规不圆。把向空中捎一声，良马有心日驰千。",
            "comment": ""
        },
        {
            "title": "渔父歌",
            "content": "曲岸深潭一山叟，驻眼看钩不移手。世人欲得知姓名，良久问他不开口。笋皮笠子荷叶衣，心无所营守钓矶。料得孤舟无定止，日暮持竿何处归。第二百一十四卷",
            "comment": ""
        },
        {
            "title": "见薛大臂鹰作（一作李白）",
            "content": "寒楚十二月，苍鹰八九毛。寄言燕雀莫相啅，自有云霄万里高。",
            "comment": ""
        },
        {
            "title": "同李九士曹观壁画云作",
            "content": "始知帝乡客，能画苍梧云。秋天万里一片色，只疑飞尽犹氛氲。",
            "comment": ""
        },
        {
            "title": "同河南李少尹毕员外宅夜饮,时洛阳告捷,遂作",
            "content": "故人美酒胜浊醪，故人清词合风骚。长歌满酌惟吾曹，高谈正可挥麈毛。半醉忽然持蟹螯，洛阳告捷倾前后。武侯腰间印如斗，郎官无事时饮酒。杯中绿蚁吹转来，瓮上飞花拂还有。前年持节将楚兵，去年留司在东京，今年复拜二千石，盛夏五月西南行。彭门剑门蜀山里，昨逢军人劫夺我，到家但见妻与子。赖得饮君春酒数十杯，不然令我愁欲死。",
            "comment": ""
        },
        {
            "title": "同鲜于洛阳于毕员外宅观画马歌",
            "content": "知君爱鸣琴，仍好千里马。永日恒思单父中，有时心到宛城下。遇客丹青天下才，白生胡雏控龙媒。主人娱宾画障开，只言骐骥西极来。半壁走参走覃势不住，满堂风飘飒然度。家僮愕视欲先鞭，枥马惊嘶还屡顾。始知物妙皆可怜，燕昭市骏岂徒然。纵令剪拂无所用，犹胜驽骀在眼前。",
            "comment": ""
        },
        {
            "title": "崔司录宅燕大理李卿",
            "content": "多雨殊未已，秋云更沉沉。洛阳故人初解印，山东小吏来相寻。上卿才大名不朽，早朝至尊暮求友。豁达常推海内贤，殷勤但酌尊中酒。饮醉欲言归剡溪，门前驷马光照衣。路傍观者徒唧唧，我公不以为是非。",
            "comment": ""
        },
        {
            "title": "平台夜遇李景参有别",
            "content": "离心忽怅然，策马对秋天。孟诸薄暮凉风起，归客相逢渡睢水。昨时携手已十年，今日分途各千里。岁物萧条满路歧，此行浩荡令人悲。家贫羡尔有微禄，欲往从之何所之。",
            "comment": ""
        },
        {
            "title": "寄宿田家",
            "content": "田家老翁住东陂，说道平生隐在兹。鬓白未曾记日月，山青每到识春时。门前种柳深成巷，野谷流泉添入池。牛壮日耕十亩地，人闲常扫一茅茨。客来满酌清尊酒，感兴平吟才子诗。岩际窟中藏鼹鼠，潭边竹里隐鸬鹚。村墟日落行人少，醉后无心怯路歧。今夜只应还寄宿，明朝拂曙与君辞。",
            "comment": ""
        },
        {
            "title": "题李别驾壁",
            "content": "去乡不远逢知己，握手相欢得如此。礼乐遥传鲁伯禽，宾客争过魏公子。酒筵暮散明月上，枥马长鸣春风起。一生称意能几人，今日从君问终始。",
            "comment": ""
        },
        {
            "title": "送蔡山人",
            "content": "东山布衣明古今，自言独未逢知音。识者阅见一生事，到处豁然千里心。看书学剑长辛苦，近日方思谒明主。斗酒相留醉复醒，悲歌数年泪如雨。丈夫遭遇不可知，买臣主父皆如斯。我今蹭蹬无所似，看尔崩腾何若为。",
            "comment": ""
        },
        {
            "title": "送浑将军出塞",
            "content": "将军族贵兵且强，汉家已是浑邪王。子孙相承在朝野，至今部曲燕支下。控弦尽用阴山儿，登阵常骑大宛马。银鞍玉勒绣蝥弧，每逐嫖姚破骨都。李广从来先将士，卫青未肯学孙吴。传有沙场千万骑，昨日边庭羽书至。城头画角三四声，匣里宝刀昼夜鸣。意气能甘万里去，辛勤判作一年行。黄云白草无前后，朝建旌旄夕刁斗。塞下应多侠少年，关西不见春杨柳。从军借问所从谁，击剑酣歌当此时。远别无轻绕朝策，平戎早寄仲宣诗。",
            "comment": ""
        },
        {
            "title": "赠别晋三处士",
            "content": "有人家住清河源，渡河问我游梁园。手持道经注已毕，心知内篇口不言。卢门十年见秋草，此心惆怅谁能道。知己从来不易知，慕君为人与君好。别时九月桑叶疏，出门千里无行车。爱君且欲君先达，今上求贤早上书。",
            "comment": ""
        },
        {
            "title": "送别",
            "content": "昨夜离心正郁陶，三更白露西风高。萤飞木落何淅沥，此时梦见西归客。曙钟寥亮三四声，东邻嘶马使人惊。揽衣出户一相送，唯见归云纵复横。",
            "comment": ""
        },
        {
            "title": "送杨山人归嵩阳",
            "content": "不到嵩阳动十年，旧时心事已徒然。一二故人不复见，三十六峰犹眼前。夷门二月柳条色，流莺数声泪沾臆。凿井耕田不我招，知君以此忘帝力。山人好去嵩阳路，惟余眷眷长相忆。",
            "comment": ""
        },
        {
            "title": "送田少府贬苍梧",
            "content": "沉吟对迁客，惆怅西南天。昔为一官未得意，今向万里令人怜。念兹斗酒成暌间，停舟叹君日将晏。远树应怜北地春，行人却羡南归雁。丈夫穷达未可知，看君不合长数奇。江山到处堪乘兴，杨柳青青那足悲。",
            "comment": ""
        },
        {
            "title": "留别郑三、韦九兼洛下诸公",
            "content": "忆昨相逢论久要，顾君哂我轻常调。羁旅虽同白社游，诗书已作青云料。蹇质蹉跎竟不成，年过四十尚躬耕。长歌达者杯中物，大笑前人身后名。幸逢明盛多招隐，高山大泽征求尽。此时亦得辞渔樵，青袍裹身荷圣朝。犁牛钓竿不复见，县人邑吏来相邀。远路鸣蝉秋兴发，华堂美酒离忧销。不知何日更携手，应念兹晨去折腰。",
            "comment": ""
        },
        {
            "title": "九日酬颜少府",
            "content": "檐前白日应可惜，篱下黄花为谁有。行子迎霜未授衣，主人得钱始沽酒。苏秦憔悴人多厌，蔡泽栖迟世看丑。纵使登高只断肠，不如独坐空搔首。",
            "comment": ""
        },
        {
            "title": "人日寄杜二拾遗",
            "content": "人日题诗寄草堂，遥怜故人思故乡。柳条弄色不忍见，梅花满枝空断肠。身在远藩无所预，心怀百忧复千虑。今年人日空相忆，明年人日知何处。一卧东山三十春，岂知书剑老风尘。龙钟还忝二千石，愧尔东西南北人。",
            "comment": " | 【注释】　　这是高適晚年诗作中最动人的一篇。杜甫接到这首诗时，竟至“泪洒行间，读终篇末”（《追酬高蜀州人日见寄并序》）。　　这首怀友思乡的诗之所以感人，主要是它饱含着特定的历史内容，把个人遭际与国家命运紧密连结起来了。高適和杜甫早在开元末年就成了意气相投的朋友，又同样落魄不偶。安史乱起，高適在玄宗、肃宗面前参预重要谋略，被赏识，境遇比杜甫好得多，曾任淮南节度使，平定永王璘的叛乱。由于“负气敢言”，遭到内臣李辅国等的谗毁，被解除兵权，留守东京。乾元二年（759），出为彭州刺史。同年年底，杜甫流离转徙，到达成都，高適写立即从彭州寄诗问讯，馈赠粮食。上元元年（760），高適改任蜀州（治所在今四川崇庆）刺史，杜甫从成都赶去看望。这时，高適年将六十，杜甫也将五十，他乡遇故知，短暂的聚会，更加深了别后的相思。到了上元二年人日这天，高適了这诗，寄到成都草堂。　　全诗每四句一段，共分三段。每段换韵，开头是平声阳韵，中间是仄声御韵，末段是平声真韵。　　“人日题诗寄草堂”，起句便单刀直入点题。“遥怜故人思故乡”，“遥怜”的“怜”，正是表示二人感情的字眼，通篇都围绕这“怜”字生发展开。“思故乡”，既是从自己说，也是从杜甫说，满目疮痍的中原，同是他们的故乡。紧接着“柳条弄色不忍见，梅花满枝空断肠”，便是这思乡情绪的具体形容。春天到时，柳叶萌芽，梅花盛开，应该是令人愉悦的，但在飘泊异地的游子心中，总是容易撩动乡愁，而使人“不忍见”，一见就“断肠”，感情不能自己了。　　中间四句是诗意的拓展和深化，有不平，有忧郁，又有如大海行舟、随波飘转、不能自主的渺茫与怅惘，感情是复杂的。换用仄声韵，正与内容十分协调。　　“身在南蕃无所预，心怀百忧复千虑。”“预”是参预朝政之意。当时国家多难，干戈未息，以高適的文才武略，本应参预朝廷大政，建树功业，可是偏偏远离京国，身在南蕃。尽管如此，诗人的爱国热忱却未衰减，面对动荡不已的时局，自然是“心怀百忧复千虑”了。当时，不仅安史叛军在中原还很猖獗，即就蜀中局势而言，也并不平静，此诗写后的两三个月，便发生了梓州刺史段子璋的叛乱。这“百忧千虑”，也正是时局艰难的反映。杜甫《追酬高蜀州人日见寄》：“叹我凄凄求友篇，感君郁郁匡时略”，是很深刻地领会到高適这种复杂情思的。　　“今年人日空相忆，明年人日知何处”，这意思正承百忧千虑而来，身当乱世，作客他乡，今年此时，已是相思不见，明年又在何处，哪能预料呢？此忧之深，虑之远，更说明国步艰难，有志莫申。深沉的感喟中，隐藏了内心多少的哀痛！　　瞻望未来，深感渺茫，回顾往昔，又何尝事皆前定呢？这就自然地逗出了末段。“一卧东山三十春，岂知书剑老风尘。”诗人早年曾隐身“渔樵”（《封丘作》），生活虽困顿，却也闲散自适，哪会知道今天竟辜负了随身的书剑，老于宦途风尘之中呢？“龙钟还忝二千石，愧尔东西南北人！”这是说自己老迈疲癃之身，辱居刺史之位，国家多事而无所作为，内心有愧于到处飘泊流离的友人。这“愧”的内涵是丰富的，它蕴含着自己匡时无计的孤愤，和对友人处境深挚的关切。这种“愧”，更见得两人交谊之厚，相知之深。　　这首诗，没有华丽夺目的词藻，也没有刻意雕琢的警句，有的只是浑朴自然的语言，发自肺腑的真情流贯全篇。那抑扬变换的音调，很好地传达了起伏跌宕的感情。象这种“直举胸情，匪傍书史”的佳作，可算是汉魏风骨的嗣响。（徐永年）"
        },
        {
            "title": "古歌行",
            "content": "君不见汉家三叶从代至，高皇旧臣多富贵。天子垂衣方晏如，庙堂拱手无馀议。苍生偃卧休征战，露台百金以为费。田舍老翁不出门，洛阳少年莫论事。",
            "comment": ""
        },
        {
            "title": "燕歌行（并序）",
            "content": "开元二十六年，客有从御史大夫张公出塞而还者，作《燕歌行》以示适。感征戍之事，因而和焉。 　　汉家烟尘在东北，汉将辞家破残贼。　　男儿本自重横行，天子非常赐颜色。　　摐金伐鼓下榆关，旌旗逶迤碣石间。　　校尉羽书飞瀚海，单于猎火照狼山。　　山川萧条极边土，胡骑凭陵杂风雨。　　战士军前半死生，美人帐下犹歌舞。　　大漠穷秋塞草衰，孤城落日斗兵稀。　　身当恩遇常轻敌，力尽关山未解围。　　铁衣远戍辛勤久，玉筋应啼别离后。　　少妇城南欲断肠，征人蓟北空回首。　　边风飘飘那可度，绝域苍茫更何有。　　杀气三时作阵云，寒声一夜传刁斗。　　相看白刃血纷纷，死节从来岂顾勋。　　君不见沙场征战苦，至今犹忆李将军。",
            "comment": "：(1)燕歌行：乐府《相和歌·平调曲》题名。\r\n(2)汉家：借指唐朝。\r\n(3)烟尘：泛指战争。\r\n(4)残：凶暴。\r\n(5)横行：指驰聘沙场。\r\n(6)非常：破格。\r\n(7)赐颜色：指赏脸。\r\n(8)碣石：碣石山，在今河北省昌黎县北。\r\n(9)极边土：临边境的尽头。\r\n(10)凭陵：侵犯。\r\n(11)穷秋；秋尽。\r\n(12)“身当”两句：指战士们身承朝廷的恩遇，常不顾敌人凶猛而死战，但仍未解除重围。\r\n(13)狼山：即狼居胥山，在今内蒙古自治区。\r\n(14)摐:击、打。\r\n(15)金：钲，行军乐器。\r\n(16)伐：击。\r\n(17)榆关：山海关。\r\n(18)逶迤：绵延不绝。\r\n(19)校尉：军官。\r\n(20)羽书：紧急军事文书。\r\n(21)瀚海：大沙漠。\r\n(22)单于：指敌方首领。\r\n(23)铁衣：指远征战士。\r\n(24)玉:指泪流下像玉制的筷。\r\n(25)蓟北：唐蓟州治所在渔阳，这里泛指东北边地。\r\n(26)绝域：极远的地方。\r\n(27)更何有：形容荒凉无际。\r\n(28)半死生：指伤亡过半。\r\n(29)三时：一天中的早、午、晚，指整日。\r\n(30)刁斗：军中打更用的铜器。\r\n(31)死节：为志节而死。\r\n(32)勋：功勋。\r\n(33)李将军：指西汉名将李广，守边境数年，敌人不敢来犯。 | ：汉家东北边境风烟滚滚，将士辞家杀敌奔赴疆场。好男儿本该志在四方，天子特加恩遇非比寻常。金鼓声中，人马开出了榆关；旌旗影里，队伍行进在碣石山间。校尉告急的军书，飞传过大漠；单于入侵的战火，照亮了狼山。边地山川，一派萧条景象；敌骑兵势如风雨，肆意侵犯。战士在沙场上，不惜沐血奋战，出生入死；将军的营帐内，依然轻歌曼舞，声色销魂。晚秋大漠，遍地是野草枯黄；日暮孤城，战士已伤亡累累。身受国恩，从来不惧强敌；力尽疆场，难以脱出重围。远征的健儿，辛勤戍守，天长日久；家中亲人想念，以泪洗面。妻子在城南思盼夫君，柔肠寸断；征夫在蓟北遥望家乡，空自怀归。凛烈的朔风，难以禁受；苍茫的绝塞，不尽边愁。早早晚晚，只望见笼罩阵地的战云；通宵达旦，但听得送寒声的刁斗。刀光血影，又一场激战来临；捐躯报国，谁还管爵赏功勋！请看，沙场的争战何等惊心触目，到如今人们还是怀念着那勇猛无敌、身先士卒的李广将军。 | ：　　全诗简练地描写了一次战争的全过程，意在慨叹征战之苦，谴责将领骄傲轻敌，荒淫失职，造成战争失利，使战士受到极大的痛苦和牺牲，反映了士兵与将领之间苦乐不同的现实。诗虽叙写边战，但重点不在民族矛盾，而是讽刺和愤恨不体恤战士的将领。同时，也写出了为国御敌之辛劳。主题仍是雄健激越，慷慨悲壮。叙事与抒情相结合，善于运用对比手法，增强了艺术感染力。诗的气势雄浑，笔力矫健，气氛悲壮，主旨深刻含蓄。用韵平仄相间，抑扬有节，音调和美，是边塞诗千古传诵的名篇。\r\n　　这首诗热烈地颂扬了士兵们的英勇爱国精神，同时严厉地抨击了将领们享乐腐败和视士兵生命为儿戏的轻敌冒进，使苦与乐、庄严与无耻形成了鲜明的对此。结句借古喻今，点出朝廷因用人不当所造成的恶果，比一般因靖边而思名将的含义更为深刻。全诗形象鲜明，气势奔放，四句一韵，流转自然。"
        },
        {
            "title": "邯郸少年行",
            "content": "邯郸城南游侠子，自矜生长邯郸里。千场纵博家仍富，几度报仇身不死。宅中歌笑日纷纷，门外车马常如云。未知肝胆向谁是，令人却忆平原君。君不见今人交态薄，黄金用尽还疏索。以兹感叹辞旧游，更于时事无所求。且与少年饮美酒，往来射猎西山头。",
            "comment": ""
        },
        {
            "title": "古大梁行",
            "content": "古城莽苍饶荆榛，驱马荒城愁杀人。魏王宫观尽禾黍，信陵宾客随灰尘。忆昨雄都旧朝市，轩车照耀歌钟起。军容带甲三十万，国步连营一千里。全盛须臾那可论，高台曲池无复存。遗墟但见狐狸迹，古地空馀草木根。暮天摇落伤怀抱，倚剑悲歌对秋草。侠客犹传朱亥名，行人尚识夷门道。白璧黄金万户侯，宝刀骏马填山丘。年代凄凉不可问，往来唯有水东流。",
            "comment": ""
        },
        {
            "title": "哭裴少府",
            "content": "世人谁不死，嗟君非生虑。扶病适到官，田园在何处。公才群吏感，葬事他人助。余亦未识君，深悲哭君去。第二百一十三卷",
            "comment": ""
        },
        {
            "title": "哭单父梁九少府",
            "content": "开箧泪沾臆，见君前日书。夜台今寂寞，独是子云居。畴昔探灵奇，登临赋山水。同舟南浦下，望月西江里。契阔多别离，绸缪到生死。九原即何处，万事皆如此。晋山徒峨峨，斯人已冥冥。常时禄且薄，殁后家复贫。妻子在远道，弟兄无一人。十上多苦辛，一官恒自哂。青云将可致，白日忽先尽。唯有身后名，空留无远近。",
            "comment": ""
        },
        {
            "title": "登垄",
            "content": "垄头远行客，垄上分流水。流水无尽期，行人未云已。浅才登一命，孤剑通万里。岂不思故乡，从来感知己。",
            "comment": ""
        },
        {
            "title": "别韦参军",
            "content": "二十解书剑，西游长安城。举头望君门，屈指取公卿。国风冲融迈三五，朝廷欢乐弥寰宇。白璧皆言赐近臣，布衣不得干明主。归来洛阳无负郭，东过梁宋非吾土。兔苑为农岁不登，雁池垂钓心长苦。世人遇我同众人，唯君于我最相亲。且喜百年有交态，未尝一日辞家贫。弹棋击筑白日晚，纵酒高歌杨柳春。欢娱未尽分散去，使我惆怅惊心神。丈夫不作儿女别，临歧涕泪沾衣巾。",
            "comment": " | 【注释】　　高適二十岁入京，是唐玄宗开元十一年（713），正是开元盛世，这一时期的特点是：表面上社会安定，经济繁荣，实际上皇帝已开始倦于政事，统治集团日见腐化，诗人凭“书剑”本领入仕已不可能，不得不离京自谋出路，客游梁宋。开元二十三年，宋州刺史张九皋荐举诗人就试于“有道科”，这诗便是诗人离梁宋而就试于京师时写的。韦参军是宋州刺史下属官员，与诗人交往很深。　　诗的前八句，写诗人闯荡京师、客游梁宋、落拓失意的真实经历。那时他年纪轻轻，自负文才武略，以为取得卿相是指日可待的事。三言两语，写出了诗人聪明、天真、自负的性格特征。但现实遭遇又是怎样呢？他理想中的君主，沉醉在“太平盛世”的安乐窝里。“国风冲融迈三五，朝廷礼乐弥寰宇”，说国家风教鼎盛，超过了三皇五帝，朝廷礼乐遍及四海之内。这两句，貌似颂扬，实含讽意；下两句“白璧皆言赐近臣，布衣不得干明主”，就是似褒实贬的注脚。干谒“明主”不成，只好离开京师。但到什么地方去呢？回家吧，“归来洛阳无负郭”，家中根本没有多少产业。故诗人不得不带全家到河南商丘一带谋生，“兔苑为农岁不登，雁池垂钓心长苦”。汉代梁孝王曾在商丘一带筑兔苑，开雁池，作为歌舞游冶之所，诗中借古迹代地名，是说自己在这里种田捕鱼，生计艰难。不说“捕鱼”而说“垂钓”，暗用姜太公“渭水垂钓”故事，说明自己苦闷地等待着朝廷的任用。　　后十句是写与韦参军的离别，生动地描写了他们之间的深挚友谊和难舍之情。“世人遇我同众人，唯君于我最相亲”，这两句，看似寻常，其中暗含了作者的辛酸遭遇和对韦参军的感激之情。“且喜百年见交态，未尝一日辞家贫”，说他们的友谊经过长期考验，韦参军经常接济自己，从未以“家贫”为辞借口推却过。“弹棋击筑白日晚，纵酒高歌杨柳春。”“白日晚”见其日夕相处；“杨柳春”见其既游且歌。这样的友情，怎么能舍得分开呢？“欢娱未尽分散去，使我惆怅惊心神。”“惊心神”三字，写出了与朋友相别时的痛楚之状。但为事业、前程计，又不得不别，因而劝慰朋友：“丈夫不作儿女别，临歧涕泪沾衣巾。”　　这首诗写得肝胆刻露，字字情真。一般写诗要求语忌直出，脉忌外露。但这绝不是否定率直的抒情。“忌直”是为了“深化”感情，率直是为了将实情写得更“真”，二者似迥异而实相通。高適此作直吐深情，写苦不见颓靡之态，惜别仍发豪放之情，快人快语，肝胆相照，表现出主人公鲜明的个性特征，因而能以情动人，具有很大的感染力。此诗基本上采取了长篇独白的方式，“多胸臆语，兼有气骨”（殷璠《河岳英灵集》）。诗中又多用偶句和对比，讲究音韵，读来音情顿挫，雄浑奔放，具有流美婉转的韵致。(傅经顺)"
        },
        {
            "title": "东平路中遇大水",
            "content": "天灾自古有，昏垫弥今秋。霖霪溢川原，澒洞涵田畴。指途适汶阳，挂席经芦洲。永望齐鲁郊，白云何悠悠。傍沿钜野泽，大水纵横流。虫蛇拥独树，麋鹿奔行舟。稼穑随波澜，西成不可求。室居相枕藉，蛙黾声啾啾。仍怜穴蚁漂，益羡云禽游。农夫无倚著，野老生殷忧。圣主当深仁，庙堂运良筹。仓廪终尔给，田租应罢收。我心胡郁陶，征旅亦悲愁。纵怀济时策，谁肯论吾谋。",
            "comment": ""
        },
        {
            "title": "东平路作三首",
            "content": "南图适不就，东走岂吾心。索索凉风动，行行秋水深。蝉鸣木叶落，兹夕更愁霖。明时好画策，动欲干王公。今日无成事，依依亲老农。扁舟向何处，吾爱汶阳中。清旷凉夜月，裴回孤客舟。渺然风波上，独爱前山秋。秋至复摇落，空令行者愁。",
            "comment": ""
        },
        {
            "title": "鲁西至东平",
            "content": "沙岸拍不定，石桥水横流。问津见鲁俗，怀古伤家丘。寥落千载后，空传褒圣侯。",
            "comment": ""
        },
        {
            "title": "遇冲和先生",
            "content": "冲和生何代，或谓游东溟。三命谒金殿，一言拜银青。自云多方术，往往通神灵。万乘亲问道，六宫无敢听。昔去限霄汉，今来睹仪形。头戴鹖鸟冠，手摇白鹤翎。终日饮醇酒，不醉复不醒。常忆鸡鸣山，每诵西升经。拊背念离别，依然出户庭。莫见今如此，曾为一客星。",
            "comment": ""
        },
        {
            "title": "鲁郡途中遇徐十八录事（时此公学王书嗟别）",
            "content": "谁谓嵩颍客，遂经邹鲁乡。前临少昊墟，始觉东蒙长。独行岂吾心，怀古激中肠。圣人久已矣，游夏遥相望。裴回野泽间，左右多悲伤。日出见阙里，川平知汶阳。弱冠负高节，十年思自强。终然不得意，去去任行藏。",
            "comment": ""
        },
        {
            "title": "宋中遇刘书记有别",
            "content": "何代无秀士，高门生此才。森然睹毛发，若见河山来。几载困常调，一朝时运催。白身谒明主，待诏登云台。相逢梁宋间，与我醉蒿莱。寒楚眇千里，雪天昼不开。末路终离别，不能强悲哀。男儿争富贵，劝尔莫迟回。",
            "comment": ""
        },
        {
            "title": "宋中遇陈二",
            "content": "常忝鲍叔义，所期王佐才。如何守苦节，独此无良媒。离别十年外，飘飖千里来。安知罢官后，惟见柴门开。穷巷隐东郭，高堂咏南陔。篱根长花草，井上生莓苔。伊昔望霄汉，于今倦蒿莱。男儿命未达，且尽手中杯。",
            "comment": ""
        },
        {
            "title": "自淇涉黄河途中作十三首",
            "content": "川上常极目，世情今已闲。去帆带落日，征路随长山。亲友若云霄，可望不可攀。于兹任所惬，浩荡风波间。清晨泛中流，羽族满汀渚。黄鹄何处来，昂藏寡俦侣。飞鸣无人见，饮啄岂得所。云汉尔固知，胡为不轻举。野人头尽白，与我忽相访。手持青竹竿，日暮淇水上。虽老美容色，虽贫亦闲放。钓鱼三十年，中心无所向。南登滑台上，却望河淇间。竹树夹流水，孤城对远山。念兹川路阔，羡尔沙鸥闲。长想别离处，犹无音信还。东入黄河水，茫茫泛纡直。北望太行山，峨峨半天色。山河相映带，深浅未可测。自昔有贤才，相逢不相识。秋日登滑台，台高秋已暮。独行既未惬，怀土怅无趣。晋宋何萧条，羌胡散驰鹜。当时无战略，此地即边戍。兵革徒自勤，山河孰云固。乘闲喜临眺，感物伤游寓。惆怅落日前，飘飖远帆处。北风吹万里，南雁不知数。归意方浩然，云沙更回互。乱流自兹远，倚楫时一望。遥见楚汉城，崔嵬高山上。天道昔未测，人心无所向。屠钓称侯王，龙蛇争霸王。缅怀多杀戮，顾此生惨怆。圣代休甲兵，吾其得闲放。兹川方悠邈，云沙无前后。古堰对河壖，长林出淇口。独行非吾意，东向日已久。忧来谁得知，且酌尊中酒。朝从北岸来，泊船南河浒。试共野人言，深觉农夫苦。去秋虽薄熟，今夏犹未雨。耕耘日勤劳，租税兼舄卤。园蔬空寥落，产业不足数。尚有献芹心，无因见明主。茫茫浊河注，怀古临河滨。禹功本豁达，汉迹方因循。坎德昔滂沱，冯夷胡不仁。激潏陵堤防，东郡多悲辛。天子忽惊悼，从官皆负薪。畚筑岂无谋，祈祷如有神。宣房今安在，高岸空嶙峋。我行倦风湍，辍棹将问津。空传歌瓠子，感慨独愁人。孟夏桑叶肥，秾阴夹长津。蚕农有时节，田野无闲人。临水狎渔樵，望山怀隐沦。谁能去京洛，憔悴对风尘。朝景入平川，川长复垂柳。遥看魏公墓，突兀前山后。忆昔大业时，群雄角奔走。伊人何电迈，独立风尘首。传檄举敖仓，拥兵屯洛口。连营一百万，六合如可有。方项终比肩，乱隋将假手。力争固难恃，骄战曷能久。若使学萧曹，功名当不朽。皤皤河滨叟，相遇似有耻。辍榜聊问之，答言尽终始。一生虽贫贱，九十年未死。且喜对儿孙，弥惭远城市。结庐黄河曲，垂钓长河里。漫漫望云沙，萧条听风水。所思强饭食，永愿在乡里。万事吾不知，其心只如此。",
            "comment": ""
        },
        {
            "title": "苦雪四首",
            "content": "二月犹北风，天阴雪冥冥。寥落一室中，怅然惭百龄。苦愁正如此，门柳复青青。惠连发清兴，袁安念高卧。余故非斯人，为性兼懒惰。赖兹尊中酒，终日聊自过。濛濛洒平陆，淅沥至幽居。且喜润群物，焉能悲斗储。故交久不见，鸟雀投吾庐。孰云久闲旷，本自保知寡。穷巷独无成，春条只盈把。安能羡鹏举，且欲歌牛下。乃知古时人，亦有如我者。",
            "comment": ""
        },
        {
            "title": "蓟中作",
            "content": "策马自沙漠，长驱登塞垣。边城何萧条，白日黄云昏。一到征战处，每愁胡虏翻。岂无安边书，诸将已承恩。惆怅孙吴事，归来独闭门。",
            "comment": ""
        },
        {
            "title": "宋中十首",
            "content": "梁王昔全盛，宾客复多才。悠悠一千年，陈迹唯高台。寂寞向秋草，悲风千里来。朝临孟诸上，忽见芒砀间。赤帝终已矣，白云长不还。时清更何有，禾黍遍空山。景公德何广，临变莫能欺。三请皆不忍，妖星终自移。君心本如此，天道岂无知。梁苑白日暮，梁山秋草时。君王不可见，修竹令人悲。九月桑叶尽，寒风鸣树枝。登高临旧国，怀古对穷秋。落日鸿雁度，寒城砧杵愁。昔贤不复有，行矣莫淹留。出门望终古，独立悲且歌。忆昔鲁仲尼，凄凄此经过。众人不可向，伐树将如何。逍遥漆园吏，冥没不知年。世事浮云外，闲居大道边。古来同一马，今我亦忘筌。五霸递征伐，宋人无战功。解围幸奇说，易子伤吾衷。唯见卢门外，萧条多转蓬。常爱宓子贱，鸣琴能自亲。邑中静无事，岂不由其身。何意千年后，寂寞无此人。阏伯去已久，高丘临道傍。人皆有兄弟，尔独为参商。终古犹如此。而今安可量。",
            "comment": ""
        },
        {
            "title": "同观陈十六史兴碑",
            "content": "荆衡气偏秀，江汉流不歇。此地多精灵，有时生才杰。伊人今独步，逸思能间发。永怀掩风骚，千载常矻矻。新碑亦崔嵬，佳句悬日月。则是刊石经，终然继梼杌。我来观雅制，慷慨变毛发。季主尽荒淫，前王徒贻厥。东周既削弱，两汉更沦没。西晋何披猖，五胡相唐突。作歌乃彰善，比物仍恶讦。感叹将谓谁，对之空咄咄。",
            "comment": ""
        },
        {
            "title": "观李九少府翥树宓子贱神祠碑",
            "content": "吾友吏兹邑，亦尝怀宓公。安知梦寐间，忽与精灵通。一见兴永叹，再来激深衷。宾从何逶迤，二十四老翁。于焉建层碑，突兀长林东。作者无愧色，行人感遗风。坐令高岸尽，独对秋山空。片石勿谓轻，斯言固难穷。龙盘色丝外，鹊顾偃波中。形胜驻群目，坚贞指苍穹。我非王仲宣，去矣徒发蒙。",
            "comment": ""
        },
        {
            "title": "题尉迟将军新庙",
            "content": "周室既板荡，贼臣立婴儿。将军独激昂，誓欲酬恩私。孤城日无援，高节终可悲。家国共沦亡，精魂空在斯。沉沉积冤气，寂寂无人知。良牧怀深仁，与君建明祠。父子俱血食，轩车每逶迤。我来荐蘋蘩，感叹兴此词。晨光上阶闼，杀气翻旌旗。明明幽冥理，至诚信莫欺。唯夫二千石，多庆方自兹。",
            "comment": ""
        },
        {
            "title": "李云南征蛮诗",
            "content": "圣人赫斯怒，诏伐西南戎。肃穆庙堂上，深沉节制雄。遂令感激士，得建非常功。料死不料敌，顾恩宁顾终。鼓行天海外，转战蛮夷中。梯巘近高鸟，穿林经毒虫。鬼门无归客，北户多南风。蜂虿隔万里，云雷随九攻。长驱大浪破，急击群山空。饷道忽已远，悬军垂欲穷。精诚动白日，愤薄连苍穹。野食掘田鼠，晡餐兼僰僮。收兵列亭堠，拓地弥西东。临事耻苟免，履危能饬躬。将星独照耀，边色何溟濛。泸水夜可涉，交州今始通。归来长安道，召见甘泉宫。廉蔺若未死，孙吴知暗同。相逢论意气，慷慨谢深衷。",
            "comment": ""
        },
        {
            "title": "宓公琴台诗三首",
            "content": "宓子昔为政，鸣琴登此台。琴和人亦闲，千载称其才。临眺忽凄怆，人琴安在哉。悠悠此天壤，唯有颂声来。邦伯感遗事，慨然建琴堂。乃知静者心，千载犹相望。入室想其人，出门何茫茫。唯见白云合，东临邹鲁乡。皤皤邑中老，自夸邑中理。何必升君堂，然后知君美。开门无犬吠，早卧常晏起。昔人不忍欺，今我还复尔。",
            "comment": ""
        },
        {
            "title": "三君咏·狄梁公（仁杰）",
            "content": "梁公乃贞固，勋烈垂竹帛。昌言太后朝，潜运储君策。待贤开相府，共理登方伯。至今青云人，犹是门下客。",
            "comment": ""
        },
        {
            "title": "三君咏·郭代公（元振）",
            "content": "代公实英迈，津涯浩难识。拥兵抗矫征，仗节归有德。纵横负才智，顾盼安社稷。流落勿重陈，怀哉为凄恻。",
            "comment": ""
        },
        {
            "title": "三君咏·魏郑公（徵）",
            "content": "郑公经纶日，隋氏风尘昏。济代取高位，逢时敢直言。道光先帝业，义激旧君恩。寂寞卧龙处，英灵千载魂。",
            "comment": ""
        },
        {
            "title": "同房侍御山园新亭与邢判官同游",
            "content": "隐隐春城外，朦胧陈迹深。君子顾榛莽，兴言伤古今。决河导新流，疏径踪旧林。开亭俯川陆，时景宜招寻。肃穆逢使轩，夤缘事登临。忝游芝兰室，还对桃李阴。岸远白波来，气喧黄鸟吟。因睹歌颂作，始作经济心。灌坛有遗风，单父多鸣琴。谁为久州县，苍生怀德音。",
            "comment": ""
        },
        {
            "title": "同敬八、卢五泛河间清河",
            "content": "清川在城下，沿泛多所宜。同济惬数公，玩物欣良时。飘飖波上兴，燕婉舟中词。昔陟乃平原，今来忽涟漪。东流达沧海，西流延滹池。云树共晦明，井邑相逶迤。稍随归月帆，若与沙鸥期。渔父更留我，前潭水未滋。",
            "comment": ""
        },
        {
            "title": "同韩四、薛三东亭玩月",
            "content": "远游怅不乐，兹赏吾道存。款曲故人意，辛勤清夜言。东亭何寥寥，佳境无朝昏。阶墀近洲渚，户牖当郊原。矧乃穷周旋，游时怡讨论。树阴荡瑶瑟，月气延清尊。明河带飞雁，野火连荒村。对此更愁予，悠哉怀故园。",
            "comment": ""
        },
        {
            "title": "同群公题中山寺",
            "content": "平原十里外，稍稍云岩深。遂及清净所，都无人世心。名僧既礼谒，高阁复登临。石壁倚松径，山田多栗林。超遥尽巘崿，逼侧仍岖嶔。吾欲休世事，于焉聊自任。",
            "comment": ""
        },
        {
            "title": "行路难二首",
            "content": "长安少年不少钱，能骑骏马鸣金鞭。五侯相逢大道边，美人弦管争留连。黄金如斗不敢惜，片言如山莫弃捐。安知憔悴读书者，暮宿灵台私自怜。君不见富家翁，旧时贫贱谁比数。一朝金多结豪贵，万事胜人健如虎。子孙成行满眼前，妻能管弦妾能舞。自矜一身忽如此，却笑傍人独愁苦。东邻少年安所如，席门穷巷出无车。有才不肯学干谒，何用年年空读书。",
            "comment": ""
        },
        {
            "title": "同群公出猎海上",
            "content": "畋猎自古昔，况伊心赏俱。偶与群公游，旷然出平芜。层阴涨溟海，杀气穷幽都。鹰隼何翩翩，驰骤相传呼。豺狼窜榛莽，麋鹿罹艰虞。高鸟下騂弓，困兽斗匹夫。尘惊大泽晦，火燎深林枯。失之有馀恨，获者无全躯。咄彼工拙间，恨非指踪徒。犹怀老氏训，感叹此欢娱。",
            "comment": ""
        },
        {
            "title": "同群公秋登琴台",
            "content": "古迹使人感，琴台空寂寥。静然顾遗尘，千载如昨朝。临眺自兹始，群贤久相邀。德与形神高，孰知天地遥。四时何倏忽，六月鸣秋蜩。万象归白帝，平川横赤霄。犹是对夏伏，几时有凉飙。燕雀满檐楹，鸿鹄抟扶摇。物性各自得，我心在渔樵。兀然还复醉，尚握尊中瓢。",
            "comment": ""
        },
        {
            "title": "同马太守听九思法师讲金刚经",
            "content": "吾师晋阳宝，杰出山河最。途经世谛间，心到空王外。鸣钟山虎伏，说法天龙会。了义同建瓴，梵法若吹籁。深知亿劫苦，善喻恒沙大。舍施割肌肤，攀缘去亲爱。招提何清净，良牧驻轻盖。露冕众香中，临人觉苑内。",
            "comment": ""
        },
        {
            "title": "登百丈峰二首",
            "content": "朝登百丈峰，遥望燕支道。汉垒青冥间，胡天白如扫。忆昔霍将军，连年此征讨。匈奴终不灭，寒山徒草草。唯见鸿雁飞，令人伤怀抱。晋武轻后事，惠皇终已昏。豺狼塞瀍洛，胡羯争乾坤。四海如鼎沸，五原徒自尊。而今白庭路，犹对青阳门。朝市不足问，君臣随草根。",
            "comment": ""
        },
        {
            "title": "登广陵栖灵寺塔",
            "content": "淮南富登临，兹塔信奇最。直上造云族，凭虚纳天籁。迥然碧海西，独立飞鸟外。始知高兴尽，达与赏心会。连山黯吴门，乔木吞楚塞。城池满窗下，物象归掌内。远思驻江帆，暮时结春霭。轩车疑蠢动，造化资大块。何必了无身，然后知所退。",
            "comment": ""
        },
        {
            "title": "同薛司直诸公秋霁曲江俯见南山作",
            "content": "南山郁初霁，曲江湛不流。若临瑶池前，想望昆仑丘。回首见黛色，眇然波上秋。深沉俯峥嵘，清浅延阻修。连潭万木影，插岸千岩幽。杳霭信难测，渊沦无暗投。片云对渔父，独鸟随虚舟。我心寄青霞，世事惭白鸥。得意在乘兴，忘怀非外求。良辰自多暇，欣与数子游。",
            "comment": ""
        },
        {
            "title": "同诸公登慈恩寺浮图",
            "content": "香界泯群有，浮图岂诸相。登临骇孤高，披拂欣大壮。言是羽翼生，迥出虚空上。顿疑身世别，乃觉形神王。宫阙皆户前，山河尽檐向。秋风昨夜至，秦塞多清旷。千里何苍苍，五陵郁相望。盛时惭阮步，末宦知周防。输效独无因，斯焉可游放。",
            "comment": ""
        },
        {
            "title": "宴韦司户山亭院",
            "content": "人幽想灵山，意惬怜远水。习静务为适，所居还复尔。汲流涨华池，开酌宴君子。苔径试窥践，石屏可攀倚。入门见中峰，携手如万里。横琴了无事，垂钓应有以。高馆何沉沉，飒然凉风起。",
            "comment": ""
        },
        {
            "title": "途中酬李少府赠别之作",
            "content": "西上逢节换，东征私自怜。故人今卧疾，欲别还留连。举酒临南轩，夕阳满中筵。宁知江上兴，乃在河梁偏。行李多光辉，札翰忽相鲜。谁谓岁月晚，交情尚贞坚。终嗟州县劳，官谤复迍邅。虽负忠信美，其如方寸悬。连帅扇清风，千里犹眼前。曾是趋藻镜，不应翻弃捐。日来知自强，风气殊未痊。可以加药物，胡为辄忧煎。驱马出大梁，原野一悠然。柳色感行客，云阴愁远天。皇明烛幽遐，德泽普照宣。鹓鸿列霄汉，燕雀何翩翩。余亦惬所从，渔樵十二年。种瓜漆园里，凿井卢门边。去去勿重陈，生涯难勉旃。或期遇春事，与尔复周旋。投报空回首，狂歌谢比肩。",
            "comment": ""
        },
        {
            "title": "送虞城刘明府谒魏郡苗太守",
            "content": "天官苍生望，出入承明庐。肃肃领旧藩，皇皇降玺书。茂宰多感激，良将复吹嘘。永怀一言合，谁谓千里疏。对酒忽命驾，兹情何起予。炎天昼如火，极目无行车。长路出雷泽，浮云归孟诸。魏郡十万家，歌钟喧里闾。传道贤君至，闭关常晏如。君将挹高论，定是问樵渔。今日逢明圣，吾为陶隐居。",
            "comment": ""
        },
        {
            "title": "淇上别刘少府子英",
            "content": "近来住淇上，萧条惟空林。又非耕种时，闲散多自任。伊君独知我，驱马欲招寻。千里忽携手，十年同苦心。求仁见交态，于道喜甘临。逸思乃天纵，微才应陆沉。飘然归故乡，不复问离襟。南登黎阳渡，莽苍寒云阴。桑叶原上起，河凌山下深。途穷更远别，相对益悲吟。",
            "comment": ""
        },
        {
            "title": "别张少府",
            "content": "归客留不住，朝云纵复横。马头向春草，斗柄临高城。嗟我久离别，羡君看弟兄。归心更难道，回首一伤情。",
            "comment": ""
        },
        {
            "title": "送崔录事赴宣城",
            "content": "大国非不理，小官皆用才。欲行宣城印，住饮洛阳杯。晚景为人别，长天无鸟回。举帆风波渺，倚棹江山来。羡尔兼乘兴，芜湖千里开。",
            "comment": ""
        },
        {
            "title": "送韩九",
            "content": "惆怅别离日，裴回歧路前。归人望独树，匹马随秋蝉。常与天下士，许君兄弟贤。良时正可用，行矣莫徒然。",
            "comment": ""
        },
        {
            "title": "涟上别王秀才",
            "content": "飘飖经远道，客思满穷秋。浩荡对长涟，君行殊未休。崎岖山海侧，想像无前俦。何意照乘珠，忽然欲暗投。东路方箫条，楚歌复悲愁。暮帆使人感，去鸟兼离忧。行矣当自爱，壮年莫悠悠。余亦从此辞，异乡难久留。赠言岂终极，慎勿滞沧洲。",
            "comment": ""
        },
        {
            "title": "赠别王十七管记",
            "content": "故交吾未测，薄宦空年岁。晚节踪曩贤，雄词冠当世。堂中皆食客，门外多酒债。产业曾未言，衣裘与人敝。飘飖戎幕下，出入关山际。转战轻壮心，立谈有边计。云沙自回合，天海空迢递。星空汉将骄，月盛胡兵锐。沙深冷陉断，雪暗辽阳闭。亦谓扫欃枪，旋惊陷蜂虿。归旌告东捷，斗骑传西败。遥飞绝汉书，已筑长安第。画龙俱在叶，宠鹤先居卫。勿辞部曲勋，不藉将军势。相逢季冬月，怅望穷海裔。折剑留赠人，严装遂云迈。我行将悠缅，及此还羁滞。曾非济代谋，且有临深诫。随波混清浊，与物同丑丽。眇忆青岩栖，宁忘褐衣拜。自言爱水石，本欲亲兰蕙。何意薄松筠，翻然重菅蒯。恒深取与分，孰慢平生契。款曲鸡黍期，酸辛别离袂。逢时愧名节，遇坎悲沦替。适赵非解纷，游燕往无说。浩歌方振荡，逸翮思凌励。倏若异鹏抟，吾当学蝉蜕。",
            "comment": ""
        },
        {
            "title": "又送族侄式颜",
            "content": "惜君才未遇，爱君才若此。世上五百年，君家一千里。俱游帝城下，忽在梁园里。我今行山东，离忧不能已。",
            "comment": ""
        },
        {
            "title": "宋中送族侄式颜（时张大夫贬括州使人召式颜",
            "content": "大夫击东胡，胡尘不敢起。胡人山下哭，胡马海边死。部曲尽公侯，舆台亦朱紫。当时有勋业，末路遭谗毁。转旆燕赵间，剖符括苍里。弟兄莫相见，亲族远枌梓。不改青云心，仍招布衣士。平生怀感激，本欲候知己。去矣难重陈，飘然自兹始。游梁且未遇，适越今何以。乡山西北愁，竹箭东南美。峥嵘缙山外，苍莽几千里。旅雁悲啾啾，朝昏孰云已。登临多瘴疠，动息在风水。虽有贤主人，终为客行子。我携一尊酒，满酌聊劝尔。劝尔惟一言，家声勿沦滓。",
            "comment": ""
        },
        {
            "title": "送萧十八与房侍御回还",
            "content": "常苦古人远，今见斯人古。澹泊遗声华，周旋必邹鲁。故交在梁宋，游方出庭户。匹马鸣朔风，一身济河浒。辛勤采兰咏，款曲翰林主。岁月催别离，庭闱远风土。寥寥寒烟静，莽莽夕阴吐。明发不在兹，青天眇难睹。",
            "comment": ""
        },
        {
            "title": "别王彻",
            "content": "归客自南楚，怅然思北林。萧条秋风暮，回首江淮深。留君终日欢，或为梁父吟。时辈想鹏举，他人嗟陆沉。载酒登平台，赠君千里心。浮云暗长路，落日有归禽。离别未足悲，辛勤当自任。吾知十年后，季子多黄金。",
            "comment": ""
        },
        {
            "title": "宋中别李八",
            "content": "岁晏谁不归，君归意可说。将趋倚门望，还念同人别。驻马临长亭，飘然事明发。苍茫眺千里，正值苦寒节。旧国多转蓬，平台下明月。世情薄疵贱，夫子怀贤哲。行矣各勉旃，吾当挹馀烈。",
            "comment": ""
        },
        {
            "title": "宋中别周、梁、李三子",
            "content": "曾是不得意，适来兼别离。如何一尊酒，翻作满堂悲。周子负高价，梁生多逸词。周旋梁宋间，感激建安时。白雪正如此，青云无自疑。李侯怀英雄，肮脏乃天资。方寸且无间，衣冠当在斯。俱为千里游，忽念两乡辞。且见壮心在，莫嗟携手迟。凉风吹北原，落日满西陂。露下草初白，天长云屡滋。我心不可问，君去定何之。京洛多知己，谁能忆左思。",
            "comment": ""
        },
        {
            "title": "答侯少府",
            "content": "常日好读书，晚年学垂纶。漆园多乔木，睢水清粼粼。诏书下柴门，天命敢逡巡。赫赫三伏时，十日到咸秦。褐衣不得见，黄绶翻在身。吏道顿羁束，生涯难重陈。北使经大寒，关山饶苦辛。边兵若刍狗，战骨成埃尘。行矣勿复言，归欤伤我神。如何燕赵陲，忽遇平生亲。开馆纳征骑，弹弦娱远宾。飘飖天地间，一别方兹晨。东道有佳作，南朝无此人。性灵出万象，风骨超常伦。吾党谢王粲，群贤推郄诜。明时取秀才，落日过蒲津。节苦名已富，禄微家转贫。相逢愧薄游，抚己荷陶钧。心事正堪尽，离居宁太频。两河归路遥，二月芳草新。柳接滹沱暗，莺连渤海春。谁谓行路难，猥当希代珍。提握每终日，相思犹比邻。江海有扁舟，丘园有角巾。君意定何适，我怀知所遵。浮沉各异宜，老大贵全真。莫作云霄计，遑遑随缙绅。",
            "comment": ""
        },
        {
            "title": "酬岑二十主簿秋夜见赠之作",
            "content": "舍下蛩乱鸣，居然自萧索。缅怀高秋兴，忽枉清夜作。感物我心劳，凉风惊二毛。池枯菡萏死，月出梧桐高。如何异乡县，复得交才彦。泪没嗟后时，蹉跎耻相见。箕山别来久，魏阙谁不恋。独有江海心，悠悠未尝倦。",
            "comment": ""
        },
        {
            "title": "睢阳酬别畅大判官",
            "content": "吾友遇知己，策名逢圣朝。高才擅白雪，逸翰怀青霄。承诏选嘉宾，慨然即驰轺。清昼下公馆，尺书忽相邀。留欢惜别离，毕景驻行镳。言及沙漠事，益令胡马骄。丈夫拔东蕃，声冠霍嫖姚。兜鍪冲矢石，铁甲生风飙。诸将出冷陉，连营济石桥。酋豪尽俘馘，子弟输征徭。边庭绝刁斗，战地成渔樵。榆关夜不扃，塞口长萧萧。降胡满蓟门，一一能射雕。军中多宴乐，马上何轻趫。戎狄本无厌，羁縻非一朝。饥附诚足用，饱飞安可招。李牧制儋蓝，遗风岂寂寥。君还谢幕府，慎勿轻刍荛。",
            "comment": ""
        },
        {
            "title": "酬秘书弟兼寄幕下诸公",
            "content": "亚相膺时杰，群才遇良工。翩翩幕下来，拜赐甘泉宫。信知命世奇，适会非常功。侍御执邦宪，清词焕春丛。末路望绣衣，他时常发蒙。孰云三军壮，惧我弹射雄。谁谓万里遥，在我樽俎中。光禄经济器，精微自深衷。前席屡荣问，长城兼在躬。高纵激颓波，逸翮驰苍穹。将副节制筹，欲令沙漠空。司业志应徐，雅度思冲融。相思三十年，忆昨犹儿童。今来抱青紫，忽若披鹓鸿。说剑增慷慨，论交持始终。秘书即吾门，虚白无不通。多才陆平原，硕学郑司农。献封到关西，独步归山东。永意久知处，嘉言能亢宗。客从梁宋来，行役随转蓬。酬赠欣元弟，忆贤瞻数公。游鳞戏沧浪，鸣凤栖梧桐。并负垂天翼，俱乘破浪风。眈眈天府间，偃仰谁敢同。何意构广厦，翻然顾雕虫。应知阮步兵，惆怅此途穷。",
            "comment": ""
        },
        {
            "title": "同吕员外酬田著作幕门军西宿盘山秋夜作",
            "content": "碛路天早秋，边城夜应永。遥传戎旅作，已报关山冷。上将顿盘阪，诸军遍泉井。绸缪阃外书，慷慨幕中请。能使勋业高，动令氛雾屏。远途能自致，短步终难骋。羽翮时一看，穷愁始三省。人生感然诺，何啻若形影。白发知苦心，阳春见佳境。星河连塞络，刁斗兼山静。忆君霜露时，使我空引领。",
            "comment": ""
        },
        {
            "title": "别耿都尉",
            "content": "四十能学剑，时人无此心。如何耿夫子，感激投知音。翩翩白马来，二月青草深。别易小千里，兴酣倾百金。第二百一十二卷",
            "comment": ""
        },
        {
            "title": "酬庞十兵曹",
            "content": "忆昔游京华，自言生羽翼。怀书访知己，末路空相识。许国不成名，还家有惭色。托身从畎亩，浪迹初自得。雨泽感天时，耕耘忘帝力。同人洛阳至，问我睢水北。遂尔款津涯，净然见胸臆。高谈悬物象，逸韵投翰墨。别岸迥无垠，海鹤鸣不息。梁城多古意，携手共凄恻。怀贤想邹枚，登高思荆棘。世情恶疵贱，之子怜孤直。酬赠感并深，离忧岂终极。",
            "comment": ""
        },
        {
            "title": "酬裴员外以诗代书",
            "content": "少时方浩荡，遇物犹尘埃。脱略身外事，交游天下才。单车入燕赵，独立心悠哉。宁知戎马间，忽展平生怀。且欣清论高，岂顾夕阳颓。题诗碣石馆，纵酒燕王台。北望沙漠垂，漫天雪皑皑。临边无策略，览古空裴回。乐毅吾所怜，拔齐翻见猜。荆卿吾所悲，适秦不复回。然诺多死地，公忠成祸胎。与君从此辞，每恐流年催。如何俱老大，始复忘形骸。兄弟真二陆，声名连八裴。乙未将星变，贼臣候天灾。胡骑犯龙山，乘舆经马嵬。千官无倚著，万姓徒悲哀。诛吕鬼神动，安刘天地开。奔波走风尘，倏忽值云雷。拥旄出淮甸，入幕征楚材。誓当剪鲸鲵，永以竭驽骀。小人胡不仁，谗我成死灰。赖得日月明，照耀无不该。留司洛阳宫，詹府唯蒿莱。是时扫氛祲，尚未歼渠魁。背河列长围，师老将亦乖。归军剧风火，散卒争椎埋。一夕瀍洛空，生灵悲曝腮。衣冠投草莽，予欲驰江淮。登顿宛叶下，栖遑襄邓隈。城池何萧条，邑屋更崩摧。纵横荆棘丛，但见瓦砾堆。行人无血色，战骨多青苔。遂除彭门守，因得朝玉阶。激昂仰鹓鹭，献替欣盐梅。驱传及远蕃，忧思郁难排。罢人纷争讼，赋税如山崖。所思在畿甸，曾是鲁宓侪。自从拜郎官，列宿焕天街。那能访遐僻，还复寄琼环。金玉本高价，埙篪终易谐。朗咏临清秋，凉风下庭槐。何意寇盗间，独称名义偕。辛酸陈侯诔，叹息季鹰杯。白日屡分手，青春不再来。卧看中散论，愁忆太常斋。酬赠徒为尔，长歌还自咍。",
            "comment": ""
        },
        {
            "title": "酬鸿胪裴主簿雨后睢阳北楼见赠之作（一作王",
            "content": "暮霞照新晴，归云犹相逐。有怀晨昏暇，相见登眺目。问礼侍彤襜，题诗访茅屋。高楼多古今，陈事满陵谷。地久微子封，台馀孝王筑。裴回顾霄汉，豁达俯川陆。远水对秋城，长天向乔木。公门何清净，列戟森已肃。不叹携手稀，恒思著鞭速。终当拂羽翰，轻举随鸿鹄。",
            "comment": ""
        },
        {
            "title": "酬马八郊古见赠",
            "content": "深崖无绿竹，秀色徒氛氲。时代种桃李，无人顾此君。奈何冰雪操，尚与蒿莱群。愿托灵仙子，一声吹入云。",
            "comment": ""
        },
        {
            "title": "奉酬北海李太守丈人夏日平阴亭",
            "content": "天子股肱守，丈人山岳灵。出身侍丹墀，举翮凌青冥。当昔皇运否，人神俱未宁。谏官莫敢议，酷吏方专刑。谷永独言事，匡衡多引经。两朝纳深衷，万乘无不听。盛烈播南史，雄词豁东溟。谁谓整隼旟，翻然忆柴扃。寄书汶阳客，回首平阴亭。开封见千里，结念存百龄。隐轸江山丽，氛氲兰茝馨。自怜遇时休，漂泊随流萍。春野变木德，夏天临火星。一生徒羡鱼，四十犹聚萤。从此日闲放，焉能怀拾青。",
            "comment": ""
        },
        {
            "title": "酬陆少府",
            "content": "朝临淇水岸，还望卫人邑。别意在山阿，征途背原隰。萧萧前村口，唯见转蓬入。水渚人去迟，霜天雁飞急。固应不远别，所与路未及。欲济川上舟，相思空伫立。",
            "comment": ""
        },
        {
            "title": "酬李少府",
            "content": "出塞魂屡惊，怀贤意难说。谁知吾道间，乃在客中别。日夕捧琼瑶，相思无休歇。伊人虽薄宦，举代推高节。述作凌江山，声华满冰雪。一登蓟丘上，四顾何惨烈。",
            "comment": ""
        },
        {
            "title": "酬司空璲少府",
            "content": "飘飖未得意，感激与谁论。昨日遇夫子，仍欣吾道存。江山满词赋，札翰起凉温。吾见风雅作，人知德业尊。惊飙荡万木，秋气屯高原。燕赵何苍茫，鸿雁来翩翻。此时与君别，握手欲无言。",
            "comment": ""
        },
        {
            "title": "和崔二少府登楚丘城作",
            "content": "故人亦不遇，异县久栖托。辛勤失路意，感叹登楼作。清晨眺原野，独立穷寥廓。云散芒砀山，水还睢阳郭。绕梁即襟带，封卫多漂泊。事古悲城池，年丰爱墟落。相逢俱未展，携手空萧索。何意千里心，仍求百金诺。公侯皆我辈，动用在谋略。圣心思贤才，朅来刈葵藿。",
            "comment": ""
        },
        {
            "title": "和贺兰判官望北海作",
            "content": "圣代务平典，輶轩推上才。迢遥溟海际，旷望沧波开。四牡未遑息，三山安在哉。巨鳌不可钓，高浪何崔嵬。湛湛朝百谷，茫茫连九垓。挹流纳广大，观异增迟回。日出见鱼目，月圆知蚌胎。迹非想像到，心以精灵猜。远色带孤屿，虚声涵殷雷。风行越裳贡，水遏天吴灾。揽辔隼将击，忘机鸥复来。缘情韵骚雅，独立遗尘埃。吏道竟殊用，翰林仍忝陪。长鸣谢知己，所愧非龙媒。",
            "comment": ""
        },
        {
            "title": "苦雨寄房四昆季",
            "content": "独坐见多雨，况兹兼索居。茫茫十月交，穷阴千里馀。弥望无端倪，北风击林箊。白日渺难睹，黄云争卷舒。安得造化功，旷然一扫除。滴沥檐宇愁，寥寥谈笑疏。泥涂拥城郭，水潦盘丘墟。惆怅悯田农，裴回伤里闾。曾是力井税，曷为无斗储。万事切中怀，十年思上书。君门嗟缅邈，身计念居诸。沉吟顾草茅，郁怏任盈虚。黄鹄不可羡，鸡鸣时起予。故人平台侧，高馆临通衢。兄弟方荀陈，才华冠应徐。弹棋自多暇，饮酒更何如。知人想林宗，直道惭史鱼。携手风流在，开襟鄙吝祛。宁能访穷巷，相与对园蔬。",
            "comment": ""
        },
        {
            "title": "寄孟五少府",
            "content": "秋气落穷巷，离忧兼暮蝉。后时已如此，高兴亦徒然。知君念淹泊，忆我屡周旋。征路见来雁，归人悲远天。平生感千里，相望在贞坚。",
            "comment": ""
        },
        {
            "title": "过卢明府有赠",
            "content": "良吏不易得，古人今可传。静然本诸己，以此知其贤。我行挹高风，羡尔兼少年。胸怀豁清夜，史汉如流泉。明日复行春，逶迤出郊坛。登高见百里，桑野郁芊芊。时平俯鹊巢，岁熟多人烟。奸猾唯闭户，逃亡归种田。回轩自郭南，老幼满马前。皆贺蚕农至，而无徭役牵。君观黎庶心，抚之诚万全。何幸逢大道，愿言烹小鲜。能奏明廷主，一试武城弦。",
            "comment": ""
        },
        {
            "title": "东平留赠狄司马（曾与田安西充判官）",
            "content": "古人无宿诺，兹道以为难。万里赴知己，一言诚可叹。马蹄经月窟，剑术指楼兰。地出北庭尽，城临西海寒。森然瞻武库，则是弄儒翰。入幕绾银绶，乘轺兼铁冠。练兵日精锐，杀敌无遗残。献捷见天子，论功俘可汗。激昂丹墀下，顾盼青云端。谁谓纵横策，翻为权势干。将军既坎壈，使者亦辛酸。耿介挹三事，羁离从一官。知君不得意，他日会鹏抟。",
            "comment": ""
        },
        {
            "title": "赠别沈四逸人",
            "content": "沈侯未可测，其况信浮沉。十载常独坐，几人知此心。乘舟蹈沧海，买剑投黄金。世务不足烦，有田西山岑。我来遇知己，遂得开清襟。何意阃阈间，沛然江海深。疾风扫秋树，濮上多鸣砧。耿耿尊酒前，聊雁飞愁音。平生重离别，感激对孤琴。",
            "comment": ""
        },
        {
            "title": "钜鹿赠李少府",
            "content": "李侯虽薄宦，时誉何籍籍。骏马常借人，黄金每留客。投壶华馆静，纵酒凉风夕。即此遇神仙，吾欣知损益。",
            "comment": ""
        },
        {
            "title": "效古赠崔二",
            "content": "十月河洲时，一看有归思。风飙生惨烈，雨雪暗天地。我辈今胡为，浩哉迷所至。缅怀当途者，济济居声位。邈然在云霄，宁肯更沦踬。周旋多燕乐，门馆列车骑。美人芙蓉姿，狭室兰麝气。金炉陈兽炭，谈笑正得意。岂论草泽中，有此枯槁士。我惭经济策，久欲甘弃置。君负纵横才，如何尚憔悴。长歌增郁怏，对酒不能醉。穷达自有时，夫子莫下泪。",
            "comment": ""
        },
        {
            "title": "蓟门行五首",
            "content": "蓟门逢古老，独立思氛氲。一身既零丁，头鬓白纷纷。勋庸今已矣，不识霍将军。汉家能用武，开拓穷异域。戍座厌糠核，降胡饱衣食。关亭试一望，吾欲泪沾臆。边城十一月，雨雪乱霏霏。元戎号令严，人马亦轻肥。羌胡无尽日，征战几时归。幽州多骑射，结发重横行。一朝事将军，出入有声名。纷纷猎秋草，相向角弓鸣。黯黯长城外，日没更烟尘。胡骑虽凭陵，汉兵不顾身。古树满空塞，黄云愁杀人。",
            "comment": ""
        },
        {
            "title": "塞上",
            "content": "东出卢龙塞，浩然客思孤。亭堠列万里，汉兵犹备胡。边尘涨北溟，虏骑正南驱。转斗岂长策，和亲非远图。惟昔李将军，按节出皇都。总戎扫大漠，一战擒单于。常怀感激心，愿效纵横谟。倚剑欲谁语，关河空郁纡。",
            "comment": ""
        },
        {
            "title": "塞下曲",
            "content": "结束浮云骏，翩翩出从戎。且凭天子怒，复倚将军雄。万鼓雷殷地，千旗火生风。日轮驻霜戈，月魄悬雕弓。青海阵云匝，黑山兵气冲。战酣太白高，战罢旄头空。万里不惜死，一朝得成功。画图麒麟阁，入朝明光宫。大笑向文士，一经何足穷。古人昧此道，往往成老翁。",
            "comment": ""
        },
        {
            "title": "铜雀妓",
            "content": "日暮铜雀迥，秋深玉座清。萧森松柏望，委郁绮罗情。君恩不再得，妾舞为谁轻。",
            "comment": ""
        },
        {
            "title": "相和歌辞·秋胡行",
            "content": "妾本邯郸未嫁时，容华倚翠人未知。一朝结发从君子，将妾迢迢东鲁陲。时逢大道无艰阻，君方游宦从陈汝。蕙楼独卧频度春，彩阁辞君几徂暑。三月垂杨蚕未眠，携笼结侣南陌边。道逢行子不相识，赠妾黄金买少年。妾家夫婿经离久，寸心誓与长相守。愿言行路莫多情，道妾贞心在人口。日暮蚕饥相命归，携笼端饰来庭闱。劳心苦力终无恨，所冀君恩即可依。闻说行人已归止，乃是向来赠金子。相看颜色不复言，相顾怀惭有何已。从来自隐无疑背，直为君情也相会。如何咫尺仍有情，况复迢迢千里外。誓将顾恩不顾身，念君此日赴河津。莫道向来不得意，故欲留规诫后人。",
            "comment": ""
        },
        {
            "title": "燕歌行",
            "content": "开元二十六年，客有从御史大夫张公出塞而还者，作《燕歌行》以示适。感征戍之事，因而和焉。汉字烟尘在东北，汉将辞家破残贼。男儿本自重横行，天子非常赐颜色。枞金伐鼓下榆关，旌旗逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞。大漠穷秋塞草衰，孤城落日斗兵稀。身当恩遇常轻敌，力尽关山未解围。铁衣远戍辛勤久，玉筋应啼别离后。少妇城南欲断肠，征人蓟北空回首。边风飘飘那可度，绝域苍茫更何有。杀气三时作阵云，寒声一夜传刁斗。相看白刃血纷纷，死节从来岂顾勋。君不见沙场征战苦，至今犹忆李将军。",
            "comment": "：(1)燕歌行：乐府旧题。诗前有作者原序：“开元二十六年，客有从御史大夫张公出塞而还者，作《燕歌行》以示适。感征戍之事，因而和焉。”张公，指幽州节度使张守珪，曾拜辅国大将军、右羽林大将军，兼御史大夫。一般以为本诗所讽刺的是开元二十六年，张守珪部将赵堪等矫命，逼平卢军使击契丹余部，先胜后败，守珪隐败状而妄奏功。这种看法并不很准确。\r\n(2)汉家：汉朝，唐人诗中经常借汉说唐。\r\n(3)烟尘：代指战争。\r\n(4)非常赐颜色：超过平常的厚赐礼遇。\r\n(5)摐：撞击。\r\n(6)金：指钲一类铜制打击乐器。\r\n(7)伐：敲击。\r\n(8)榆关：山海关，通往东北的要隘。\r\n(9)旌旆：旌是竿头饰羽的旗。旆是末端状如燕尾的旗。这里都是泛指各种旗帜。\r\n(10)碣石；山名。\r\n(11)校尉；次于将军的武官。\r\n(12)羽书；紧急文书。\r\n(13)猎火：打猎时点燃的火光。古代游牧民族出征前，常举行大规模校猎，作为军事性的演习。\r\n(14)狼山：又称狼居胥山，在今内蒙古自治区克什克腾旗西北。一说狼山又名郎山，在今河北易县境内。此处“瀚海”、“狼山”等地名，未必是实指。\r\n(15)凭陵：仗势侵凌。\r\n(16)杂风雨：喻敌骑进攻如狂风挟雨而至。\r\n(17)腓：指枯萎。\r\n(18)斗兵稀：作战的士兵越打越少了。\r\n(19)身当恩遇：指主将受朝廷的恩宠厚遇。\r\n(20)玉箸：喻思妇的眼泪。\r\n(21)蓟北：唐蓟州在今天津市以北一带。\r\n(22)度：越过相隔的路程，回归。\r\n(23)三时：指晨、午、晚，即从早到夜。\r\n(24)阵云：战场上象征杀气的云。\r\n(25)死节：指为国捐躯。节，气节。\r\n(26)李将军：指汉朝李广，他能捍御强敌，爱抚士卒，匈奴称他为汉之飞将军。 | ：　　唐玄宗开元二十六年，有个随从主帅出塞回来的人，写了《燕歌行》诗一首给我看。我感慨于边疆战守的事，因而写了这首《燕歌行》应和他。\r\n　　汉朝边境举烟火狼烟东北起尘土，汉朝将军辞家去欲破残忍之边贼。 \r\n　　男子本来就看重横刀骑马天下行，天子赏识非常时赫赫英雄显本色。 \r\n　　锣声响彻重鼓棰声威齐出山海关，旌旗迎风又逶迤猎猎碣石之山间。 \r\n　　校尉紧急传羽书飞奔浩瀚之沙海，匈奴单于举猎火光照已到我狼山。 \r\n　　山河荒芜多萧条满目凄凉到边土，胡人骑兵仗威力兵器声里夹风雨。 \r\n　　战士拼斗军阵前半数死去半生还，美人却在营帐中还是歌来还是舞！ \r\n　　时值深秋大沙漠塞外百草尽凋枯，孤城一片映落日战卒越斗越稀少。 \r\n　　身受皇家深恩义常思报国轻寇敌，边塞之地尽力量尚未破除匈奴围。 \r\n　　身穿铁甲守边远疆场辛勤已长久，珠泪纷落挂双目丈夫远去独啼哭。 \r\n　　少妇孤单住城南泪下凄伤欲断肠，远征军人驻蓟北依空仰望频回头。 \r\n　　边境飘渺多遥远怎可轻易来奔赴，绝远之地尽苍茫更是人烟何所有。 \r\n　　杀气春夏秋三季腾起阵前似乌云，一夜寒风声声里如泣更声惊耳鼓。 \r\n　　互看白刀乱飞舞夹杂大雪落纷纷，从来死节为报国难道还求著功勋？ \r\n　　你没有看见拼杀在沙场战斗多惨苦，现在还在思念着有勇有谋李将军。 | ：　　《燕歌行》是高适的代表作。虽用乐府旧题，却是因时事而作的，这是乐府诗的发展，如果再进一步，就到了杜甫《丽人行》、《兵车行》、“三吏”、“三别”等即事命篇的新乐府了。《燕歌行》是一个乐府题目，属于《相和歌》中的《平调曲》，这个曲调以前没有过记载，因此据说就是曹丕开创的。 曹丕的《燕歌行》有两首，是写妇女秋思，由他首创，所以后人多学他如此用燕歌行曲调做闺怨诗。高适的《燕歌行》是写边塞将士生活，用燕歌行曲调写此题材他是第一个。此诗主要是揭露主将骄逸轻敌，不恤士卒，致使战事失利。历来注家未对序文史事详加考核，都以为是讽张守珪而作。其实，这是不符史实的。此诗所刺对象应是受张守珪派遣、前往征讨奚、契丹的平卢讨击使、左骁卫将军安禄山。\r\n　　诗大体可分四段：首段八句写出师。其中前四句说战尘起于东北，将军奉命征讨，天子特赐光彩，已见得宠而骄，为后文轻敌伏笔。后四句接写出征阵容。旌旗如云，鼓角齐鸣，一路上浩浩荡荡，大模大样开赴战地，为失利时狼狈情景作反衬。“校尉”两句写抵达前线。羽书飞驰，见军情紧急；猎火照夜，说敌阵森严。第二段八句写战斗经过。其中前四句写战初敌人来势凶猛，我军伤亡惨重，后四句说至晚已兵少力竭，不得解围。“山川萧条极边土”，说明战场地形是无险可凭的开阔地带，这正有利于胡骑驰突，故接写敌军如暴风骤雨之袭来。“战士”两句用对比方法写出了主将骄惰轻敌，不恤士卒，一面是拚死苦战，一面仍恣意逸乐。这是诗中最有揭露性的描写。大漠衰草、落日孤城的萧飒景象，为“斗兵稀”作衬托，同时写战斗一直持续到傍晚。“身当恩遇常轻敌”，正面点出损兵被围的原因，是诗的主旨。第三段八句写征人，思妇两地相望，重会无期。诗虽古体，多用偶句，此段因内容需要，而犹着意作对仗。又此诗平仄转韵，一般四句一转，独此段八句全用仄韵，与表现双方摇摇不安的心绪相适应。杀气成云，刁斗传寒，都是极力渲染悲凉气氛。末段四句，两句写战士在生还无望的处境下，已决心以身殉国。“岂顾勋”三字，仍是对将帅的讽刺。两句诗人感慨，对战士的悲惨命运深寄同情，诗以“至今犹忆李将军”作结，再次点明主题。盛唐时，殷璠评高适曰：“其诗多胸臆语，兼有气骨。”此诗确实可以作为代表。 | 【注释】燕歌行：乐府《相和歌·平调曲》题名。碣石：碣石山，在今河北省昌黎县北。狼山：即狼居胥山，在今内蒙古自治区。三时：即整天。一天分早、中、晚三时。李将军：李广，汉武帝时名将。【简析】：这首诗热烈地颂扬了士兵们的英勇爱国精神，同时严厉地抨击了将领们享乐腐败和视士兵生命为儿戏的轻敌冒进，使苦与乐、庄严与无耻形成了鲜明的对此。结句借古喻今，点出朝廷因用人不当所造成的恶果，比一般因靖边而思名将的含义更为深刻。全诗形象鲜明，气势奔放，四句一韵，流转自然。　　《燕歌行》不仅是高適的“第一大篇”（近人赵熙评语），而且是整个唐代边塞诗中的杰作，千古传诵，良非偶然。　　开元十五年（727），高適曾北上蓟门。二十年，信安王李禕征讨奚、契丹，他又北去幽燕，希望到信安王幕府效力，未能如愿：“岂无安边书，诸将已承恩。惆怅孙吴事，归来独闭门”（《蓟中作》）。可见他对东北边塞军事，下过一番研究工夫。开元二十一年后，幽州节度使张守珪经略边事，初有战功。但二十四年，张让平卢讨击使安禄山讨奚、契丹，“禄山恃勇轻进，为虏所败”（《资治通鉴》卷二百十五）。二十六年，幽州将赵堪、白真陀罗矫张守珪之命，逼迫平卢军使乌知义出兵攻奚、契丹，先胜后败。“守珪隐其状，而妄奏克获之功”（《旧唐书·张守珪传》）。高適对开元二十四年以后的两次战败，感慨很深，因写此篇。　　诗的主旨是谴责在皇帝鼓励下的将领骄傲轻敌，荒淫失职，造成战争失败，使广大兵士受到极大的痛苦和牺牲。诗人写的是边塞战争，但重点不在于民族矛盾，而是同情广大兵士，讽刺和愤恨不恤兵士的将军。　　全诗以非常浓缩的笔墨，写了一个战役的全过程：第一段八句写出师，第二段八句写战败，第三段八句写被围，第四段四句写死斗的结局。各段之间，脉理绵密。　　诗的发端两句便指明了战争的方位和性质，见得是指陈时事，有感而发。“男儿本自重横行，天子非常赐颜色”，貌似揄扬汉将去国时的威武荣耀，实则已隐含讥讽，预伏不文。樊哙在吕后面前说：“臣愿得十万众，横行匈奴中”，季布便斥责他当面欺君该斩。（见《史记·季布传》）所以，这“横行”的由来，就意味着恃勇轻敌。唐汝询说：“言烟尘在东北，原非犯我内地，汉将所破特余寇耳。盖此辈本重横行，天子乃厚加礼貌，能不生边衅乎？”（《唐诗解》卷十六）这样理解是正确的。紧接着描写行军：“摐金伐鼓下榆关，旌旆逶迤碣石间。”透过这金鼓震天、大摇大摆前进的场面，可以揣知将军临战前不可一世的骄态，也为下文反衬。战端一启，“校尉羽书飞瀚海”，一个“飞”字警告了军情危急：“单于猎火照狼山”，犹如“看明王宵猎，骑火一川明，笳鼓悲鸣，遣人惊！”（张孝祥《六州歌头》）不意“残贼”乃有如此威势。从辞家去国到榆关、碣石，更到瀚海、狼山，八句诗概括了出征的历程，逐步推进，气氛也从宽缓渐入紧张。　　第二段写战斗危急而失利。落笔便是“山川萧条极边土”，展现开阔而无险可凭的地带，带出一片肃杀的气氛。“胡骑”迅急剽悍，象狂风暴雨，卷地而来。汉军奋力迎敌，杀得昏天黑地，不辨死生。然而，就在此时此刻，那些将军们却远离阵地寻欢作乐：“美人帐下犹歌舞！”这样严酷的事实对比，有力地揭露了汉军中将军和兵士的矛盾，暗示了必败的原因。所以紧接着就写力竭兵稀，重围难解，孤城落日，衰草连天，有着鲜明的边塞特点的阴惨景色，烘托出残兵败卒心境的凄凉。“身当恩遇恒轻敌，力尽关山未解围”。回应上文，汉将“横行”的豪气业已灰飞烟灭，他的罪责也确定无疑了。　　第三段写士兵的痛苦，实是对汉将更深的谴责。应该看到，这里并不是游离战争进程的泛写，而是处在被围困的险境中的士兵心情的写照。“铁衣远戍辛勤久”以下三联，一句征夫，一句征夫悬念中的思妇，错综相对，离别之苦，逐步加深。城南少妇，日夜悲愁，但是“边庭飘飖那可度？”蓟北征人，徒然回首，毕竟“绝域苍茫更何有！”相去万里，永无见期，“人生到此，天道宁论！”更那堪白天所见，只是“杀气三时作阵云”；晚上所闻，惟有“寒声一夜传刁斗”，如此危急的绝境，真是死在眉睫之间，不由人不想到把他们推到这绝境的究竟是谁呢？这是深化主题的不可缺少的一段。　　最后四句总束全篇，淋漓悲壮，感慨无穷。“相看白刃血纷纷，死节从来岂顾勋”，最后士兵们与敌人短兵相接，浴血奋战，那种视死如归的精神，岂是为了取得个人的功勋！他们是何等质朴、善良，何等勇敢，然而又是何等可悲呵！　　诗人的感情包含着悲悯和礼赞，而“岂顾勋”则是有力地讥刺了轻开边衅，冒进贪功的汉将。最末二句，诗人深为感慨道：“君不见沙场征战苦，至今犹忆李将军！”八九百年前威镇北边的飞将军李广，处处爱护士卒，使士卒“咸乐为之死”。这与那些骄横的将军形成多么鲜明的对比。诗人提出李将军，意义尤为深广。从汉到唐，悠悠千载，边塞战争何计其数，驱士兵如鸡犬的将帅数不胜数，备历艰苦而埋尸异域的士兵，更何止千千万万！可是，千百年来只有一个李广，怎不教人苦苦地追念他呢？杜甫赞美高適、岑参的诗：“意惬关飞动，篇终接混茫。”（《寄高使君、岑长史三十韵》）此诗以李广终篇，意境更为雄浑而深远。　　全诗气势畅达，笔力矫健，经过惨淡经营而至于浑化无迹。气氛悲壮淋漓，主意深刻含蓄。“山川萧条极边土，胡骑凭陵杂风雨”，“大漠穷秋塞草腓，孤城落日斗兵稀”，诗人着意暗示和渲染悲剧的场面，以凄凉的惨状，揭露好大喜功的将军们的罪责。尤可注意的是，诗人在激烈的战争进程中，描写了士兵们复杂变化的内心活动，凄恻动人，深化了主题。全诗处处隐伏着鲜明的对比。从贯串全篇的描写来看，士兵的效命死节与汉将的怙宠贪功，士兵辛苦久战、室家分离与汉将临战失职，纵情声色，都是鲜明的对比。而结尾提出李广，则又是古今对比。全篇“战士军前半死生，美人帐下犹歌舞”，“二句最为沈至”（《唐宋诗举要》引吴汝纶评语），这种对比，矛头所指十分明显，因而大大加强了讽刺的力量。　　《燕歌行》是唐人七言歌行中运用律句很典型的一篇。全诗用韵依次为入声“职”部、平声“删”部、上声“麌”部、平声“微”部、上声“有”部、平声“文”部，恰好是平仄相间，抑扬有节。除结尾两句外，押平韵的句子，对偶句自不待言，非对偶句也符合律句的平仄，如“摐金伐鼓下榆关，旌旆逶迤碍石间”；押仄韵的句子，对偶的上下句平仄相对也是很严整的，如“杀气三时作阵云，寒声一夜传刁斗。”这样的音调之美，正是“金戈铁马之声，有玉磐鸣球之节”（《唐风定》卷九邢昉评语）。　　(徐永年)"
        },
        {
            "title": "听张立本女吟",
            "content": "危冠广袖楚宫妆，独步闲庭逐夜凉。自把玉钗敲砌竹，清歌一曲月如霜。",
            "comment": " | 【注释】　　此诗一说为张立本女作，而且伴有一个荒诞的故事。传说唐代有个草场官张立本，其女忽为后园高姓古坟中的狐妖所魅，自称高侍郎，遂吟成此诗（《全唐诗》卷八六七）。这种附会虽然颇煞风景，却也令人想到：或许正是因为这诗情韵天然，似有神助，才使当时的好事者编出这样的无稽之谈吧？　　诗的内容似无深义，却创造了一种清雅空灵的意境。暗蓝色的天幕上一轮秋月高悬，凉爽的闲庭中幽篁依阶低吟。清泠的吟诗声和着玉钗敲竹的节拍飘荡在寂静的夜空，冰冷如霜的月光勾勒出一个峨冠广袖的少女徘徊的身影。意境是情与景的融合。在这首诗里，景色全由人物情态写出，而人物意趣又借极简炼的几笔景物点缀得到深化。由情见景，情景相生，是形成此诗佳境的显著特点。“危冠广袖楚宫妆”是一种高冠宽袖窄腰的南方贵族女装，这身典雅的妆束令人清楚地想见少女亭亭玉立的风姿；从“独步”可见庭院的空寂幽静和她清高脱俗的雅趣，而“闲庭”又反衬出少女漫步吟哦的悠然神情。“逐夜凉”则藉其纳凉的闲逸烘染了秋爽宜人的夜色。夜静启开了少女的慧心，秋凉催发了少女的诗思。她情不自禁地从发髻上拔下玉钗，敲着阶沿下的修竹，打着拍子，朗声吟唱起来。以钗击节大约是唐宋人歌吟的习惯，晏几道《浣溪纱》词有“欲歌先倚黛眉长，曲终敲损燕钗梁”句，写的是一位歌女在“遏云声里送离觞”的情景，也颇妩媚，但稍嫌激烈，高適此诗中的少女，孤芳自赏，不求知音，信手击竹，对月自吟，那种心声和天籁的自然合拍似更觉曼妙动听。　　诗题为“听张立本女吟”，故“清歌一曲”实是吟诗一首。古诗本来能吟能唱，此处直题“清歌”二字，可见少女的长吟听来必如清朗的歌声般圆转悦耳。前三句不写月色，直到一曲吟罢，方点出“月如霜”三字，不但为开扩诗的意境添上了最精彩的一笔，也渲染了少女吟诗的音乐效果。诗人以满目如霜的月色来烘托四周的沉寂，使“霜”字与“夜凉”相应，并且此透露出少女吟罢之后心境的清冷和吟声给听者带来的莫名的惆怅，从而在结尾形成“此时无声胜有声”的境界，留下了无穷的韵味。　　抒情的画意美和画面的抒情美融为一体，是盛唐许多名篇的共同特点。这首诗写女子而洗尽脂粉香艳气息，更觉神清音婉，兴会深长，超尘拔俗，天然淡雅，在盛唐诗中也是不可多得的佳作。　　(葛晓音)"
        },
        {
            "title": "送李少府贬峡中王少府贬长沙",
            "content": "嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。",
            "comment": "：①衔杯：饮酒。\r\n②青枫江：在长沙。\r\n③圣代：对当代的美称。\r\n④踌躇：指烦愁。 | ：　　嗟叹你们这次的离别，不知你的心情如何？停下马饮着酒询问被贬的地方。巫峡的猿猴啼叫声音悲凉让人落泪，衡阳的归雁为我捎来几封书信。秋天枫江上的船帆渐渐远去，白帝城边的古木枝叶已经稀疏。如今圣明年代，皇帝常降恩泽，暂时分手不要苦闷烦恼。 | ：　　诗人为两位被贬的友人送别，充满了关切、同情。他按照两位友人被贬的地方写景并抒发感情。全诗流畅明朗，情深意厚，有分有合，章法严密。 | 【注释】【简析】：这首赠别诗，既凄清缠绵，又慷慨悲歌，别意浓重，劝慰有加，除结句外，余皆“多胸臆语，兼有气骨”。 | 【注释】【注解】：１、谪居：贬官的地方，冒下四句。２、巫峡：在今四川巫山县东。古民歌：“巴东三峡巫峡长，猿鸣三声泪沾裳。３、衡阳：今属湖南。相传每年秋天，北方的南飞之雁，至衡阳的回雁峰，便折回北����方。这是由长沙想到衡阳，意思要王少府至长沙后多写信来。４、青枫江：在长沙。【韵译】：我叹息与二位作别，不知有何意想？请下马，我们把盏谈谈贬谪的地方。李少府去巫峡，听到猿啼落泪数行，王少府到衡阳，多寄雁书是我所望。去长沙的可见到青枫江上远航秋帆；往巴东的可想象白帝城边古木疏黄。如今盛世，朝迁恩泽有如雨露普降；别离总是暂时的，请别再犹豫彷徨！【评析】：����这首诗是送两位被贬官的友人，寓有劝慰鼓励之意。一诗同赠两人，在内容上注意到铢两悉称，实在不容易。诗除了首尾合起来总写外，中间两联双双分写，不偏枯。颔联上句写巫峡风光，以古民谣“巴东三峡巫峡长。猿鸣三声泪沾裳”典故，来暗示李少府所去的峡中荒凉之地。下句写衡阳，暗示王少府去长沙，衡山有回雁峰，鸿雁都飞不过衡山，足见也是人迹罕至之僻地；并希望他能多寄书函。颈联上句写长沙青枫江的帆船，是再写王少府。下句写白帝城，远在古原始森林的巴东，是再写李少府。双双交错进行，结构严密，情感交织。最后两句，是劝藉二人尽可放心而去，不久即可召还。不悲观，也不消极。--引自\"超纯斋诗词\"bookbest.163.net 翻译、评析：刘建勋"
        },
        {
            "title": "塞上听吹笛",
            "content": "雪净胡天牧马还，月明羌笛戌楼间。借问梅花何处落？风吹一夜满关山！",
            "comment": " | 【注释】　　汪中《述学·内篇》说诗文里数目字有“实数”和“虚数”之分，今世学者进而谈到诗中颜色字亦有“实色”与“虚色”之分。现在我们还可看到诗中写景亦有“虚景”与“实景”之分，如高適这首诗就表现得十分突出。　　前二句写的是实景：胡天北地，冰雪消融，是牧马的时节了。傍晚战士赶着马群归来，天空洒下明月的清辉……开篇就造成一种边塞诗中不多见的和平宁谧的气氛，这与“雪净”、“牧马”等字面大有关系。那大地解冻的春的消息，牧马晚归的开廓的情景使人联想到《过秦论》中一段文字：“蒙恬北筑长城而守藩篱，却匈奴七百余里，胡人不敢南下而牧马”，则“牧马还”三字似还含另一重意味，这就是胡马北还，边烽暂息，于是“雪净”也有了几分象征危解的意味。这个开端为全诗定下了一个开朗壮阔的基调。　　在如此苍茫而又清澄的夜境里，不知那座戍楼吹起了羌笛，那是熟悉的《梅花落》曲调啊。“梅花何处落”是将“梅花落”三字拆用，嵌入“何处”二字，意谓：何处吹奏《梅花落》？诗的三四句与“谁家玉笛暗飞声，散入春风满洛城”（李白《春夜洛城闻笛》）意近，是说风传笛曲，一夜之间声满关山，其境界很动人。　　三四句之妙不仅如此。将“梅花落”拆用，又构成一种虚景，仿佛风吹的不是笛声而是落梅的花片，它们四处飘散，一夜之中和色和香洒满关山。这固然是写声成象，但它是由曲名拆用形成的假象，以设问出之，虚之又虚。而这虚景又恰与雪净月明的实景配搭和谐，虚实交错，构成美妙阔远的竟境，这境界是任何高明的画手也难以画出的。同时，它仍包含通感，即由听曲而“心想形状”的成分。战士由听曲而想到故乡的梅花（胡地没有梅花），而想到梅花之落。句中也就含有思乡的情调。不过，这种思乡情绪并不低沉，这不但是为首句定下的乐观开朗的基调所决定的，同时也有关乎盛唐气象。诗人时在哥舒翰幕府，同时所作《登陇诗》云：“浅才登一命，孤剑通万里。岂不思故乡，从来感知己”，正是由于怀着盛唐人通常有的那种豪情，笔不的诗方能感而不伤。　　(周啸天)"
        },
        {
            "title": "封丘县",
            "content": "我本渔樵孟诸野，一生自是悠悠者。乍可狂歌草泽中，宁堪作吏风尘下。只言小邑无所为，公门百事皆有期。拜迎官长心欲碎，鞭挞黎庶令人悲。归来向家问妻子，举家尽笑今如此。生事应须南亩田，世情付与东流水。梦想旧山安在哉，为衔君命且迟回。乃知梅福徒为尔，转忆陶潜归去来。",
            "comment": " | 【注释】[孟诸]大泽名。[乍可]只可。[梅福]西汉末隐者。又题《封丘作》　　高適早年闲散困顿，直到天宝八载（749），将近五十岁时，才因宋州刺史张九皋的推荐，中“有道科”。中第后，却只得了个封丘县尉的小官，大失所望。这首诗就作于封丘任上，这是诗人发自肺腑的自白，揭示了他理想与现实的矛盾和出仕之后又强烈希望归隐的衷曲。　　开头四句高亢激越，这是压抑已久的感情的迸发。县尉只不过是“从九品”的卑微之职，主管的无非是捕盗贼、察奸宄一类差使。对一个抱负不凡的才志之士来说，怎甘堕落风尘，做个卑微的小吏呢！他不由怀念起当年在孟诸（古泽薮名，故址在今河南商丘县东北，这里泛指梁宋一带）“混迹渔樵”、自由自在的生活。“乍可”“宁堪”相对，突出表现了诗人醒悟追悔和愤激不平的心情。不需要烦琐的描绘，一个忧愤满怀的诗人形象便突兀地站立在读者面前了。　　“只言”以下四句，紧接“宁堪作吏风尘下”，加以申述发挥，感情转向深沉，音调亦随之低平。诗人素怀鸿鹄之志：“举头望君门，屈指取公卿，”（《别韦参军》）到封丘作县尉，乃是不得已而俯身降志。当初只以为邑小官闲，哪知道一进公门，便是自投罗网，种种令人厌烦的公事，都有规定的章程和期限，约束人不得自由。更受不了的还有“拜迎长官”、“鞭挞黎庶”时的难堪，这对高適是莫大的屈辱，安得不“心欲碎”、“令人悲”呢？这两句诗可见诗人洁身自爱的操守，也反映了当时政治的腐朽黑暗，对仗工整，情感激烈。　　一腔悲愤实在难以自抑，那就回家向亲人诉说诉说吧。不料妻室儿女竟都不当一回事，反而责怪自己有什么值得大惊小怪的。自己严肃认真的态度倒反成了笑料，这岂不是更可悲吗？家人的“笑”，正反衬出诗人的迂阔真率，不谙世事。既然如此，只好弃此微官，遂我初服：“生事应须南亩田，世情尽付东流水”，还是抛弃世情，归隐躬耕去吧！　　然而，眼前还是思归而不得归：梦魂萦绕的旧山不可得见；受命为官，一时又还交卸不了。没有圣明的君主在位，一个小小的县尉又能有什么作为呢？汉代的南昌尉梅福，竭诚效忠，屡次上书，结果还是徒劳，左思右念，倒又想起欣然而赋《归去来》的陶潜了。　　殷璠在《河岳英灵集》里评高適的诗：“多胸臆语，兼有气骨”。也就是诗的情意真挚，并且气势充沛，造语挺拔。此诗很能体现这个特点。全诗运用质朴自然、毫无矫饰的语言，扣紧出仕后理想与现实的矛盾，称心而言，一气贯注，肝胆照人，正是这诗感动读者的力量所在。全诗四段，不堪作吏是全篇的主意。开头四句，从高处落笔，自叙本来面目，说明不堪作吏的原由，愤慨之情溢于言表。第二段从客观现实申述不堪作吏的实情，与第一段形成强烈的对照，感情转为沉痛压抑。第三段拓展第二段的内容，表明摆脱这种不堪，提出弃官归隐的愿望。第四段就第三段的意思急转急收，因一时不能摆脱作吏的客观碍难，也就更加向往归隐，与第一段遥遥照应。结构严整而又有波澜起伏，感情奔泻而又有旋跌宕之姿。　　在句法上，全篇每段四句的一二句为散行，三四句是对偶。如此交互为用，经纬成文，既流动，又凝重；四段连结，造成反复回环的旋律。对偶的一联中，不仅字面对仗工整，而且都是一句一意或一句一事，没有意思重复的合掌，显得整饬精炼；更因虚词的承接照应，诗意联贯而下，语势生动自然，成为很好的流水对，读来便觉气势流转，绝无板滞之病。全诗每段一韵，依次为：仄声马韵、平声支韵、仄声纸韵、平声灰韵。这样平仄相间，抑扬鲜明，随着诗的感情变化，音韵也起落有势，增加了声调的美感。（徐永年）"
        },
        {
            "title": "送李侍御赴安西",
            "content": "行子对飞蓬，金鞭指铁骢。功名万里外，心事一杯中。虏障燕支北，秦城太白东。离魂莫惆怅，看取宝刀雄。",
            "comment": ""
        },
        {
            "title": "咏史",
            "content": "尚有绨袍赠，应怜范叔寒。不知天下士，犹作布衣看。",
            "comment": " | 【注释】[注释]（1）前两句：绨袍，粗丝绵之袍。范叔，指战国时魏国人范雎。这两句讲述了一个典故：魏国派须贾、范雎出使齐国，齐王重范雎之才，赐给他银子，而没有给须贾。须贾诬范雎暗通齐国，范雎被迫害而逃往秦国，改名张禄，拜为丞相，使秦国称霸天下。后来，须贾出使秦国，范雎穿着破衣拜见须贾。须贾看他可怜，送给他绨袍。当须贾知范雎是秦国丞相时，大惊失色。而范雎念他赠绨袍一事，免其一死。（2）天下士：天下豪杰之士。（3）布衣：老百姓。[译文]像须贾这样的小人尚且有赠送绨袍的举动，就更应该同情范雎的贫寒了。现在的人不知道像范雎这样的天下治世贤才，把他当成普通人看待。"
        },
        {
            "title": "燕歌行",
            "content": "汉家烟尘在东北，汉将辞家破残贼。男儿本自重横行，天子非常赐颜色。摐金伐鼓下榆关，旌旆逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞。大漠穷秋塞草腓，孤城落日斗兵稀。身当恩遇恒轻敌，力尽关山未解围。铁衣远戍辛勤久，玉箸应啼别离后。少妇城南欲断肠，征人蓟北空回首。边庭飘飖那可度，绝域苍茫更何有。杀气三时作阵云，寒声一夜传刁斗。相看白刃血纷纷，死节从来岂顾勋。君不见沙场征战苦，至今犹忆李将军。",
            "comment": ""
        }
    ]
}