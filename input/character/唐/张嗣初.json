{
    "dynasty": "唐",
    "author": "张嗣初",
    "poems": [
        {
            "title": "春色满皇州",
            "content": "何处年华好，皇州淑气匀。韶阳潜应律，草木暗迎春。柳变金堤畔，兰抽曲水滨。轻黄垂辇道，微绿映天津。丽景浮丹阙，晴光拥紫宸。不知幽远地，今日几枝新。",
            "comment": ""
        },
        {
            "title": "水调歌头",
            "content": "名节本来重，轩冕亦何轻。人间儿戏，刚自指点客星明。黄屋龙旗九仞，苍石渔丝千尺，谁辱又谁荣。会得傥来意，方识古交情。想当时，奇男子，汉真人。龙潜豹隐，胸中同是一经纶。公办中兴事业，我向沧浪学钓，各自寄吾真。谁信往来客，千古诵清名。",
            "comment": ""
        },
        {
            "title": "赋得白云起封中",
            "content": "英英白云起，呈瑞出封中。表圣宁因地，逢时岂待风。浮光弥皎洁，流影更冲融。自叶尧年美，谁云汉日同。金泥光乍掩，玉检气潜通。欲与非烟并，亭亭不散空。",
            "comment": ""
        }
    ]
}