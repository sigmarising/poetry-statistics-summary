{
    "dynasty": "唐",
    "author": "林藻",
    "poems": [
        {
            "title": "吴宫教战",
            "content": "强吴矜霸略，讲武在深宫。尽出娇娥辈，先观上将风。挥戈罗袖卷，擐甲汗装红。轻笑分旗下，含羞入队中。鼓停行未整，刑举令方崇。自可威邻国，何劳骋战功。",
            "comment": ""
        },
        {
            "title": "梨岭",
            "content": "曾向岭头题姓字，不穿杨叶不言归。弟兄各折一枝桂，还向岭头联影飞。",
            "comment": ""
        },
        {
            "title": "青云干吕",
            "content": "应节偏干吕，亭亭在紫氛。缀空初布影，捧日已成文。结盖祥光迥，为楼翠色分。还同起封上，更似出横汾。作瑞来藩国，呈形表圣君。裴回如有托，谁道比闲云。",
            "comment": ""
        }
    ]
}