{
    "dynasty": "唐",
    "author": "郑启",
    "poems": [
        {
            "title": "严塘经乱书事",
            "content": "尘生宫阙雾濛濛，万骑龙飞幸蜀中。在野傅岩君不梦，乘轩卫懿鹤何功？虽知四海同盟久，未合中原武备空。星落夜原妖气满，汉家麟阁待英雄。梁园皓色月如珪，清景伤时一惨凄。未见山前归牧马，犹闻江上带征鞞。鲲为鱼队潜鳞困，鹤处鸡群病翅低。正是四郊多垒日，波涛早晚静鲸鲵。",
            "comment": ""
        },
        {
            "title": "邓表山",
            "content": "白日三清此上时，观开山下彩云飞。仙坛丹灶灵犹在，鹤驾清朝去不归。晋末几迁陵谷改，尘中空换子孙非。松花落尽无消息，半夜疏钟彻翠微。",
            "comment": ""
        }
    ]
}