{
    "dynasty": "唐",
    "author": "韦处厚",
    "poems": [
        {
            "title": "盛山十二诗·绣衣石榻",
            "content": "巉巉雪中峤，磊磊标方峭。勿为枕苍山，还当础清庙。",
            "comment": ""
        },
        {
            "title": "盛山十二诗·隐月岫",
            "content": "初映钩如线，终衔镜似钩。远澄秋水色，高倚晓河流。",
            "comment": ""
        },
        {
            "title": "盛山十二诗·流杯渠",
            "content": "激曲萦飞箭，浮沟泛满卮。将来山太守，早向习家池。",
            "comment": ""
        },
        {
            "title": "盛山十二诗·宿云亭",
            "content": "雨合飞危砌，天开卷晓窗。齐平联郭柳，带绕抱城江。",
            "comment": ""
        },
        {
            "title": "盛山十二诗·桃坞",
            "content": "喷日舒红景，通蹊茂绿阴。终期王母摘，不羡武陵深。",
            "comment": ""
        },
        {
            "title": "盛山十二诗·胡卢沼",
            "content": "疏凿徒为巧，圆洼自可澄。倒花纷错秀，鉴月静涵冰。",
            "comment": ""
        },
        {
            "title": "盛山十二诗·梅谿",
            "content": "夹岸凝清素，交枝漾浅沦。味调方荐实，腊近又先春。",
            "comment": ""
        },
        {
            "title": "盛山十二诗·上士瓶泉",
            "content": "绠汲岂无井，颠崖贵非浚。愿洒尘垢馀，一雨根茎润。",
            "comment": ""
        },
        {
            "title": "盛山十二诗·茶岭",
            "content": "顾渚吴商绝，蒙山蜀信稀。千丛因此始，含露紫英肥。",
            "comment": ""
        },
        {
            "title": "盛山十二诗·琵琶台",
            "content": "褊地难层土，因厓遂削成。浅深岚嶂色，尽向此中呈。",
            "comment": ""
        },
        {
            "title": "盛山十二诗·盘石磴",
            "content": "缭绕缘云上，璘玢甃玉联。高高曾几折，极目瞰秋鸢。",
            "comment": ""
        },
        {
            "title": "盛山十二诗·竹岩",
            "content": "不资冬日秀，为作暑天寒。先植诚非凤，来翔定是鸾。",
            "comment": ""
        }
    ]
}