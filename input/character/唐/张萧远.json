{
    "dynasty": "唐",
    "author": "张萧远",
    "poems": [
        {
            "title": "履春冰",
            "content": "一步一愁新，轻轻恐陷人。薄光全透日，残影半销春。蝉想行时翼，鱼惊蹋处鳞。底虚难驻足，岸阔怯回身。岂暇踟蹰久，宁辞顾盼频。愿将兢慎意，从此赴通津。",
            "comment": ""
        },
        {
            "title": "观灯",
            "content": "十万人家火烛光，门门开处见红妆。歌钟喧夜更漏暗，罗绮满街尘土香。星宿别从天畔出，莲花不向水中芳。宝钗骤马多遗落，依旧明朝在路傍。",
            "comment": ""
        },
        {
            "title": "句",
            "content": "秦云寂寂僧还定，尽日无人鹿绕床。日暮风吹官渡柳，白鸦飞出石头墙。双双白燕入祠堂。",
            "comment": ""
        }
    ]
}