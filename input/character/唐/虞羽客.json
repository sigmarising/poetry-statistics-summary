{
    "dynasty": "唐",
    "author": "虞羽客",
    "poems": [
        {
            "title": "杂曲歌辞·结客少年场行",
            "content": "幽并侠少年，金络控连钱。窃符方救赵，击筑正怀燕。轻生辞凤阙，挥袂上祁连。陆离横宝剑，出没惊徂旃。蒙轮恒顾敌，超乘忽争先。摧枯逾百战，拓地远三千。骨都魂已散，楼兰首复传。龙城含晓雾，瀚海隔遥天。歌吹金微返，振旅玉门旋。烽火今已息，非复照甘泉。",
            "comment": ""
        }
    ]
}