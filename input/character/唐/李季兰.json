{
    "dynasty": "唐",
    "author": "李季兰",
    "poems": [
        {
            "title": "琴曲歌辞·三峡流泉歌",
            "content": "妾家本住巫山云，巫山流水常自闻。玉琴弹出转寥夐，直似当时梦中听。三峡流泉几千里，一时流入深闺里。巨石奔崖指下生，飞波走浪弦中起。初疑喷涌含雷风，又似呜咽流不通。回湍曲濑势将尽，时复滴沥平沙中。忆昔阮公为此曲，能使仲容听不足。一弹既罢复一弹，愿似流泉镇相续。",
            "comment": ""
        }
    ]
}