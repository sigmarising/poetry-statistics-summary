{
    "dynasty": "唐",
    "author": "崔液",
    "poems": [
        {
            "title": "杂曲歌辞·踏歌词",
            "content": "彩女迎金屋，仙姬出画堂。鸳鸯裁锦袖，翡翠帖花黄。歌响舞分行，艳色动流光。庭际花微落，楼前汉已横。金壶催夜尽，罗袖拂寒轻。乐笑畅欢情，未半着天明。",
            "comment": ""
        },
        {
            "title": "上元夜六首（一作夜游诗）",
            "content": "玉漏银壶且莫催，铁关金锁彻明开。谁家见月能闲坐，何处闻灯不看来。神灯佛火百轮张，刻像图形七宝装。影里如闻金口说，空中似散玉毫光。今年春色胜常年，此夜风光最可怜。鳷鹊楼前新月满，凤凰台上宝灯燃。金勒银鞍控紫骝，玉轮珠幰驾青牛。骖驔始散东城曲，倏忽还来南陌头。公子王孙意气骄，不论相识也相邀。最怜长袖风前弱，更赏新弦暗里调。星移汉转月将微，露洒烟飘灯渐稀。犹惜路傍歌舞处，踌蹰相顾不能归。",
            "comment": ""
        },
        {
            "title": "代春闺",
            "content": "江南日暖鸿始来，柳条初碧叶半开。玉关遥遥戍未回，金闺日夕生绿苔。寂寂春花烟色暮，檐燕双双落花度。青楼明镜昼无光，红帐罗衣徒自香。妾恨十年长独守，君情万里在渔阳。",
            "comment": ""
        }
    ]
}