{
    "dynasty": "唐",
    "author": "周弘亮",
    "poems": [
        {
            "title": "故乡除夜",
            "content": "三百六十日云终，故乡还与异乡同。非唯律变情堪恨，抑亦才疏命未通。何处夜歌销腊酒，谁家高烛候春风。诗成始欲吟将看，早是去年牵课中。",
            "comment": ""
        },
        {
            "title": "除夜书情",
            "content": "何处风尘岁，云阳古驿前。三冬不再稔，晓日又明年。春入江南柳，寒归塞北天。还伤知候客，花景对韦编。",
            "comment": ""
        },
        {
            "title": "曲江亭望慈恩寺杏园花发",
            "content": "江亭闲望处，远近见秦源。古寺迟春景，新花发杏园。萼中轻蕊密，枝上素姿繁。拂雨云初起，含风雪欲翻。容辉明十地，香气遍千门。愿莫随桃李，芳菲不为言。",
            "comment": ""
        }
    ]
}