{
    "dynasty": "唐",
    "author": "长孙正隐",
    "poems": [
        {
            "title": "上元夜效小庾体同用春字",
            "content": "薄晚啸游人，车马乱驱尘。月光三五夜，灯焰一重春。烟云迷北阙，箫管识南邻。洛城终不闭，更出小平津。",
            "comment": ""
        },
        {
            "title": "无题",
            "content": "晦晚属烟霞，遨游重岁华。歌钟虽戚里，林薮是山家。细雨犹开日，深池不涨沙。淹留迷处所，岩岫几重花。",
            "comment": ""
        }
    ]
}