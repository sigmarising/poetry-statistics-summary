{
    "dynasty": "唐",
    "author": "李琪",
    "poems": [
        {
            "title": "题广爱寺楞伽山",
            "content": "善高天外远，方丈海中遥。自有山神护，应无劫火烧。坏文侵古壁，飞剑出寒霄。何似苍苍色，严妆十七朝。",
            "comment": ""
        },
        {
            "title": "赋荒到天台有作二首",
            "content": "我亦田夫偶得官，深知茅屋有饥寒。纷然遮道呻吟状，一作同胞疾痛观。水际山陬多隐瘼，风餐雨宿敢图安。破襦裹灬皆王□，粒粒当知帝泽宽。",
            "comment": ""
        },
        {
            "title": "句",
            "content": "哀痛不下诏，登封谁上书。",
            "comment": ""
        },
        {
            "title": "奉试诏用拓拔思恭为京北收复都统一作闻诏作",
            "content": "飞骑经巴栈，鸿恩及夏台。将从天上去，人自日边来。此处金门远，何时玉辇回。早平关右贼，莫待诏书催。",
            "comment": ""
        },
        {
            "title": "赋荒到天台有作二首",
            "content": "驰驱徒步问民饥，似我寒儒负笈时。偪仄荒村随户到，萧疏几屋有烟炊。平林带暝投山驿，苍鬓卫寒湿雨丝。野老不知巡历至，相逢尔汝话家私。",
            "comment": ""
        }
    ]
}