{
    "dynasty": "唐",
    "author": "李浩",
    "poems": [
        {
            "title": "大丹诗四首",
            "content": "混沌未分我独存，包含四象立乾坤。还丹须向此中觅，得此方为至妙门。煮石烹金炼太元，神仙不肯等闲传。人能认得其中理，夺尽乾坤造化权。百首荒辞义亦深，因传同道决疑心。华池本是真神水，神水元来是白金。取将白金为鼎器，鼎成潜伏汞来侵。汞入金鼎终年尽，产出灵砂似太阴。",
            "comment": ""
        },
        {
            "title": "赠鬻胭脂者偈",
            "content": "不涂红粉自风流，往往禅徒到此休。透过古今圈{左衤右贵}后，却来这裹吃拳头。",
            "comment": ""
        },
        {
            "title": "出疏山",
            "content": "忙中安得此身闲，杖策西风自往还。今日已偿云水债，篮舆带雨下疏山。",
            "comment": ""
        },
        {
            "title": "东西船行",
            "content": "东船得风帆席高，千里瞬息轻鸿毛。西船见笑苦迟钝，汗流撑折百张篙。明日风翻波浪异，西笑东船却如此。东西相笑无已时，我但行藏任天理。",
            "comment": ""
        },
        {
            "title": "寄同参严康朝偈",
            "content": "门有孙膑铺，家存甘贽妻。夜眠还早起，谁悟复谁迷。",
            "comment": ""
        },
        {
            "title": "述陂",
            "content": "数椽临苍波，我目得以寓。长溪山根来，澄潭一回互。万象森可掬，翛翛澹清素。草短牛羊饥，沙暖凫鹜聚。枯槎出断岸，孤艇横野渡。荒寒何代城，隐沦尚门户。昔时歌舞地，今日采樵路。回薄万古心，斜阳在烟树。",
            "comment": ""
        }
    ]
}