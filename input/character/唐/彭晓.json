{
    "dynasty": "唐",
    "author": "彭晓",
    "poems": [
        {
            "title": "参同契明镜图诀诗二首",
            "content": "造化潜施迹莫穷，簇成真诀指蒙童。三篇秘列八环内，万象门开一镜中。离女驾龙为木婿，坎男乘虎作金翁。同人好道宜精究，究得长生路便通。至道希夷妙且深，烧丹先认大还心。日爻阴耦生真汞，月卦阳奇产正金。女妊朱砂男孕雪，北藏荧惑丙含壬。两端指的铅金祖，莫向诸般取次寻。",
            "comment": ""
        }
    ]
}