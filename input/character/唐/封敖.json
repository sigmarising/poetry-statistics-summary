{
    "dynasty": "唐",
    "author": "封敖",
    "poems": [
        {
            "title": "题西隐寺",
            "content": "三年未到九华山，终日披图一室间。秋寺喜因晴后赏，灵峰看待足时还。猿从有性留僧坐，云霭无心伴客闲。胜事倘能销岁月，已弢名利不相关。",
            "comment": ""
        },
        {
            "title": "春色满皇州",
            "content": "帝里春光正，葱茏喜气浮。锦铺仙禁侧，镜写曲江头。红萼开萧阁，黄丝拂御楼。千门歌吹动，九陌绮罗游。日近风先满，仁深泽共流。应非憔悴质，辛苦在神州。",
            "comment": ""
        }
    ]
}