{
    "dynasty": "唐",
    "author": "牛峤",
    "poems": [
        {
            "title": "更漏子",
            "content": "星渐稀，漏频转，何处轮台声怨。香阁掩，杏花红，月明杨柳风。挑锦字，记情事，惟愿两心相似。收泪语，背灯眠，玉钗横枕边。春夜阑，更漏促，金烬暗挑残烛。惊梦断，锦屏深，两乡明月心。闺草碧，望归客，还是不知消息。孤负我，悔怜君，告天天不闻。南浦情，红粉泪，争奈两人深意。低翠黛，卷征衣，马嘶霜叶飞。招手别，寸肠结，还是去年时节。书托雁，梦归家，觉来江月斜。",
            "comment": ""
        },
        {
            "title": "女冠子",
            "content": "绿云高髻，点翠匀红时世。月如眉，浅笑含双靥，低声唱小词。眼看惟恐化，魂荡欲相随。玉趾回娇步，约佳期。锦江烟水，卓女烧春浓美。小檀霞，绣带芙蓉帐，金钗芍药花。额黄侵腻发，臂钏透红纱。柳暗莺啼处，认郎家。星冠霞帔，住在蕊珠宫里。佩丁当，明翠摇蝉翼，纤珪理宿妆。醮坛春草昼绿，药院杏花香。青鸟传心事，寄刘郎。双飞双舞，春昼后园莺语。卷罗帏，锦字书封了，银河雁过迟。鸳鸯排宝帐，豆蔻绣连枝。不语匀珠泪，落花时。",
            "comment": ""
        },
        {
            "title": "定西番",
            "content": "紫塞月明千里，金甲冷，戍楼寒，梦长安。乡思望中天阔，漏残星亦残。画角数声呜咽，雪漫漫。",
            "comment": ""
        },
        {
            "title": "菩萨蛮",
            "content": "舞裙香暖金泥凤，画梁语燕惊残梦。门外柳花飞，玉郎犹未归。愁匀红粉泪，眉剪春山翠。何处是辽阳，锦屏春昼长。柳花飞处莺声急，晴街春色香车立。金凤小帘开，脸波和恨来。今宵求梦想，难到青楼上。赢得一场愁，鸳衾谁并头。玉钗风动春幡急，交枝红杏笼烟泣。楼上望卿卿，窗寒新雨晴。熏炉蒙翠被，绣帐鸳鸯睡。何处有相知，羡他初画眉。画屏重叠巫阳翠，楚神尚有行云意。朝暮几般心，向他情谩深。风流今古隔，虚作瞿塘客。山月照山花，梦回灯影斜。风帘燕舞莺啼柳，妆台约鬓低纤手。钗重髻盘珊，一枝红牡丹。门前行乐客，白马嘶春色。故故坠金鞭，回头应眼穿。绿云鬓上飞金雀，愁眉敛翠春烟薄。香阁掩芙蓉，画屏山几重。窗寒天欲曙，犹结同心苣。啼粉涴罗衣，问郎何日归。玉炉冰簟鸳鸯锦，粉融香汗流山枕。帘外辘轳声，敛眉含笑惊。柳阴烟漠漠，低鬓蝉钗落。须作一生拌，尽君今日欢。",
            "comment": "【注释】①玉郎：对男子的爱称。②翠：青绿色曰翠。指眉修饰得很美。【评解】落花满径，柳絮随风，呢喃双燕，惊扰残梦。这恼人的春色，撩人愁思。这首词描景写人，细腻柔和，宛转多姿，表现了晚唐五代的词风。【集评】张惠言《张惠言词选》：牛峤《菩萨蛮》词，章法绝妙。“惊残梦”一句以下，纯是梦境，章法似《西洲曲》。俞陛云《唐五代两宋词选释》：晚唐五代之际，神州云扰，忧时之彦，陆沉其间，既谠论之不客，藉俳语以自晦，其心良苦。此词哀思绮恨，殆与温飞卿《菩萨蛮》词略同。乃感士之不遇，兼怀君国也。唐圭璋《唐宋词简释》：此首，首句形容服饰之盛，次句言燕语惊梦。以下言梦醒凝望，柳花乱飞，遂忆及远人未归。换头，言勉强梳洗，愁终难释。“何处”两句，更念及远人所在之处，愈增相思；相思无已，故倍觉春昼之长。写来声情顿挫，自臻妙境。陈廷焯《大雅集》卷一：温丽芊绵，飞卿流亚。栩庄《栩庄漫记》：全词流丽动人。"
        },
        {
            "title": "红蔷薇",
            "content": "晓啼珠露浑无力，绣簇罗襦不著行。若缀寿阳公主额，六宫争肯学梅妆。",
            "comment": ""
        },
        {
            "title": "杂曲歌辞·杨柳枝",
            "content": "解冻风来末上青，解垂罗袖拜卿卿。无端袅娜临官路，舞送行人过一生。吴王宫里色偏深，一簇纤条万缕金。不愤钱塘苏小小，引郎枝下结同心。桥北桥南千万条，恨伊张绪不相饶。金羁白马临风望，认得羊家静婉腰。狂雪随风扑马飞，惹烟无力被风欹。莫交移入灵和殿，宫女三千又妒伊。袅翠笼烟拂暖波，舞裙新染曲尘罗。章华台畔隋堤上，倚得春风尔许多。",
            "comment": ""
        },
        {
            "title": "感恩多",
            "content": "两条红粉泪，多少香闺意。强攀桃李枝，敛愁眉。陌上莺啼蝶舞，柳花飞。柳花飞，愿得郎心，忆家还早归。自从南浦别，愁见丁香结。近来情转深，忆鸳衾。几度将书托烟雁，泪盈襟。泪盈襟，礼月求天，愿君知我心。",
            "comment": ""
        },
        {
            "title": "江城子",
            "content": "鵁鶄飞起郡城东。碧江空。半滩风。越王宫殿，萍叶藕花中。帘卷水楼鱼浪起，千片雪，雨蒙蒙。",
            "comment": "【注释】鵁鶄：鸟名，俗称“池鹭”。郡城：此指古会稽（今浙江绍兴）。藕花：荷花。鱼浪：秋水鱼肥，逐浪出没。蒙蒙：迷茫还清貌"
        },
        {
            "title": "江城子",
            "content": "�欮浄善鹂こ嵌�，碧江空，半滩风。越王宫殿，蘋叶藕花中。帘卷水楼鱼浪起，千片雪，雨濛濛。极浦烟消水鸟飞，离筵分手时，送金卮。渡口杨花，狂雪任风吹。日暮空江波浪急，芳草岸，柳如丝。",
            "comment": ""
        },
        {
            "title": "应天长",
            "content": "玉楼春望晴烟灭，舞衫斜卷金条脱。黄鹂娇转声初歇，杏花飘尽龙山雪。凤钗低赴节，筵上王孙愁绝。鸳鸯对衔罗结，两情深夜月。双眉澹薄藏心事，清夜背灯娇又醉。玉钗横，山枕腻，宝帐鸳鸯春睡美。别经时，无限意，虚道相思憔悴。莫信彩笺书里，赚人肠断字。",
            "comment": ""
        },
        {
            "title": "西溪子",
            "content": "捍拨双盘金凤，蝉鬓玉钗摇动。画堂前，人不语，弦解语。弹到昭君怨处。翠蛾愁，不抬头。",
            "comment": ""
        },
        {
            "title": "木兰花",
            "content": "春入横塘摇浅浪，花落小园空惆怅。此情谁信为狂夫，恨翠愁红流枕上。小玉窗前嗔燕语，红泪滴穿金线缕。雁归不见报郎归，织成锦字封过与。",
            "comment": ""
        },
        {
            "title": "望江怨",
            "content": "东风急，惜别花时手频执。罗帏愁独人。马嘶残雨春芜湿。倚门立，寄语薄情郎，粉香和泪滴。",
            "comment": ""
        }
    ]
}