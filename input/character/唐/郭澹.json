{
    "dynasty": "唐",
    "author": "郭澹",
    "poems": [
        {
            "title": "东峰亭各赋一物得临轩桂",
            "content": "青青芳桂树，幽阴在庭轩。向日阴还合，从风叶乍翻。共看霜雪后，终不变凉暄。",
            "comment": ""
        },
        {
            "title": "喜陆侍御破石埭草寇东峰亭赋诗",
            "content": "介胄鹰扬出，山林蚁聚空。忽闻飞简报，曾是坐筹功。迥夜昏氛灭，危亭眺望雄。茂勋推世上，馀兴寄杯中。喜色烟霞改，欢忻里巷同。幸兹尊俎末，饮至又从公。",
            "comment": ""
        }
    ]
}