{
    "dynasty": "唐",
    "author": "厉玄",
    "poems": [
        {
            "title": "缑山月夜闻王子晋吹笙",
            "content": "缑山明月夜，岑寂隔尘氛。紫府参差曲，清宵次第闻。韵流多入洞，声度半和云。拂竹鸾惊侣，经松鹤对群。蟾光听处合，仙路望中分。坐惜千岩曙，遗香过汝坟。",
            "comment": ""
        },
        {
            "title": "寄婺州温郎中",
            "content": "积雪没兰溪，邻州望不迷。波中分雁宿，树杪接猿啼。婺女家空在，星郎手未携。故山新寺额，掩泣荷重题。",
            "comment": ""
        },
        {
            "title": "送顾非熊及第归茅山",
            "content": "故山登第去，不似旧归难。帆卷江初夜，梅生洞少寒。采薇留客饮，折竹扫仙坛。名在仪曹籍，何人肯挂冠。",
            "comment": ""
        },
        {
            "title": "元日观朝",
            "content": "玉座临新岁，朝盈万国人。火连双阙晓，仗列五门春。瑞雪销鸳瓦，祥光在日轮。天颜不敢视，称庆拜空频。",
            "comment": ""
        },
        {
            "title": "从军行",
            "content": "边草旱不春，剑光增野尘。战场收骥尾，清瀚怯龙鳞。帆色起归越，松声厌避秦。几时逢范蠡，处处是通津。",
            "comment": ""
        },
        {
            "title": "送黄晔明府岳州湘阴赴任",
            "content": "恩沾谴雪几人同，归宰湘阴六月中。商岭马嘶残暑雨，席帆高挂早秋风。贡名频向书闱失，飞檄曾传朔漠空。西省尚嗟君宦远，水鸡啼处莫听鸿。",
            "comment": ""
        }
    ]
}