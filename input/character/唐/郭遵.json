{
    "dynasty": "唐",
    "author": "郭遵",
    "poems": [
        {
            "title": "南至日隔仗望含元殿香炉",
            "content": "冕旒亲负扆，卉服尽朝天。旸谷移初日，金炉出御烟。芬馨流远近，散漫入貂蝉。霜仗凝逾白，朱栏映转鲜。如看浮阙在，稍觉逐风迁。为沐皇家庆，来瞻羽卫前。",
            "comment": ""
        },
        {
            "title": "赋得春风扇微和",
            "content": "微风飘淑气，散漫及兹晨。习习何处至，熙熙与春亲。暧空看早辨，映日度逾频。高拂非烟杂，低垂众卉新。霁天轻有霭，绮陌尽无尘。还似登台意，元和欲煦人。",
            "comment": ""
        }
    ]
}