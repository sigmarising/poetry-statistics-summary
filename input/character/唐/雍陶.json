{
    "dynasty": "唐",
    "author": "雍陶",
    "poems": [
        {
            "title": "阴地关见入蕃公主石上手迹",
            "content": "汉家公主昔和蕃，石上今馀手迹存。风雨几年侵不灭，分明纤指印苔痕。",
            "comment": ""
        },
        {
            "title": "路逢有似亡友者，恻然赋此",
            "content": "吾友今生不可逢，风流空想旧仪容。朝来马上频回首，惆怅他人似蔡邕。",
            "comment": ""
        },
        {
            "title": "自蔚州南入真谷有似剑门，因有归思",
            "content": "我家蜀地身离久，忽见胡山似剑门。马上欲垂千里泪，耳边唯欠一声猿。",
            "comment": ""
        },
        {
            "title": "句",
            "content": "古木闽州道，驱羸落照间。投村碍野水，问店隔荒山。",
            "comment": ""
        },
        {
            "title": "蔚州晏内遇新雪",
            "content": "胡卢河畔逢秋雪，疑是风飘白鹤毛。坐客停杯看未定，将军已湿褐花袍。",
            "comment": ""
        },
        {
            "title": "题友人所居",
            "content": "亚尹故居经几主，只因君住有诗情。夜吟邻叟闻惆怅，七八年来无此声。",
            "comment": ""
        },
        {
            "title": "途中西望",
            "content": "行行何处散离愁，长路无因暂上楼。唯到高原即西望，马知人意亦回头。",
            "comment": ""
        },
        {
            "title": "望月怀江上旧游",
            "content": "往岁曾随江客船，秋风明月洞庭边。为看今夜天如水，忆得当时水似天。",
            "comment": ""
        },
        {
            "title": "夜闻方响",
            "content": "方响闻时夜已深，声声敲著客愁心。不知正在谁家乐，月下犹疑是远砧。",
            "comment": ""
        },
        {
            "title": "送客归襄阳旧居",
            "content": "襄阳耆旧别来稀，此去何人共掩扉。唯有白铜鞮上月，水楼闲处待君归。",
            "comment": ""
        },
        {
            "title": "初醒",
            "content": "心中得胜暂抛愁，醉卧京风拂簟秋。半夜觉来新酒醒，一条斜月到床头。",
            "comment": ""
        },
        {
            "title": "安国寺赠广宣上人",
            "content": "马急人忙尘路喧，几从朝出到黄昏。今来合掌听师语，一似敲冰清耳根。",
            "comment": ""
        },
        {
            "title": "送客二首",
            "content": "与君同在少年场，知己萧条壮士伤。可惜报恩无处所，却提孤剑过咸阳。行人立马强盘回，别字犹含未忍开。好去出门休落泪，不如前路早归来。",
            "comment": ""
        },
        {
            "title": "山行",
            "content": "野花幽鸟几千般，头白山僧遍识难。世上游人无复见，一生唯向画图看。",
            "comment": ""
        },
        {
            "title": "送友人弃官归山居",
            "content": "不爱人间紫与绯，却思松下著山衣。春郊雨尽多新草，一路青青蹋雨归。",
            "comment": ""
        },
        {
            "title": "遣愁",
            "content": "抛掷泥中一听沈，不能三叹引愁深。莫言客子无愁易，须识愁多暗损心。",
            "comment": ""
        },
        {
            "title": "洛源驿戏题",
            "content": "柳阴春岭鸟新啼，暖色浓烟深处迷。如恨往来人不见，水声呦咽出花溪。",
            "comment": ""
        },
        {
            "title": "题等界寺二首",
            "content": "吴蜀千年等界村，英雄无主岂长存。思量往事今何在，万里山中一寺门。两国道涂都万里，来从此地等平分。行人竞说东西利，事不关心耳不闻。",
            "comment": ""
        },
        {
            "title": "再经天涯地角山",
            "content": "每忆云山养短才，悔缘名利入尘埃。十年马足行多少，两度天涯地角来。",
            "comment": ""
        },
        {
            "title": "天津桥望春",
            "content": "津桥春水浸红霞，烟柳风丝拂岸斜。翠辇不来金殿闭，宫莺衔出上阳花。",
            "comment": " | 【注释】　　唐代的东都洛阳，是仅次于京都长安的大城市。它前当伊阙，后据邙山，洛水穿城而过，有“天汉之象”。城南洛水上的天津桥即据此而得名。天津桥一带，高楼四起，垂柳成阴，景色宜人。唐朝帝王为了享乐，皆频幸东都。高宗一生先后到洛阳七次。上元年间，他下令于天津桥北，跨洛水兴建上阳宫，雕甍绣闼，金碧辉煌。武则天更改东都为神都。终其一朝，除回长安住过两年外，均在此度过。她营造明堂，扩建宫苑，将上阳宫修葺得更加豪华富丽，作为自己的寝宫。开元年间，玄宗也曾五次来洛阳，每次至少住一年左右，可以说，洛阳城繁华热闹之际，正是唐帝国全盛之时。安史之乱，洛阳两遭兵燹，破坏严重，而唐朝也自此一蹶不振。天宝以后，帝王不复东幸，旧日宫苑，遂日渐荒废了。所以，洛阳城的兴废，在一定程度上反映了唐王朝的盛衰。　　雍陶生活在晚唐。此时，唐王朝国势日衰，社会危机日益严重。诗人来到天津桥畔，目睹宫阙残破的景象，抚今思昔，不无盛衰兴亡之感，于是，挥笔写下了这首七绝。　　天津桥下，春水溶溶，绚烂的云霞倒映在水中；天津桥畔，翠柳如烟，枝枝柔条斜拂水面，缕缕游丝随风飘扬。这自然界的美好春光，不减当年，令人心醉。然而，山河依旧，人事已非。透过茂密的树丛向北望去，尽管昔日高大威严的宫殿至今犹存，可是，那千官扈从、群臣迎驾的盛大场面，已不能再见到了。宫殿重门紧闭，画栋雕梁也失去了灿烂的色泽。当年曾经是日夜欢歌的上阳宫，而今一片寂寥，只有宫莺衔着一片残花飞出墙垣。面对着这番情景，诗人怎能不心潮起伏，感慨万千！　　这首诗通篇写景，不言史事，不发议论，静观默察，态度似乎很悠然。然而，正是在这种看似冷静的描写中，蕴藏着作者吊古伤今的沉郁的感情。诗的一、二两句，作者先绘出一幅津桥春日图，明媚绮丽，引人入胜；三、四句转写金殿闭锁、宫苑寂寥，前后映衬，对照鲜明。人们从这种强烈的对比中，很自然地感受到自然界的春天岁岁重来，而大唐帝国的盛世却一去不复返了。这正是以乐景写哀，因而“倍增其哀”的手法，较之直抒胸臆，具有更强烈的艺术效果。全诗处处切合一“望”字。“金殿闭”是诗人“望”中所见，但苑内的荒凉之状，毕竟是“望”不到的，于是第四句以宫莺不堪寂寞，飞出墙外寻觅春光，从侧面烘托出上阳宫里凄凉冷落的景象。这一细节，是诗人“望”中所见，因而落笔极为自然，但又曲折地表达了作者难以诉说的深沉感慨，含而不露，淡而有韵，堪称全诗最精彩的一笔。　　（徐定祥）"
        },
        {
            "title": "渡桑干河",
            "content": "南客岂曾谙塞北，年年唯见雁飞回。今朝忽渡桑干水，不似身来似梦来。",
            "comment": ""
        },
        {
            "title": "过南邻花园",
            "content": "莫怪频过有酒家，多情长是惜年华。春风堪赏还堪恨，才见开花又落花。",
            "comment": ""
        },
        {
            "title": "月下喜吕郎中除兵部",
            "content": "北阙云间见碧天，南宫月似旧时圆。喜看列宿今朝正，休叹参差十四年。",
            "comment": ""
        },
        {
            "title": "美人春风怨",
            "content": "澹荡春风满眼来，落花飞蝶共裴回。偏能飘散同心蒂，无那愁眉吹不开。",
            "comment": ""
        },
        {
            "title": "洛中感事",
            "content": "洛城今古足繁华，最恨乔家似石家。行到窈娘身没处，水边愁见亚枝花。",
            "comment": ""
        },
        {
            "title": "寄襄阳章孝标",
            "content": "青油幕下白云边，日日空山夜夜泉。闻说小斋多野意，枳花阴里麝香眠。",
            "comment": ""
        },
        {
            "title": "过旧宅看花",
            "content": "山桃野杏两三栽，树树繁花去复开。今日主人相引看，谁知曾是客移来。",
            "comment": ""
        },
        {
            "title": "宿石门山居",
            "content": "窗灯欲灭夜愁生，萤火飞来促织鸣。宿客几回眠又起，一溪秋水枕边声。",
            "comment": ""
        },
        {
            "title": "哀蜀人为南蛮俘虏五章·别巂州一时恸哭云日",
            "content": "越巂城南无汉地，伤心从此便为蛮。冤声一恸悲风起，云暗青天日下山。",
            "comment": ""
        },
        {
            "title": "哀蜀人为南蛮俘虏五章·出青溪关有迟留之意",
            "content": "欲出乡关行步迟，此生无复却回时。千冤万恨何人见，唯有空山鸟兽知。",
            "comment": ""
        },
        {
            "title": "哀蜀人为南蛮俘虏五章·过大渡河蛮使许之泣",
            "content": "大渡河边蛮亦愁，汉人将渡尽回头。此中剩寄思乡泪，南去应无水北流。",
            "comment": ""
        },
        {
            "title": "哀蜀人为南蛮俘虏五章·初出成都闻哭声",
            "content": "但见城池还汉将，岂知佳丽属蛮兵。锦江南度遥闻哭，尽是离家别国声。",
            "comment": ""
        },
        {
            "title": "武侯庙古柏",
            "content": "密叶四时同一色，高枝千岁对孤峰。此中疑有精灵在，为见盘根似卧龙。",
            "comment": ""
        },
        {
            "title": "送春",
            "content": "勿言春尽春还至，少壮看花复几回。今日已从愁里去，明年更莫共愁来。",
            "comment": ""
        },
        {
            "title": "题大安池亭",
            "content": "幽岛曲池相隐映，小桥虚阁半高低。好风好月无人宿，夜夜水禽船上栖。",
            "comment": ""
        },
        {
            "title": "城西访友人别墅",
            "content": "澧水桥西小路斜，日高犹未到君家。村园门巷多相似，处处春风枳壳花。",
            "comment": " | 【注释】　　这首随笔式的小诗，写的是春郊访友的感受。作者从平常的题材中，发掘出不平常的情致；用新鲜的构思，揭示了村园春色特有的美。作品本身就象诗中写到的枳树花，色彩淡素而又清香袭人，不失为一篇别具风姿的佳品。　　“澧水桥西小路斜”，扣紧诗题，展开情节。“澧水桥西”交代诗题中的“城”，是指唐代的澧州城（今湖南北部的澧县），“澧水”就从城旁流过。句中省略了主人公的动作，通过对“桥西小路”的描绘，告诉我们，诗人已经出了城，过了桥，缓步走在向西曲折延伸的乡间小路上。　　“日高犹未到君家”，紧承上句，表现他访友途中的心情。“日高”两个字，写出旅人的体会，表现了诗人的奔波和焦急。诗人赶路时间之长、行程之远，连同他不辞劳顿地彳亍在乡间小路上的情景，都浓缩在“日高”二字中，足见诗人用字的精炼。接着又用了“犹未”二字，更把他会友急切的心情突出地刻画了出来。　　全诗已写了一半，还没有涉及友人的住所，似乎有点让人着急。接下去最后两句：“村园门巷多相似，处处春风枳壳花”，依然没有提到“君家”，而是一味地表现进入友人居住的村庄后，一边寻访，一边张望的所见、所感。这就不能不引起人们的疑惑：访城西友人别墅，该不是拟错了题吧？　　原来诗人注意的是一座座带有围篱庭院的村舍，连同它们座落其中的一条条村巷，想从中寻到友人的别墅，可是，它们形状如此相似，竟然象一个模子刻出来似的！“多相似”，并不是纯客观的描述，而是包含了观察、判断，甚至还充满了新奇和惊讶。这意味着作者是初次接触这种类型的农村，并且是初次拜访这位深居农村的友人。他并不熟悉这里的环境，也不知道“友人别墅”的确切位置。从“多相似”的感叹声中，还可以想象出作者穿村走巷、东张西望的模样，和找不到友人别墅时焦急与迷惘的神情。　　虽然由于寻友心切，首先注意的是“门巷”，可是张望之中，一个新的发现又吸引了他的视线：真美啊！家家户户的篱边屋畔，到处都种植着城里罕见的枳树，洁白而清香的枳树花正在春风的吹拂下，盛开怒放！　　现在，不知是春风催发了枳花的生机，还是枳花增浓了春意。久居城市的作者，在访友过程中，意外地欣赏到这种自然脱俗的村野风光，怎么能不被它吸引呢？　　三、四两句写得曲折而有层次，反映了作者心情的微妙转换：由新奇、迷惘变成惊叹、赞美。一种从未领略过的郊园春景展现在他眼前，使他忘掉了一切—他陶然心醉了，完全沉浸在美好的遐想之中。　　那么，诗中难道真的丝毫没有涉及友人和他的别墅？当然不是，只是没有直接出现而已。其实，从那门巷相似而又枳花满村的环境中，从那朴素、划一、洋溢着闲野情趣的画面中，不是也多少可以看出友人及其别墅的投影么！而且，在这投影之中，谁能说，它没有包含作者对于别墅主人恬然自适的高雅情怀的赞赏？　　这首诗表现形式上的特点，是巧妙地运用以境写人的烘托手法。诗人没有象其他访友篇什那样，把主要笔墨花在描写抵达友人居处后的见闻上，也没有渲染好友相逢时的情景。在这首诗里，被访的友人压根儿没有露面，他的别墅是什么样子也没有直接描写，诗人写到踏进友人村庄寻访就戛然而止，然而，就从这个自然而优美的村野风光中，也能想象到这位友人的风采。这种写法清新别致，更耐人寻味。　　（范之麟）"
        },
        {
            "title": "和孙明府怀旧山",
            "content": "五柳先生本在山，偶然为客落人间。秋来见月多归思，自起开笼放白鹇。",
            "comment": ""
        },
        {
            "title": "题宝应县",
            "content": "雪楼当日动晴寒，渭水梁山鸟外看。闻说德宗曾到此，吟诗不敢倚阑干。",
            "comment": ""
        },
        {
            "title": "访友人幽居二首",
            "content": "落花门外春将尽，飞絮庭前日欲高。深院客来人未起，黄鹂枝上啄樱桃。莎深苔滑地无尘，竹冷花迟剩驻春。尽日弄琴谁共听，与君兼鹤是三人。",
            "comment": ""
        },
        {
            "title": "贫居春怨",
            "content": "贫居尽日冷风烟，独向檐床看雨眠。寂寞春风花落尽，满庭榆荚似秋天。",
            "comment": ""
        },
        {
            "title": "哀蜀人为南蛮俘虏五章·入蛮界不许有悲泣之",
            "content": "云南路出陷河西，毒草长青瘴色低。渐近蛮城谁敢哭，一时收泪羡猿啼。",
            "comment": ""
        },
        {
            "title": "宿嘉陵驿",
            "content": "离思茫茫正值秋，每因风景却生愁。今宵难作刀州梦，月色江声共一楼。",
            "comment": ""
        },
        {
            "title": "夷陵城",
            "content": "世家曾览楚英雄，国破城荒万事空。唯有邮亭阶下柳，春来犹似细腰宫。",
            "comment": ""
        },
        {
            "title": "旅怀",
            "content": "旧里已悲无产业，故山犹恋有烟霞。自从为客归时少，旅馆僧房却是家。",
            "comment": ""
        },
        {
            "title": "闻杜鹃二首",
            "content": "碧竿微露月玲珑，谢豹伤心独叫风。高处已应闻滴血，山榴一夜几枝红。蜀客春城闻蜀鸟，思归声引未归心。却知夜夜愁相似，尔正啼时我正吟。",
            "comment": ""
        },
        {
            "title": "送客不及",
            "content": "水阔江天两不分，行人两处更相闻。遥遥已失风帆影，半日虚销指点云。",
            "comment": ""
        },
        {
            "title": "送蜀客",
            "content": "剑南风景腊前春，山鸟江风得雨新。莫怪送君行较远，自缘身是忆归人。",
            "comment": ""
        },
        {
            "title": "人问应举",
            "content": "莫惊西上独迟回，只为衡门未有媒。惆怅赋成身不去，一名闲事逐秋回。",
            "comment": ""
        },
        {
            "title": "送客",
            "content": "若论秋思人人苦，最觉愁多客又深。何况病来惆怅尽，不知争作送君心。",
            "comment": ""
        },
        {
            "title": "苦寒",
            "content": "今年无异去年寒，何事朝来独忍难。应是渐为贫客久，锦衣著尽布衣单。",
            "comment": ""
        },
        {
            "title": "非酒",
            "content": "人人慢说酒消忧，我道翻为引恨由。一夜醒来灯火暗，不应愁事亦成愁。",
            "comment": ""
        },
        {
            "title": "忆江南旧居",
            "content": "闲思往事在湖亭，亭上秋灯照月明。宿客尽眠眠不得，半窗残月带潮声。",
            "comment": ""
        },
        {
            "title": "春咏",
            "content": "风恼花枝不耐频，等闲飞落易愁人。殷勤最是章台柳，一树千条管带春。",
            "comment": ""
        },
        {
            "title": "西归出斜谷",
            "content": "行过险栈出褒斜，出尽平川似到家。万里客愁今日散，马前初见米囊花。",
            "comment": ""
        },
        {
            "title": "状春",
            "content": "含春笑日花心艳，带雨牵风柳态妖。珍重两般堪比处，醉时红脸舞时腰。",
            "comment": ""
        },
        {
            "title": "寄题岘亭",
            "content": "岘亭留恨为伤杯，未得醒醒看便回。却想醉游如梦见，直疑元本不曾来。",
            "comment": ""
        },
        {
            "title": "离家后作",
            "content": "世上无媒似我希，一身惟有影相随。出门便作焚舟计，生不成名死不归。",
            "comment": ""
        },
        {
            "title": "题君山",
            "content": "风波不动影沈沈，翠色全微碧色深。应是水仙梳洗处，一螺青黛镜中心。",
            "comment": " | 【注释】又作:题君山 雍陶 　　烟波不动影沉沉， 碧色全无翠色深。　　疑是水仙梳洗处， 一螺青黛镜中心。　　八百里洞庭，烟波浩渺。历来诗人都写它的阔大壮盛的气象，留下了“气蒸云梦泽，波撼岳阳城”、“吴楚东南坼，乾坤日夜浮”等名句。而雍陶的这首绝句，却别出心裁，以纤巧轻柔的笔触，描绘了一幅“澄泓湛凝绿，物影巧相映”（韩愈《岳阳楼别窦司直》）的精细图景，并融入美丽的神话传说，结构成新巧而又清丽的篇章。　　这首描绘洞庭君山的诗，起笔就很别致。诗人不是先正面写君山，而是从君山的倒影起笔。“烟波不动”写湖面风平浪静；“影”，是写那倒映在水中的君山之影；“沉沉”，是写山影的凝重。“碧色全无翠色深”，碧是湖色，翠是山色，凝视倒影，当然是只见翠山不见碧湖了。这两句以波平如镜的湖水，以浅碧与深翠色彩的对比，映衬出君山倒影的鲜明突出。这是一幅静谧的湖山倒影图。这种富有神秘色彩的宁静，很容易引发出诗人的遐想。所以三、四句笔锋一转，将湘君、湘夫人的神话传说，融合在湖山景物的描绘中。古代神话传说，舜妃湘君姊妹化为湘水女神而遨游于洞庭湖山之上。君山又名湘山，即得名于此。所以“疑是水仙梳洗处”这一句，在仿佛之间虚写一笔：洞庭君山大概是水中女仙居住梳洗的地方吧？再以比拟的手法轻轻点出：“一螺青黛镜中间”，这水中倒影的君山，多么象镜中女仙青色的螺髻。　　洞庭君山以她的秀美，吸引着不少诗人为之命笔。“遥望洞庭山水翠，白银盘里一青螺”，刘禹锡这两句诗，同样也是以螺髻来形容，不过这是刻画了遥望水面白浪环绕之中的君山的情景。雍陶这一首，则全从水中的倒影来描绘，来生发联想，显得更为轻灵秀润。起笔两句，不仅湖光山色倒影逼真，而且笔势凝敛，重彩描画出君山涵映水中的深翠的倒影。继之诗情转向虚幻，将神话传说附会于君山倒影之中，以意取胜，写得活脱轻盈。这种“镜花水月”、互相映衬的笔法，构成了这首小诗新巧清丽的格调，从而使君山的秀美，形神两谐地呈现在读者的面前。　　（左成文）"
        },
        {
            "title": "路中问程知欲达青云驿",
            "content": "行愁驿路问来人，西去经过愿一闻。落日回鞭相指点，前程从此是青云。",
            "comment": ""
        },
        {
            "title": "喜梦归",
            "content": "旅馆岁阑频有梦，分明最似此宵希。觉来莫道还无益，未得归时且当归。",
            "comment": ""
        },
        {
            "title": "送人归吴",
            "content": "远爱春波正满湖，羡君东去是归途。吟诗好向月中宿，一叫水天沙鹤孤。",
            "comment": ""
        },
        {
            "title": "恨别二首",
            "content": "知君饯酒深深意，图使行人涕不流。如今却恨酒中别，不得一言千里愁。人言日远还疏索，别后都非未别心。唯我忆君千里意，一年不见一重深。",
            "comment": ""
        },
        {
            "title": "春行武关作",
            "content": "风香春暖展归程，全胜游仙入洞情。一路缘溪花覆水，不妨闲看不妨行。",
            "comment": ""
        },
        {
            "title": "秋怀",
            "content": "古槐烟薄晚鸦愁，独向黄昏立御沟。南国望中生远思，一行新雁去汀洲。",
            "comment": ""
        },
        {
            "title": "再下第将归荆楚上白舍人",
            "content": "穷通应计一时间，今日甘从刖足还。长倚玉人心自醉，不辞归去哭荆山。",
            "comment": ""
        },
        {
            "title": "韦处士郊居",
            "content": "满庭诗境飘红叶，绕砌琴声滴暗泉。门外晚晴秋色老，万条寒玉一溪烟。",
            "comment": ""
        },
        {
            "title": "峡中行",
            "content": "两崖开尽水回环，一叶才通石罅间。楚客莫言山势险，世人心更险于山。",
            "comment": ""
        },
        {
            "title": "题情尽桥",
            "content": "从来只有情难尽，何事名为情尽桥。自此改名为折柳，任他离恨一条条。",
            "comment": " | 【注释】　　雍陶在唐宣宗大中八年（854）出任简州刺史。简州的治所在阳安（今四川简阳西北）。据说一天他送客到城外情尽桥，向左右问起桥名的由来。回答说：“送迎之地止此。”雍陶听后，很不以为然，随即在桥柱上题了“折柳桥”三字，并写下了这首七言绝句。　　这诗即兴而作，直抒胸臆，笔酣墨畅，一气流注。第一句“从来只有情难尽”，即从感情的高峰上泻落。诗人以一种无可置疑的断然口气立论，道出了万事有尽情难尽的真谛。“从来”二字似不经意写出，含蕴却极为丰富，古往今来由友情、爱情织成的种种悲欢离合的故事，无不囊恬其中。第二句“何事名为情尽桥”，顺着首句的势头推出。难尽之情犹如洪流淹过桥头，顺势将“情尽桥”三字冲刷而去。　　前两句是“破”，后两句是“立”。前两句过后，诗势略一顿挫，好象见到站在桥头的诗人沉吟片刻，很快唱出“自此改名为折柳”的诗句来。折柳赠别，是古代习俗。诗人认为改名为折柳桥，最切合人们在此桥送别时的情景了。接着，诗又从“折柳”二字上荡开，生出全诗中最为痛快淋漓、也最富于艺术光彩的末句—“任他离恨一条条”。“离恨”本不可见，诗人却化虚为实，以有形之柳条写无形之情愫，使人想见一个又一个河梁送别的缠绵悱恻的场面。　　诗的发脉处在“情难尽”三字。由于“情难尽”，所以要改掉“情尽桥”的名称，改为深情的“折柳桥”；也是由于“情难尽”，所以宁愿他别情伤怀，离恨条条，也胜于以“情尽”名桥之使人不快。“情难尽”这一感情线索贯穿全篇，故给人以一气呵成的和谐的美感。　　（陈志明）"
        },
        {
            "title": "公子行",
            "content": "公子风流嫌锦绣，新裁白纻作春衣。金鞭留当谁家酒，拂柳穿花信马归。",
            "comment": ""
        },
        {
            "title": "宿大彻禅师故院",
            "content": "竹房谁继生前事，松月空悬过去心。秋磬数声天欲晓，影堂斜掩一灯深。",
            "comment": ""
        },
        {
            "title": "蝉",
            "content": "高树蝉声入晚云，不唯愁我亦愁君。何时各得身无事，每到闻时似不闻。",
            "comment": ""
        },
        {
            "title": "早秋月夜",
            "content": "身闲伴月夜深行，风触衣裳四体轻。为见近来天气好，几篇诗兴入秋成。",
            "comment": ""
        },
        {
            "title": "放鹤",
            "content": "从今一去不须低，见说辽东好去栖。努力莫辞仙路远，白云飞处免群鸡。",
            "comment": ""
        },
        {
            "title": "伤靡草",
            "content": "靡草似客心，年年亦先死。无由伴花落，暂得因风起。",
            "comment": ""
        },
        {
            "title": "送客遥望",
            "content": "别远心更苦，遥将目送君。光华不可见，孤鹤没秋云。",
            "comment": ""
        },
        {
            "title": "长安客感",
            "content": "客泪如危叶，长悬零落心。况是悲秋日，临风制不禁。",
            "comment": ""
        },
        {
            "title": "怀无可上人",
            "content": "山寺秋时后，僧家夏满时。清凉多古迹，几处有新诗。",
            "comment": ""
        },
        {
            "title": "闻子规",
            "content": "百鸟有啼时，子规声不歇。春寒四邻静，独叫三更月。",
            "comment": ""
        },
        {
            "title": "秋馆雨夜",
            "content": "夜雨空馆静，幽人起裴回。长安醉眠客，岂知新雁来。",
            "comment": ""
        },
        {
            "title": "离京城宿商山作",
            "content": "山月吟声苦，春风引思长。无由及尘土，犹带杏花香。",
            "comment": ""
        },
        {
            "title": "长安客感",
            "content": "日过千万家，一家非所依。不及行尘影，犹随马蹄归。",
            "comment": ""
        },
        {
            "title": "病鹤",
            "content": "忆得当时病未遭，身为仙驭雪为毛。今来沙上飞无力，羞见樯乌立处高。",
            "comment": ""
        },
        {
            "title": "感兴",
            "content": "贫女貌非丑，要须缘嫁迟。还似求名客，无媒不及时。",
            "comment": ""
        },
        {
            "title": "和河南白尹西池北新葺水斋招赏十二韵",
            "content": "二室峰前水，三川府右亭。乱流深竹径，分绕小花汀。池角通泉脉，堂心豁地形。坐中寒瑟瑟，床下细泠泠。雨夜思巫峡，秋朝想洞庭。千年孤镜碧，一片远天青。鱼戏摇红尾，鸥闲退白翎。荷倾泻珠露，沙乱动金星。藤架如纱帐，苔墙似锦屏。龙门人少到，仙棹自多停。游忆高僧伴，吟招野客听。余波不能惜，便欲养浮萍。",
            "comment": ""
        },
        {
            "title": "送于中丞使北蕃",
            "content": "朔将引双旌，山遥碛雪平。经年通国信，计日得蕃情。野次依泉宿，沙中望火行。远雕秋有力，寒马夜无声。看猎临胡帐，思乡见汉城。来春拥边骑，新草满归程。",
            "comment": ""
        },
        {
            "title": "卢岳闲居十韵",
            "content": "扰扰走人寰，争如占得闲。防愁心付酒，求静力登山。见药芳时采，逢花好处攀。望云开病眼，临涧洗愁颜。春色流岩下，秋声碎竹间。锦文苔点点，钱样菊斑斑。路远朝无客，门深夜不关。鹤飞高缥缈，莺语巧绵蛮。养拙甘沈默，忘怀绝险艰。更怜云外路，空去又空还。",
            "comment": ""
        },
        {
            "title": "答蜀中经蛮后友人马艾见寄",
            "content": "茜马渡泸水，北来如鸟轻。几年朝凤阙，一日破龟城。此地有征战，谁家无死生。人悲还旧里，鸟喜下空营。弟侄意初定，交朋心尚惊。自从经难后，吟苦似猿声。",
            "comment": ""
        },
        {
            "title": "蜀中战后感事",
            "content": "蜀道英灵地，山重水又回。文章四子盛，道路五丁开。词客题桥去，忠臣叱驭来。卧龙同骇浪，跃马比浮埃。已谓无妖土，那知有祸胎。蕃兵依濮柳，蛮旆指江梅。战后悲逢血，烧馀恨见灰。空留犀厌怪，无复酒除灾。岁积苌弘怨，春深杜宇哀。家贫移未得，愁上望乡台。",
            "comment": ""
        },
        {
            "title": "寄永乐殷尧藩明府",
            "content": "古县萧条秋景晚，昔年陶令亦如君。头巾漉酒临黄菊，手板支颐向白云。百里岂能容骥足，九霄终自别鸡群。相思不恨书来少，佳句多从阙下闻。",
            "comment": ""
        },
        {
            "title": "蜀路倦行因有所感",
            "content": "乱峰碎石金牛路，过客应骑铁马行。白日欲斜催后乘，青云何处问前程。飞蝇一一皆先去，度鸟双双亦远鸣。蹇步不唯伤旅思，此中兼见宦途情。",
            "comment": ""
        },
        {
            "title": "酬李绀岁除送酒",
            "content": "岁尽贫生事事须，就中深恨酒钱无。故人充寿能分送，远客消愁免自沽。一夜四乘倾凿落，五更三点把屠苏。已供时节深珍重，况许今朝更挈壶。",
            "comment": ""
        },
        {
            "title": "春怀旧游",
            "content": "吟想旧经过，花时奈远何。别来长似见，春梦入关多。",
            "comment": ""
        },
        {
            "title": "罢还边将",
            "content": "白须虏将话边事，自失公权怨语多。汉主岂劳思李牧，赵王犹是用廉颇。新鹰饱肉唯闲猎，旧剑生衣懒更磨。百战无功身老去，羡他年少渡黄河。",
            "comment": ""
        },
        {
            "title": "秋居病中",
            "content": "幽居悄悄何人到，落日清凉满树梢。新句有时愁里得，古方无效病来抛。荒檐数蝶悬蛛网，空屋孤萤入燕巢。独卧南窗秋色晚，一庭红叶掩衡茅。",
            "comment": ""
        },
        {
            "title": "河阴新城",
            "content": "高城新筑压长川，虎踞龙盘气色全。五里似云根不动，一重如月晕长圆。河流暗与沟池合，山色遥将睥睨连。自有此来当汴口，武牢何用锁风烟。",
            "comment": ""
        },
        {
            "title": "哭饶州吴谏议使君",
            "content": "忽闻身谢满朝惊，俄感鄱阳罢市情。遗爱永存今似古，高名不朽死如生。神仙难见青骡事，谏议空留白马名。授馆曾为门下客，几回垂泪过宣平。",
            "comment": ""
        },
        {
            "title": "赠玉芝观王尊师",
            "content": "处处烟霞寻总遍，却来城市喜逢师。时流见说无人在，年纪唯应有鹤知。大药已成宁畏晚，小松初种不嫌迟。长忧一日归天去，未授灵方遣问谁。",
            "comment": ""
        },
        {
            "title": "永乐殷尧藩明府县池嘉莲咏",
            "content": "青蘋白石匝莲塘，水里莲开带瑞光。露湿红芳双朵重，风飘绿蒂一枝长。同心栀子徒夸艳，合穗嘉禾岂解香。不独丰祥先有应，更宜花县对潘郎。",
            "comment": ""
        },
        {
            "title": "忆山寄僧",
            "content": "尘路谁知蹋雪踪，到来空认出云峰。天晴远见月中树，风便细听烟际钟。阅世数思僧并院，忆山长羡鹤归松。新愁旧恨多难说，半在眉间半在胸。",
            "comment": ""
        },
        {
            "title": "经杜甫旧宅",
            "content": "浣花溪里花多处，为忆先生在蜀时。万古只应留旧宅，千金无复换新诗。沙崩水槛鸥飞尽，树压村桥马过迟。山月不知人事变，夜来江上与谁期。",
            "comment": ""
        },
        {
            "title": "到蜀后记途中经历",
            "content": "剑峰重叠雪云漫，忆昨来时处处难。大散岭头春足雨，褒斜谷里夏犹寒。蜀门去国三千里，巴路登山八十盘。自到成都烧酒熟，不思身更入长安。",
            "comment": ""
        },
        {
            "title": "送徐山人归睦州旧隐",
            "content": "君在桐庐何处住，草堂应与戴家邻。初归山犬翻惊主，久别江鸥却避人。终日欲为相逐计，临岐空羡独行身。秋风钓艇遥相忆，七里滩西片月新。",
            "comment": ""
        },
        {
            "title": "晴诗",
            "content": "晚虹斜日塞天昏，一半山川带雨痕。新水乱侵青草路，残烟犹傍绿杨村。胡人羊马休南牧，汉将旌旗在北门。行子喜闻无战伐，闲看游骑猎秋原。",
            "comment": ""
        },
        {
            "title": "咏双白鹭",
            "content": "双鹭应怜水满池，风飘不动顶丝垂。立当青草人先见，行榜白莲鱼未知。一足独拳寒雨里，数声相叫早秋时。林塘得尔须增价，况与诗家物色宜。",
            "comment": ""
        },
        {
            "title": "少年行",
            "content": "不倚军功有侠名，可怜球猎少年情。戴铃健鹘随声下，撼珮骄骢弄影行。觅匠重装燕客剑，对人新按越姬筝。岂知儒者心偏苦，吟向秋风白发生。",
            "comment": ""
        },
        {
            "title": "送契玄上人南游",
            "content": "红叶落湘川，枫明映水天。寻钟过楚寺，拥锡上泷船。病客思留药，迷人待说禅。南中多古迹，应访虎溪泉。",
            "comment": ""
        },
        {
            "title": "自述",
            "content": "万事谁能问，一名犹未知。贫当多累日，闲过少年时。灯下和愁睡，花前带酒悲。无谋常委命，转觉命堪疑。",
            "comment": ""
        },
        {
            "title": "寒食夜池上对月怀友",
            "content": "人间多别离，处处是相思。海内无烟夜，天涯有月时。跳鱼翻荇叶，惊鹊出花枝。亲友皆千里，三更独绕池。",
            "comment": ""
        },
        {
            "title": "塞上宿野寺",
            "content": "塞上蕃僧老，天寒疾上关。远烟平似水，高树暗如山。去马朝常急，行人夜始闲。更深听刁斗，时到磬声间。",
            "comment": ""
        },
        {
            "title": "岳阳晚景",
            "content": "汉阳无远寺，见说过汾城。云雨经春客，江山几日程。终随鸥鸟去，只在海潮生。前路逢渔父，多愁问姓名。",
            "comment": ""
        },
        {
            "title": "和刘补阙秋园寓兴六首",
            "content": "水木夕阴冷，池塘秋意多。庭风吹故叶，阶露净寒莎。愁燕窥灯语，情人见月过。砧声听已别，虫响复相和。闭门无事后，此地即山中。但觉鸟声异，不知人境同。晚花开为雨，残果落因风。独坐还吟酌，诗成酒已空。自得家林趣，常时在外稀。对僧餐野食，迎客著山衣。雀斗翻檐散，蝉惊出树飞。功成他日后，何必五湖归。秋色庭芜上，清朝见露华。疏篁抽晚笋，幽药吐寒芽。引水新渠净，登台小径斜。人来多爱此，萧爽似仙家。禁掖朝回后，林园胜赏时。野人来辨药，庭鹤往看棋。晚日明丹枣，朝霜润紫梨。还因重风景，犹自有秋诗。圣代少封事，闲居方屏喧。漏寒云外阙，木落月中园。山鸟宿檐树，水萤流洞门。无人见清景，林下自开尊。",
            "comment": ""
        },
        {
            "title": "同贾岛宿无可上人院",
            "content": "何处销愁宿，携囊就远僧。中宵吟有雪，空屋语无灯。静境唯闻铎，寒床但枕肱。还因爱闲客，始得见南能。",
            "comment": ""
        },
        {
            "title": "赠宗静上人",
            "content": "世上方传教，山中未得归。闲花飘讲席，驯鸽污禅衣。积雨谁过寺，残钟自掩扉。寒来垂顶帽，白发剃应稀。",
            "comment": ""
        },
        {
            "title": "送宜春裴明府之任",
            "content": "南行春已满，路半水茫然。楚望花当渡，湘阴橘满川。山横湖色上，帆出鸟行前。此任无辞远，亲人贵用还。",
            "comment": ""
        },
        {
            "title": "送前鄠县李少府",
            "content": "近出圭峰下，还期又不赊。身闲多宿寺，官满未移家。罢钓临秋水，开尊对月华。自当蓬阁选，岂得卧烟霞。",
            "comment": ""
        },
        {
            "title": "送裴璋还蜀因亦怀归",
            "content": "客在剑门外，新年音信稀。自为千里别，已送几人归。陌上月初落，马前花正飞。离言殊未尽，春雨满行衣。",
            "comment": ""
        },
        {
            "title": "送徐使君赴岳州",
            "content": "渺渺楚江上，风旗摇去舟。马归云梦晚，猿叫洞庭秋。别思满南渡，乡心生北楼。巴陵山水郡，应称谢公游。",
            "comment": ""
        },
        {
            "title": "秋露",
            "content": "白露暧秋色，月明清漏中。痕沾珠箔重，点落玉盘空。竹动时惊鸟，莎寒暗滴虫。满园生永夜，渐欲与霜同。",
            "comment": ""
        },
        {
            "title": "孤桐",
            "content": "疏桐余一干，风雨日萧条。岁晚琴材老，天寒桂叶凋。已悲根半死，复恐尾全焦。幸在龙门下，知音肯寂寥。",
            "comment": ""
        },
        {
            "title": "僧金河戍客",
            "content": "惯猎金河路，曾逢雪不迷。射雕青冢北，走马黑山西。戍远旌幡少，年深帐幕低。酬恩须尽敌，休说梦中闺。",
            "comment": ""
        },
        {
            "title": "酬秘书王丞见寄",
            "content": "朝下有闲思，南沟边水行。因来见寥落，转自叹平生。白首丈夫气，赤心知己情。留诗本相慰，却忆苦吟声。",
            "comment": ""
        },
        {
            "title": "相和歌辞·明月照高楼",
            "content": "朗月何高高，楼中帘影寒。一妇独含叹，四坐谁成欢。时节屡已移，游旅杳不还。沧溟倘未涸，妾泪终不干。君若无定云，妾若不动山。云行出山易，山逐云去难。愿为边塞尘，因风委君颜。君颜良洗多，荡妾浊水间。",
            "comment": ""
        },
        {
            "title": "劝行乐",
            "content": "老去风光不属身，黄金莫惜买青春；白头纵作花园主，醉折花枝是别人。",
            "comment": ""
        }
    ]
}