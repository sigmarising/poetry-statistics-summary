{
    "dynasty": "唐",
    "author": "张正元",
    "poems": [
        {
            "title": "临川羡鱼",
            "content": "有客百愁侵，求鱼正在今。广川何渺漫，高岸几登临。风水宁相阻，烟霞岂惮深。不应同逐鹿，讵肯比从禽。结网非无力，忘筌自有心。永存芳饵在，伫立思沈沈。",
            "comment": ""
        },
        {
            "title": "冬日可爱",
            "content": "寒日临清昼，辽天一望时。未消埋径雪，先暖读书帷。属思光难驻，舒情影若遗。晋臣曾比德，谢客昔言诗。散彩宁偏煦，流阴信不追。余辉如可就，回烛幸无私。",
            "comment": ""
        }
    ]
}