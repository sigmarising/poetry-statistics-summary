{
    "dynasty": "唐",
    "author": "苏源明",
    "poems": [
        {
            "title": "小洞庭洄源亭宴四郡太守诗",
            "content": "小洞庭兮牵方舟，风袅袅兮离平流。牵方舟兮小洞庭，云微微兮连绝陉。层澜壮兮缅以没，重岩转兮超以忽。冯夷逝兮护轻桡，蛟龙行兮落增潮。泊中湖兮澹而闲，并曲溆兮怅而还。适予手兮非予期，将解袂兮丛予思。尚君子兮寿厥身，承明主兮忧斯人。",
            "comment": ""
        },
        {
            "title": "秋夜小洞庭离宴诗",
            "content": "浮涨湖兮莽迢遥，川后礼兮扈予桡。横增沃兮蓬仙延，川后福兮易予舷。月澄凝兮明空波，星磊落兮耿秋河。夜既良兮酒且多，乐方作兮奈别何。",
            "comment": ""
        }
    ]
}