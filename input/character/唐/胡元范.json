{
    "dynasty": "唐",
    "author": "胡元范",
    "poems": [
        {
            "title": "奉和太子纳妃太平公主出降三首",
            "content": "帝子威仪绝，储妃礼度优。叠鼓陪仙观，凝笳翼画輈。郁郁神香满，奕奕彩云浮。排空列锦罽，腾欢溢皇州。金闺未息火，玉树钟天爱。月路饰还装，星津动归佩。紫极流宸渥，清规伫慈诲。恩波洽九流，光辉轶千载。列席诏亲贤，式宴坐神仙。圣文飞圣笔，天乐奏钧天。曲池涵瑞景，文宇孕祥烟。小臣同百兽，率舞悦尧年。",
            "comment": ""
        }
    ]
}