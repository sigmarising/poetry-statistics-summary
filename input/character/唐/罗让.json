{
    "dynasty": "唐",
    "author": "罗让",
    "poems": [
        {
            "title": "梢云",
            "content": "殊质资灵贶，凌空发瑞云。梢梢含树彩，郁郁动霞文。不比因风起，全非触石分。叶光闲泛滟，枝杪静氛氲。隐见心无宰，裴回庆自君。翻飞如可托，长愿在横汾。",
            "comment": ""
        },
        {
            "title": "闰月定四时",
            "content": "月闰随寒暑，畴人定职司。馀分将考日，积算自成时。律候行宜表，阴阳运不欺。气薰灰琯验，数扐卦辞推。六律文明序，三年理暗移。当知岁功立，唯是奉无私。",
            "comment": ""
        }
    ]
}