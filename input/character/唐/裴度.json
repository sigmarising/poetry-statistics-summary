{
    "dynasty": "唐",
    "author": "裴度",
    "poems": [
        {
            "title": "中书即事",
            "content": "有意效承平，无功答圣明。灰心缘忍事，霜鬓为论兵。道直身还在，恩深命转轻。盐梅非拟议，葵藿是平生。白日长悬照，苍蝇谩发声。高阳旧田里，终使谢归耕。",
            "comment": ""
        },
        {
            "title": "至日登乐游园",
            "content": "阴律随寒改，阳和应节生。祥云观魏阙，瑞气映秦城。验炭论时政，书云受岁盈。晷移长日至，雾敛远霄清。景暖仙梅动，风柔御柳倾。那堪封得意，空对物华情。",
            "comment": ""
        },
        {
            "title": "春池泛舟联句",
            "content": "凤池新雨后，池上好风光。--刘禹锡取酒愁春尽，留宾喜日长。--裴度柳丝迎画舸，水镜写雕梁，--崔群潭洞迷仙府，烟霞认醉乡。--贾餗莺声随笑语，竹色入壶觞。--张籍晚景含澄澈，时芳得艳阳。--刘禹锡飞凫拂轻浪，绿柳暗回塘。--裴度逸韵追安石，高居胜辟强。--崔群杯停新令举，诗动彩笺忙。--贾餗顾谓同来客，欢游不可忘。--张籍",
            "comment": ""
        },
        {
            "title": "夏日对雨",
            "content": "登楼逃盛夏，万象正埃尘。对面雷嗔树，当街雨趁人。檐疏蛛网重，地湿燕泥新。吟罢清风起，荷香满四邻。",
            "comment": ""
        },
        {
            "title": "凉风亭睡觉",
            "content": "饱食缓行新睡觉，一瓯新茗侍儿煎。脱巾斜倚绳床坐，风送水声来耳边。",
            "comment": ""
        },
        {
            "title": "句",
            "content": "两人同日事征西，今日君先奉紫泥。待平贼垒报天子，莫指仙山示武夫。野人不识中书令，唤作陶家与谢家。君若有心求逸足，我还留意在名姝。",
            "comment": ""
        },
        {
            "title": "度自到洛中与乐天为文酒之会时时构咏乐不可",
            "content": "成周文酒会，吾友胜邹枚。唯忆刘夫子，而今又到来。--裴度欲迎先倒屣，亦坐便倾杯。饮许伯伦右，诗推公干才。--白居易久曾聆郢唱，重喜上燕台。昼话墙阴转，宵欢斗柄回。--刘禹锡新声还共听，故态复相咍。遇物皆先赏，从花半未开。--裴度起时乌帽侧，散处玉山颓。墨客喧东阁，文星犯上台。--白居易咏吟君称首，疏放我为魁。忆戴何劳访，留髡不用猜。--裴度奉觞承麹糵，落笔捧琼瑰。醉弁无妨侧，词锋不可摧。--白居易水轩看翡翠，石径践莓苔。童子能骑竹，佳人解咏梅。--刘禹锡洛中三可矣，邺下七悠哉。自向风光急，不须弦管催。--裴度乐观鱼踊跃，闲爱鹤裴回。烟柳青凝黛，波萍绿拨醅。--白居易春榆初改火，律管又飞灰。红药多迟发，碧松宜乱栽。--刘禹锡马嘶驼陌上，鹢泛凤城隈。色色时堪惜，些些病莫推。--裴度涸流寻轧轧，余刃转恢恢。从此知心伏，无因敢自媒。--刘禹锡室随亲客入，席许旧寮陪。逸兴嵇将阮，交情陈与雷。--白居易洪炉思哲匠，大厦要群材。他日登龙路，应知免曝鳃。--刘禹锡",
            "comment": ""
        },
        {
            "title": "真慧寺",
            "content": "遍寻真迹蹑莓苔，世事全抛不忍回。上界不知何处去，西天移向此间来。岩前芍药师亲种，岭上青松佛手栽。更有一般人不见，白莲花向半天开。",
            "comment": ""
        },
        {
            "title": "白二十二侍郎有双鹤留在洛下，予西园多野水",
            "content": "闻君有双鹤，羁旅洛城东。未放归仙去，何如乞老翁。且将临野水，莫闭在樊笼。好是长鸣处，西园白露中。",
            "comment": ""
        },
        {
            "title": "再送",
            "content": "顷来多谑浪，此夕任喧纷。故态犹应在，行期未要闻。",
            "comment": ""
        },
        {
            "title": "郊庙歌辞·享惠昭太子庙乐章·亚献终献",
            "content": "重轮始发祥，齿胄方兴学。冥然升紫府，铿尔荐清乐。奠斝致馨香，在庭纷羽籥。礼成神既醉，仿佛缑山鹤。",
            "comment": ""
        },
        {
            "title": "中和节诏赐公卿尺",
            "content": "阳和行庆赐，尺度及群公。荷宠承佳节，倾心立大中。短长思合制，远近贵攸同。共仰财成德，将酬分寸功。作程施有政，垂范播无穷。愿续南山寿，千春奉圣躬。",
            "comment": ""
        },
        {
            "title": "奉酬中书相公至日圆丘摄事合于中书后阁宿斋",
            "content": "翼亮登三命，谟猷本一心。致斋移秘府，祗事见冲襟。皓月当延阁，祥风自禁林。相庭方积玉，王度已如金。运偶唐虞盛，情同丙魏深。幽兰与白雪，何处寄庸音。",
            "comment": ""
        },
        {
            "title": "宴兴化池亭送白二十二东归联句",
            "content": "东洛言归去，西园告别来。白头青眼客，池上手中杯。--裴度离瑟殷勤奏，仙舟委曲回。征轮今欲动，宾阁为谁开。--刘禹锡坐弄琉璃水，行登绿缛堆。花低妆照影，萍散酒吹醅。--白居易岸荫新抽竹，亭香欲变梅。随游多笑傲，遇胜且裴回。--张籍澄澈连天境，潺湲出地雷。林塘难共赏，鞍马莫相催。--裴度信及鱼还乐，机忘鸟不猜。晚晴槐起露，新雨石添苔。--刘禹锡拟作云泥别，尤思顷刻陪。歌停珠贯断，饮罢玉峰颓。--白居易虽有逍遥志，其如磊落才。会当重入用，此去肯悠哉。--张籍",
            "comment": ""
        },
        {
            "title": "窦七中丞见示初至夏口献元戎诗，辄戏和之",
            "content": "出佐青油幕，来吟白雪篇。须为九皋鹤，莫上五湖船。故态君应在，新诗我亦便。元侯看再入，好被暂流连。",
            "comment": ""
        },
        {
            "title": "酬张秘书因寄马赠诗",
            "content": "满城驰逐皆求马，古寺闲行独与君。代步本惭非逸足，缘情何幸枉高文。若逢佳丽从将换，莫共驽骀角出群。飞控著鞭能顾我，当时王粲亦从军。",
            "comment": ""
        },
        {
            "title": "喜遇刘二十八",
            "content": "病来佳兴少，老去旧游稀。笑语纵横作，杯觞络绎飞。",
            "comment": ""
        },
        {
            "title": "太原题厅壁",
            "content": "危事经非一，浮荣得是空。白头官舍里，今日又春风。",
            "comment": ""
        },
        {
            "title": "傍水闲行",
            "content": "闲馀何处觉身轻，暂脱朝衣傍水行。鸥鸟亦知人意静，故来相近不相惊。",
            "comment": ""
        },
        {
            "title": "西池落泉联句",
            "content": "东阁听泉落，能令野兴多。--行式散时犹带沫，淙处即跳波。--裴度偏洗磷磷石，还惊泛泛鹅。--张籍色清尘不染，光白月相和。--白居易喷雪萦松竹，攒珠溅芰荷。--刘禹锡对吟时合响，触树更摇柯。--张籍照圃红分药，侵阶绿浸莎。--白居易日斜车马散，余韵逐鸣珂。--刘禹锡",
            "comment": ""
        },
        {
            "title": "送刘",
            "content": "不归丹掖去，铜竹漫云云。惟喜因过我，须知未贺君。",
            "comment": ""
        },
        {
            "title": "首夏犹清和联句",
            "content": "记得谢家诗，清和即此时。--白居易余花数种在，密叶几重垂。--裴度芳谢人人惜，阴成处处宜。--刘禹锡水萍争点缀，梁燕共追随。--行式乱蝶怜疏蕊，残莺恋好枝。--张籍草香殊未歇，云势渐多奇。--白居易单服初宁体，新篁已出篱。--裴度与春为别近，觉日转行迟。--刘禹锡绕树风光少，侵阶苔藓滋。--行式惟思奉欢乐，长得在西池。--张籍",
            "comment": ""
        },
        {
            "title": "溪居",
            "content": "门径俯清溪，茅檐古木齐。红尘飘不到，时有水禽啼。",
            "comment": ""
        },
        {
            "title": "西池送白二十二东归兼寄令狐相公联句",
            "content": "促坐宴回塘，送君归洛阳。彼都留上宰，为我说中肠。--裴度威凤池边别，冥鸿天际翔。披云见居守，望日拜封章。--刘禹锡春尽年华少，舟通景气长。送行欢共惜，寄远意难忘。--张籍东道瞻轩盖，西园醉羽觞。谢公深眷眄，商皓信辉光。--行式旧德推三友，新篇代八行。",
            "comment": ""
        },
        {
            "title": "雪中讶诸公不相访",
            "content": "忆昨雨多泥又深，犹能携妓远过寻。满空乱雪花相似，何事居然无赏心。",
            "comment": ""
        },
        {
            "title": "蔷薇花联句",
            "content": "似锦如霞色，连春接夏开。--刘禹锡波红分影入，风好带香来。--裴度得地依东阁，当阶奉上台。--行式浅深皆有态，次第暗相催。--刘禹锡满地愁英落，缘堤惜棹回。--裴度芳浓濡雨露，明丽隔尘埃。--行式似著胭脂染，如经巧妇裁。--白居易奈花无别计，只有酒残杯。--张籍",
            "comment": ""
        }
    ]
}