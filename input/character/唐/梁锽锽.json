{
    "dynasty": "唐",
    "author": "梁锽锽",
    "poems": [
        {
            "title": "长门怨",
            "content": "妾命何偏薄，君王去不归。欲令遥见悔，楼上试春衣。空殿看人入，深宫羡鸟飞。翻悲因买赋，索镜照空辉。",
            "comment": ""
        },
        {
            "title": "名姝咏",
            "content": "阿娇年未多，弱体性能和。怕重愁拈镜，怜轻喜曳罗。临津双洛浦，对月两嫦娥。独有荆王殿，时时暮雨过。",
            "comment": ""
        },
        {
            "title": "狷氏子",
            "content": "杏梁初照日，碧玉后堂开。忆事临妆笑，春娇满镜台。含声歌扇举，顾影舞腰回。别有佳期处，青楼客夜来。",
            "comment": ""
        }
    ]
}