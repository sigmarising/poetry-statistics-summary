{
    "dynasty": "唐",
    "author": "王瓒",
    "poems": [
        {
            "title": "冬日与群公泛舟焦山",
            "content": "江外水不冻，今年寒复迟。众芳且未歇，近腊仍袷衣。载酒适我情，兴来趣渐微。方舟大川上，环酌对落晖。两片青石棱，波际无因依。三山安可到，欲到风引归。沧溟壮观多，心目豁暂时。况得穷日夕，乘槎何所之。纵步不知远，夕阳犹未回。好花随处发，流水趁人来。",
            "comment": ""
        }
    ]
}