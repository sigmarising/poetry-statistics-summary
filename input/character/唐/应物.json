{
    "dynasty": "唐",
    "author": "应物",
    "poems": [
        {
            "title": "龙潭",
            "content": "石激悬流雪满湾，五龙潜处野云闲。暂收雷电九峰下，且饮溪潭一水间。浪引浮槎依北岸，波分晓日浸东山。回瞻四面如看画，须信游人不欲还。",
            "comment": ""
        },
        {
            "title": "题化城寺",
            "content": "平高选处创莲宫，一水萦流处处通。画阁昼开迟日畔，禅房夜掩碧云中。平川不见龙行雨，幽谷遥闻虎啸风。偶与游人论法要，真元浩浩理无穷。",
            "comment": ""
        }
    ]
}