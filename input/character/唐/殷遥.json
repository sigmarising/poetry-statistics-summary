{
    "dynasty": "唐",
    "author": "殷遥",
    "poems": [
        {
            "title": "塞上",
            "content": "万里隤城在，三边虏气衰。沙填孤嶂角，烧断故关碑。马色经寒惨，雕声带晚悲。将军正闲暇，留客换歌辞。",
            "comment": ""
        },
        {
            "title": "送友人下第归省（一作刘得仁诗）",
            "content": "君此卜行日，高堂应梦归。莫将和氏泪，滴著老莱衣。岳雨连河细，田禽出麦飞。到家调膳后，吟好送斜晖。",
            "comment": ""
        },
        {
            "title": "友人山亭",
            "content": "故人虽薄宦，往往涉清溪。凿牖对山月，褰裳拂涧霓。游鱼逆水上，宿鸟向风栖。一见桃花发，能令秦汉迷。",
            "comment": ""
        },
        {
            "title": "春晚山行",
            "content": "寂历青山晚，山行趣不稀。野花成子落，江燕引雏飞。暗草薰苔径，晴杨扫石矶。俗人犹语此，余亦转忘归。",
            "comment": ""
        },
        {
            "title": "送杜士瞻楚州觐省",
            "content": "风流与才思，俱似晋时人。淮月归心促，江花入兴新。云深沧海暮，柳暗白门春。共道官犹小，怜君孝养亲。",
            "comment": ""
        }
    ]
}