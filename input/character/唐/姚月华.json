{
    "dynasty": "唐",
    "author": "姚月华",
    "poems": [
        {
            "title": "有期不至",
            "content": "银烛清尊久延伫，出门入门天欲曙。月落星稀竟不来，烟柳胧朣鹊飞去。",
            "comment": ""
        },
        {
            "title": "怨诗效徐淑体",
            "content": "妾生兮不辰，盛年兮逢屯。寒暑兮心结，夙夜兮眉颦。循环兮不息，如彼兮车轮。车轮兮可歇，妾心兮焉伸。杂沓兮无绪，如彼兮丝棼。丝棼兮可理，妾心兮焉分。空闺兮岑寂，妆阁兮生尘。萱草兮徒树，兹忧兮岂泯。幸逢兮君子，许结兮殷勤。分香兮剪发，赠玉兮共珍。指天兮结誓，愿为兮一身。所遭兮多舛，玉体兮难亲。损餐兮减寝，带缓兮罗裙。菱鉴兮慵启，博炉兮焉熏。整袜兮欲举，塞路兮荆榛。逢人兮欲语，鞈匝兮顽嚚。烦冤兮凭胸，何时兮可论。愿君兮见察，妾死兮何瞋。",
            "comment": ""
        },
        {
            "title": "制履赠杨达",
            "content": "金刀剪紫绒，与郎作轻履。愿化双仙凫，飞来入闺里。",
            "comment": ""
        }
    ]
}