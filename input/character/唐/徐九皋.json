{
    "dynasty": "唐",
    "author": "徐九皋",
    "poems": [
        {
            "title": "途中览镜",
            "content": "四海游长倦，百年愁半侵。赖窥明镜里，时见丈夫心。",
            "comment": ""
        },
        {
            "title": "战城南",
            "content": "塞北狂胡旅，城南敌汉围。巉岩一鼓气，拔利五兵威。虏骑瞻山哭，王师拓地飞。不应须宠战，当遂勒金徽。",
            "comment": ""
        },
        {
            "title": "关山月",
            "content": "玉塞抵长城，金徽映高阙。遥心万馀里，直望三边月。霜静影逾悬，露晞光渐没。思君不可见，空叹将焉歇。",
            "comment": ""
        },
        {
            "title": "咏史",
            "content": "亡国秦韩代，荣身刘项年。金槌击政后，玉斗碎增前。圣主称三杰，明离保四贤。已申黄石祭，方慕赤松仙。",
            "comment": ""
        },
        {
            "title": "送部四镇人往单于别知故",
            "content": "天下今无事，云中独未宁。忝驱更戍卒，方远送边庭。马饮长城水，军占太白星。国恩行可报，何必守经营。",
            "comment": ""
        }
    ]
}