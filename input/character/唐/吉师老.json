{
    "dynasty": "唐",
    "author": "吉师老",
    "poems": [
        {
            "title": "放猿",
            "content": "放尔千山万水身，野泉晴树好为邻。啼时莫近潇湘岸，明月孤舟有旅人。",
            "comment": ""
        },
        {
            "title": "鸳鸯",
            "content": "江岛濛濛烟霭微，绿芜深处刷毛衣。渡头惊起一双去，飞上文君旧锦机。",
            "comment": ""
        },
        {
            "title": "题春梦秋归故里",
            "content": "故国归路赊，春晚在天涯。明月夜来梦，碧山秋到家。开窗闻落叶，远墅见晴鸦。惊起晓庭际，莺啼桃杏花。",
            "comment": ""
        },
        {
            "title": "看蜀女转昭君变",
            "content": "妖姬未著石榴裙，自道家连锦水濆。檀口解知千载事，清词堪叹九秋文。翠眉颦处楚边月，画卷开时塞外云。说尽绮罗当日恨，昭君传意向文君。",
            "comment": ""
        }
    ]
}