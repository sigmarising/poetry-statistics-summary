{
    "dynasty": "唐",
    "author": "知玄",
    "poems": [
        {
            "title": "答僧澈",
            "content": "观君法苑思冲虚，使我真乘刃有馀。若使龙光时可待，应怜僧肇论成初。五车外典知谁敌，九趣多才恐不如。萧寺讲轩横淡荡，帝乡云树正扶疏。几生曾得闍瑜意，今日堪将贝叶书。一振微言冠千古，何人执卷问吾庐。",
            "comment": ""
        },
        {
            "title": "五岁咏花",
            "content": "花开满树红，花落万枝空。唯馀一孕在，明日定随风。",
            "comment": ""
        },
        {
            "title": "祝尧诗",
            "content": "生天本自生天业，未必求仙便得仙。鹤背倾危龙背滑，君王且住一千年。",
            "comment": ""
        }
    ]
}