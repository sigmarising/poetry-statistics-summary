{
    "dynasty": "唐",
    "author": "纪唐夫",
    "poems": [
        {
            "title": "送友人归宜春",
            "content": "落花兼柳絮，无处不纷纷。远道空归去，流莺独自闻。墅桥喧碓水，山郭入楼云。故里南陔曲，秋期欲送君。",
            "comment": ""
        },
        {
            "title": "横吹曲辞·骢马曲",
            "content": "连钱出塞蹋沙蓬，岂比当时御史骢。逐北自谙深碛路，连嘶谁念静边功。登山每与青云合，弄影应知碧草同。今日虏平将换妾，不如罗袖舞春风。",
            "comment": ""
        },
        {
            "title": "送温庭筠尉方城",
            "content": "何事明时泣玉频，长安不见杏园春。凤凰诏下虽沾命，鹦鹉才高却累身。且尽绿醽销积恨，莫辞黄绶拂行尘。方城若比长沙路，犹隔千山与万津。",
            "comment": ""
        }
    ]
}