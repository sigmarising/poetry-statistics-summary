{
    "dynasty": "唐",
    "author": "萧昕",
    "poems": [
        {
            "title": "临风舒锦",
            "content": "丽锦匹云终，襜襜展向风。花开翻覆翠，色乱动摇红。缕散悠扬里，文回照灼中。低垂疑步障，吹起作晴虹。既与丘迟梦，深知卓氏功。还乡将制服，从此表亨通。",
            "comment": ""
        },
        {
            "title": "洛出书",
            "content": "海内昔凋瘵，天网斯浡潏。龟灵启圣图，龙马负书出。大哉明德盛，远矣彝伦秩。地敷作乂功，人免为鱼恤。既彰千国理，岂止百川溢。永赖至于今，畴庸未云毕。",
            "comment": ""
        }
    ]
}