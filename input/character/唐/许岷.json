{
    "dynasty": "唐",
    "author": "许岷",
    "poems": [
        {
            "title": "木兰花",
            "content": "小庭日晚花零落，倚户无聊妆脸薄。宝筝金鸭任生尘，绣画工夫全放却。有时觑著同心结，万恨千愁无处说。当初不合尽饶伊，赢得如今长恨别。江南日暖芭蕉展，美人折得亲裁剪。书成小简寄情人，临行更把轻轻拈。其中撚破相思字，却恐郎疑踪不似。若还猜妾倩人书，误了平生多少事。",
            "comment": ""
        }
    ]
}