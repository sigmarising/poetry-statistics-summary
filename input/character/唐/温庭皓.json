{
    "dynasty": "唐",
    "author": "温庭皓",
    "poems": [
        {
            "title": "观山灯献徐尚书",
            "content": "一峰当胜地，万点照严城。势异昆冈发，光疑玄圃生。焚书翻见字，举燧不招兵。况遇新春夜，何劳秉烛行。九枝应并耀，午夜忽潜然。景集青山外，萤分碧草前。辉华侵月影，历乱写星躔。望极高楼上，摇光满绮筵。春山收暝色，爝火集余辉。丽景饶红焰，祥光出翠微。白榆行自比，青桂影相依。唯有偷光客，追游欲忘归。",
            "comment": ""
        },
        {
            "title": "梅",
            "content": "一树寒林外，何人此地栽。春光先自暖，阳艳暗相催。晓觉霜添白，寒迷月借开。余香低惹袖，堕蕊逐流杯。零落移新暖，飘扬上故台。雪繁莺不识，风袅蝶空回。羌吹应愁起，征徒异渴来。莫贪题咏兴，商鼎待盐梅。",
            "comment": ""
        }
    ]
}