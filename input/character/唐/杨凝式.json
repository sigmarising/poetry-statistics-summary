{
    "dynasty": "唐",
    "author": "杨凝式",
    "poems": [
        {
            "title": "雪晴",
            "content": "春来冰未泮，冬至雪初晴。为报方袍客，丰年瑞已成。",
            "comment": ""
        },
        {
            "title": "题壁",
            "content": "院似禅心静，花如觉性圆。自然知了义，争肯学神仙。",
            "comment": ""
        },
        {
            "title": "题怀素酒狂帖后",
            "content": "十年挥素学临池，始识王公学卫非。草圣未须因酒发，笔端应解化龙飞。",
            "comment": ""
        },
        {
            "title": "句",
            "content": "押引蝗虫到洛京，合消郡守远相迎。到此今经三纪春。",
            "comment": ""
        },
        {
            "title": "赠张全义",
            "content": "洛阳风景实堪哀，昔日曾为瓦子堆。不是我公重葺理，至今犹是一堆灰。",
            "comment": ""
        }
    ]
}