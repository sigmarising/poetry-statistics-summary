{
    "dynasty": "唐",
    "author": "常浩",
    "poems": [
        {
            "title": "赠卢夫人",
            "content": "佳人惜颜色，恐逐芳菲歇。日暮出画堂，下阶拜新月。拜月如有词，傍人那得知。归来投玉枕，始觉泪痕垂。",
            "comment": ""
        },
        {
            "title": "寄远",
            "content": "年年二月时，十年期别期。春风不知信，轩盖独迟迟。今日无端卷珠箔，始见庭花复零落。人心一往不复归，岁月来时未尝错。可怜荧荧玉镜台，尘飞幂幂几时开。却念容华非昔好，画眉犹自待君来。",
            "comment": ""
        }
    ]
}