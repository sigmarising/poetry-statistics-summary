{
    "dynasty": "唐",
    "author": "杜易简",
    "poems": [
        {
            "title": "湘川新曲二首",
            "content": "昭潭深无底，橘洲浅而浮。本欲凌波去，翻为目成留。愿君稍弭楫，无令贱妾羞。二八相招携，采菱渡前溪。弱腕随桡起，纤腰向舸低。自解看花笑，憎闻染竹啼。",
            "comment": ""
        },
        {
            "title": "嘲格辅元",
            "content": "有耻宿龙门，精彩先瞰浑。眼瘦呈近店，睡响彻遥林。埒囊将旧识，制被异新婚。谁言骢马使，翻作蛰熊蹲。",
            "comment": ""
        }
    ]
}