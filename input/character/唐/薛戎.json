{
    "dynasty": "唐",
    "author": "薛戎",
    "poems": [
        {
            "title": "游烂柯山",
            "content": "登岩已寂历，绝顶更岧峣。响像如天近，窥临与世遥。悠然畅心目，万虑一时销。圣游本无迹，留此示津梁。架险知何适，遗名但不亡。只今成佛宇，化度果难量。二仙行自适，日月徒迁徙。不语寄手谈，无心引樵子。蒙分一丸药，相偶穷年祀。仙山习禅处，了知通李释。昔作异时人，今成相对寂。便是不二门，自生瞻仰意。",
            "comment": ""
        }
    ]
}