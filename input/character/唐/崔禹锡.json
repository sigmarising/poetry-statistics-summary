{
    "dynasty": "唐",
    "author": "崔禹锡",
    "poems": [
        {
            "title": "奉和圣制送张说巡边",
            "content": "供帐何煌煌，公其抚朔方。群僚咸饯酌，明主降离章。关塞重门下，郊岐禁苑傍。练兵宜雨洗，卧鼓候风凉。炎景宁云惮，神谋肃所将。旌摇天月迥，骑入塞云长。赫赫皇威振，油油圣泽滂。非惟按车甲，兼以正封疆。叱咤阴山道，澄清瀚海阳。虏垣行决胜，台座伫为光。",
            "comment": ""
        }
    ]
}