{
    "dynasty": "唐",
    "author": "李景",
    "poems": [
        {
            "title": "除夜长安作",
            "content": "长安朔风起，穷巷掩双扉。新岁明朝是，故乡何路归。鬓丝饶镜色，隙雪夺灯辉。却羡秦州雁，逢春尽北飞。",
            "comment": ""
        },
        {
            "title": "都堂试贡士日庆春雪",
            "content": "密雪分天路，群才坐粉廊。霭空迷昼景，临宇借寒光。似暖花消地，无声玉满堂。洒池偏误曲，留砚忽因方。几处曹风比，何人谢赋长。春晖早相照，莫滞九衢芳。",
            "comment": ""
        }
    ]
}