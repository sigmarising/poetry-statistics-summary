{
    "dynasty": "唐",
    "author": "郭密之",
    "poems": [
        {
            "title": "永嘉经谢公石门山作",
            "content": "绵境经耳目，未尝旷跻登。一窥石门险，再涤心神懵。洞壑閟金涧，欹崖盘石楞。阴潭下幂幂，秀岭上层层。千丈瀑流蹇，半溪风雨縆。兴余志每惬，心远道自弘。乘轺广储峙，祗命愧才能。辍棹周气象，扪条历骞崩。忽如生羽翼，恍若将起腾。谢客今已矣，我来谁与朋。",
            "comment": ""
        }
    ]
}