{
    "dynasty": "唐",
    "author": "唐暄",
    "poems": [
        {
            "title": "还渭南感旧二首",
            "content": "寝室悲长簟，妆楼泣镜台。独悲桃李节，不共一时开。魂兮若有感，仿佛梦中来。常时华室静，笑语度更筹。恍惚人事改，冥漠委荒丘。阳原叹薤露，阴壑悼藏舟。清夜妆台月，空想画眉愁。",
            "comment": ""
        },
        {
            "title": "赠亡妻张氏",
            "content": "峄阳桐半死，延津剑一沈。如何宿昔内，空负百年心。",
            "comment": ""
        }
    ]
}