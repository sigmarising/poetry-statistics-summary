{
    "dynasty": "唐",
    "author": "孙郃",
    "poems": [
        {
            "title": "句",
            "content": "仕宦类商贾，终日常东西。",
            "comment": ""
        },
        {
            "title": "古意二首（拟陈拾遗）",
            "content": "屈子生楚国，七雄知其材。介洁世不容，迹合藏蒿莱。道废固命也，瓢饮亦贤哉！何事葬江水，空使后人哀。魏礼段干木，秦王乃止戈。小国有其人，大国奈之何。贤哲信为美，兵甲岂云多！君子战必胜，斯言闻孟轲。",
            "comment": ""
        },
        {
            "title": "哭方玄英先生",
            "content": "牛斗文星落，知是先生死。湖上闻哭声，门前见弹指。官无一寸禄，名传千万里。死著弊衣裳，生谁顾朱紫？我心痛其语，泪落不能已。犹喜韦补阙，扬名荐天子。",
            "comment": ""
        }
    ]
}