{
    "dynasty": "唐",
    "author": "薛昭蕴",
    "poems": [
        {
            "title": "醉公子（一名四换头）",
            "content": "慢绾青丝发，光砑吴绫袜。床上小熏笼，韶州新退红。叵耐无端处，捻得从头污。恼得眼慵开，问人闲事来。",
            "comment": ""
        },
        {
            "title": "浣溪沙",
            "content": "红蓼渡头秋正雨，印沙鸥迹自成行。整鬟飘袖野风香。不语含嚬深浦里，几回愁煞棹船郎。燕归帆尽水茫茫。",
            "comment": "【注释】红蓼：开红花的水蓼（一种水生植物）。整鬟：梳理发鬟。含颦：愁眉不展。浦：水宾。棹船郎：撑船人。"
        },
        {
            "title": "离别难",
            "content": "宝马晓鞴雕鞍，罗帏乍别情难。那堪春景媚，送君千万里。半妆珠翠落，露华寒。红蜡烛，青丝曲，偏能钩引泪阑干。良夜促，香尘绿，魂欲迷，檀眉半敛愁低。未别心先咽，欲语情难说。出芳草，路东西，摇袖立。春风急，樱花杨柳雨凄凄。",
            "comment": ""
        },
        {
            "title": "女冠子",
            "content": "求仙去也，翠钿金篦尽舍。入岩峦，雾卷黄罗帔，云雕白玉冠。野烟溪洞冷，林月石桥寒。静夜松风下，礼天坛。云罗雾縠，新授明威法箓。降真函，髻绾青丝发，冠抽碧玉篸。往来云过五，去住岛经三。正遇刘郎使，启瑶缄。",
            "comment": ""
        },
        {
            "title": "浣溪沙",
            "content": "粉上依稀有泪痕，郡庭花落欲黄昏，远情深恨与谁论？　记得去年寒食日，延秋门外卓金轮，日斜人散暗销魂。",
            "comment": "【注释】①郡庭：郡斋之庭。②延秋门：长安禁苑中宫庭24所，西面二门，南曰延秋门，北曰元武门。③卓：立也。　金轮：车轮。【评解】又是落花满庭，夕阳斜照的时候了。而心上人却一去不归。远情深恨，向谁诉说！回想起来，不觉愁思百结，令人销魂。全词写得孤寂冷落。词中含蓄委婉地表露了离别相思之情。【集评】俞陛云《唐五代两宋词选释》：此词纪初别，泪痕界粉，起句便从对面着笔，则“日斜人散”，销魂者不独一人也。全词情殷语婉，六朝之余韵也。作者《谒金门》词，结句云“早是相思肠欲断，忍教频梦见”，情致与此相似。陈廷焯《白雨斋词话》：日斜人散，对此者谁不销魂？"
        },
        {
            "title": "谒金门",
            "content": "春满院，叠损罗衣金线。睡觉水精帘未卷，帘前双语燕。斜掩金铺一扇，满地落花千片。早是相思肠欲断，忍教频梦见。",
            "comment": ""
        },
        {
            "title": "浣溪沙",
            "content": "倾国倾城恨有余，几多红泪泣姑苏，倚风凝睇雪肌肤。吴主山河空落日，越王宫殿半平芜，藕花菱蔓满重湖。",
            "comment": "【注释】吴主，指吴王夫差；越王，指勾践；重湖，大湖，指太湖。"
        },
        {
            "title": "喜迁莺",
            "content": "残蟾落，晓钟鸣，羽化觉身轻。乍无春睡有余酲，杏苑雪初晴。紫陌长，襟袖冷，不是人间风景。回看尘土似前生，休羡谷中莺。金门晓，玉京春，骏马骤轻尘。桦烟深处白衫新，认得化龙身。九陌喧，千户启，满袖桂香风细。杏园欢宴曲江滨，自此占芳辰。清明节，雨晴天，得意正当年。马骄泥软锦连乾，香袖半笼鞭。花色融，人竞赏，尽是绣鞍朱鞅。日斜无计更留连，归路草和烟。",
            "comment": ""
        },
        {
            "title": "相见欢",
            "content": "罗襦绣袂香红，画堂中。细草平沙蕃马、小屏风。",
            "comment": ""
        }
    ]
}