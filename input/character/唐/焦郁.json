{
    "dynasty": "唐",
    "author": "焦郁",
    "poems": [
        {
            "title": "白云向空尽",
            "content": "白云升远岫，摇曳入晴空。乘化随舒卷，无心任始终。欲销仍带日，将断更因风。势薄飞难定，天高色易穷。影收元气表，光灭太虚中。倘若从龙去，还施济物功。",
            "comment": ""
        },
        {
            "title": "春雪",
            "content": "散漫天涯色，乘春四望平。不分残照影，何处断鸿声。缭绕先经塞，霏微近过城。因风低未敛，带雨重还轻。干吕知时泰，如膏候岁成。小儒同品物，无以答皇明。春雪空濛帘外斜，霏微半入野人家。长天远树山山白，不辨梅花与柳花。",
            "comment": ""
        }
    ]
}