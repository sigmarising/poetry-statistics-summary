{
    "dynasty": "唐",
    "author": "严巨川",
    "poems": [
        {
            "title": "太清宫闻滴漏",
            "content": "玉漏移中禁，齐车入太清。渐知催辨色，复听续余声。乍逐微风转，时因杂珮轻。青楼人罢梦，紫陌骑将行。残魄栖初尽，余寒滴更生。惭非朝谒客，空有振衣情。",
            "comment": ""
        },
        {
            "title": "仲秋太常寺观公卿辂车拜陵",
            "content": "南吕初开律，金风已戒凉。拜陵将展敬，车辂俨成行。士庶观祠礼，公卿习旧章。郊原佳气引，园寝瑞烟长。卤簿辞丹阙，威仪列太常。圣心何所寄，惟德在无忘。",
            "comment": ""
        }
    ]
}