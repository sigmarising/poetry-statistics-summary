{
    "dynasty": "唐",
    "author": "阎济美",
    "poems": [
        {
            "title": "下第献座主张谓",
            "content": "謇谔王臣直，文明雅量全。望炉金自跃，应物镜何偏。南国幽沉尽，东堂礼乐宣。转令游艺士，更惜至公年。芳树欢新景，青云泣暮天。唯愁凤池拜，孤贱更谁怜。",
            "comment": ""
        },
        {
            "title": "天津桥望洛城残雪",
            "content": "新霁洛城端，千家积雪寒。未收清禁色，偏向上阳残。",
            "comment": ""
        }
    ]
}