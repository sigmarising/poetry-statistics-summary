{
    "dynasty": "唐",
    "author": "孙氏",
    "poems": [
        {
            "title": "白蜡烛诗（代夫赠人）",
            "content": "景胜银釭香比兰，一条白玉偪人寒。他时紫禁春风夜，醉草天书仔细看。",
            "comment": ""
        },
        {
            "title": "谢人送酒（一作代谢崔家郎君送酒）",
            "content": "谢将清酒寄愁人，澄澈甘香气味真。好是绿窗风月夜，一杯摇荡满怀春。",
            "comment": ""
        },
        {
            "title": "与周默",
            "content": "雨集枯也时渐满，藤笼老木一翻新。如今且悦目前景，妆点亭台随分春。",
            "comment": ""
        },
        {
            "title": "闻琴",
            "content": "玉指朱弦轧复清，湘妃愁怨最难听。初疑飒飒凉风劲，又似萧萧暮雨零。近比流泉来碧嶂，远如玄鹤下青冥。夜深弹罢堪惆怅，露湿丛兰月满庭。",
            "comment": ""
        }
    ]
}