{
    "dynasty": "唐",
    "author": "阎选",
    "poems": [
        {
            "title": "河传",
            "content": "秋雨秋雨，无昼无夜，滴滴霏霏。暗灯凉簟怨分离，妖姬，不胜悲。西风稍急喧窗竹，停又续，腻脸悬双玉。几回邀约雁来时，违期。雁归，人不归。",
            "comment": ""
        },
        {
            "title": "虞美人",
            "content": "粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷。偷期锦浪荷深处，一梦云兼雨。臂留檀印齿痕香，深秋不寐漏初长，尽思量。楚腰蛴领团香玉，鬓叠深深绿。月蛾星眼笑微频，柳夭桃艳不胜春，晚妆匀。水纹簟映青纱帐，雾罩秋波上。一枝娇卧醉芙蓉，良宵不得与君同，恨忡忡。",
            "comment": ""
        },
        {
            "title": "临江仙",
            "content": "雨停荷芰逗浓香，岸边蝉噪垂杨。物华空有旧池塘。不逢仙子，何处梦襄王？珍簟对欹鸳枕冷，此来尘暗凄凉。欲凭危槛恨偏长。藕花珠缀，犹似汗凝妆。十二高峰天外寒，竹梢轻拂仙坛。宝衣行雨在云端。画帘深殿，香雾冷风残。欲问楚王何处去，翠屏犹掩金鸾。猿啼明月照空滩。孤舟行客，惊梦亦艰难。",
            "comment": ""
        },
        {
            "title": "八拍蛮",
            "content": "云锁嫩黄烟柳细，风吹红蒂雪梅残。光影不胜闺阁恨，行行坐坐黛眉攒。愁锁黛眉烟易惨，泪飘红脸粉难匀。憔悴不知缘底事，遇人推道不宜春。",
            "comment": ""
        },
        {
            "title": "定风波",
            "content": "江水沉沉帆影过，游鱼到晚透寒波。渡口双双飞白鸟，烟袅，芦花深处隐渔歌。扁舟短棹归兰浦，人去，萧萧竹径透青莎。深夜无风新雨歇，凉月，露迎珠颗入圆荷。",
            "comment": "【注释】①沉沉：深沉。②烟袅：云烟缭绕。袅，形容烟之状态。【评解】江水沉沉，白鸟双飞，枫叶芦花，征帆渐远。“人去”之后，惟见园荷滴露，冷月照人，莎满荒径，凄凉冷落。这首词着意描绘了萧索的秋景。通过景物描写，委婉含蓄地流露了诗人的无限感怀。【集评】俞陛云《唐五代两宋词选释》：此词纯是写景，惟“人去”二字见本意。在陆则莎满径荒，在水则露寒月冷，一片萧寥之状，殆有感于王根，樊重之家，一朝零落，人去堂空，作者如燕子归来凭吊耶？"
        },
        {
            "title": "谒金门",
            "content": "美人浴，碧沼莲开芬馥。双髻绾云颜似玉，素娥辉淡绿。雅态芳姿闲淑，雪映钿装金斛。水溅青丝珠断续，酥融香透肉。",
            "comment": ""
        },
        {
            "title": "浣溪沙",
            "content": "寂寞流苏冷绣茵，倚屏山枕惹香尘，小庭花露泣浓春。刘阮信非仙洞客，嫦娥终是月中人，此生无路访东邻。",
            "comment": ""
        }
    ]
}