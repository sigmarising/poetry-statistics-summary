{
    "dynasty": "唐",
    "author": "赵良器",
    "poems": [
        {
            "title": "三月三日曲江侍宴",
            "content": "圣祖发神谋，灵符叶帝求。一人光锡命，万国荷时休。雷解圜丘毕，云需曲水游。岸花迎步辇，仙仗拥行舟。睿藻天中降，恩波海外流。小臣同品物，陪此乐皇猷。",
            "comment": ""
        },
        {
            "title": "郑国夫人挽歌词",
            "content": "淑德延公胄，宜家接帝姻。桂宫男掌仆，兰殿女升嫔。恩泽昭前命，盈虚变此辰。万年今已矣，彤管列何人。",
            "comment": ""
        }
    ]
}