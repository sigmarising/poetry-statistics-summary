{
    "dynasty": "唐",
    "author": "于季子",
    "poems": [
        {
            "title": "咏萤",
            "content": "卉草诚幽贱，枯朽绝因依。忽逢借羽翼，不觉生光辉。直念恩华重，长嗟报效微。方思助日月，为许愿曾飞。",
            "comment": ""
        },
        {
            "title": "咏项羽",
            "content": "北伐虽全赵，东归不王秦。空歌拔山力，羞作渡江人。",
            "comment": ""
        },
        {
            "title": "奉和圣制夏日游石淙山",
            "content": "九旗云布临嵩室，万骑星陈集颍川。瑞液含滋登禹膳，飞流荐响入虞弦。山扉野径朝花积，帐殿帷宫夏叶连。微臣献寿迎千寿，愿奉尧年倚万年。",
            "comment": ""
        },
        {
            "title": "咏云",
            "content": "瑞云千里映，祥辉四望新。随风乱鸟翅，泛水结鱼鳞。布叶疑临夏，开花讵待春。愿得承嘉景，无令掩桂轮。",
            "comment": ""
        },
        {
            "title": "早春洛阳答杜审言",
            "content": "梓泽年光往复来，杜霸游人去不回。若非载笔登麟阁，定是吹箫伴凤台。路傍桃李花犹嫩，波上芙蕖叶未开。分明寄语长安道，莫教留滞洛阳才。",
            "comment": ""
        },
        {
            "title": "咏汉高祖",
            "content": "百战方夷项，三章且代秦。功归萧相国，气尽戚夫人。",
            "comment": ""
        }
    ]
}