{
    "dynasty": "唐",
    "author": "丘光庭",
    "poems": [
        {
            "title": "补新宫（新宫三章，章八句）",
            "content": "奂奂新宫，礼乐其融。尔德惟贤，尔□维忠。为忠以公，斯筵是同。人之醉我，与我延宾。奂奂新宫，既奂而轮。其固如山，其俨如云。其寝斯安，□□□分。我既考落，以燕群臣。奂奂新宫，既祭既延。我□□镛，于以醉贤。有礼无愆，我有斯宫。斯宫以安，康后万年。",
            "comment": ""
        },
        {
            "title": "补茅鸱（茅鸱四章，章八句）",
            "content": "茅鸱茅鸱，无集我冈。汝食汝饱，莫我为祥。愿弹去汝，来彼凤凰。来彼凤凰，其仪有章。茅鸱茅鸱，无啄我雀。汝食汝饱，莫我肯略。愿弹去汝，来彼瑞鹊。来彼瑞鹊，其音可乐。茅鸱茅鸱，无搏鷅鶹。汝食汝饱，莫我为休。愿弹去汝，来彼鳲鸠。来彼鳲鸠，食子其周。茅鸱茅鸱，无口画我陵。汝食汝饱，莫我好声。愿弹去汝，来彼苍鹰。来彼苍鹰，祭鸟是徵。",
            "comment": ""
        }
    ]
}