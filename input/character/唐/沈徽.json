{
    "dynasty": "唐",
    "author": "沈徽",
    "poems": [
        {
            "title": "古兴二首",
            "content": "蔓草自细微，女萝始夭夭。夤缘至百尺，荣耀非一朝。敷色高碧岭，流芳薄丹霄。如何摧秀木，正为余波漂。茎叶落岩迹，英蕤从风飙。洪柯不足恃，况乃托陵苕。长安富豪右，信是天下枢。戚里笙歌发，禁门冠盖趋。攀云无丑士，唾地尽成珠。日晏下双阙，烟花乱九衢。恩荣在片言，零落亦须臾。何意还自及，曲池今已芜。",
            "comment": ""
        }
    ]
}