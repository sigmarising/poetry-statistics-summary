{
    "dynasty": "唐",
    "author": "虚中",
    "poems": [
        {
            "title": "经贺监旧居",
            "content": "不恋明皇宠，归来镜水隅。道装汀鹤识，春醉钓人扶。逐朵云如吐，成行雁侣驱。兰亭名景在，踪迹未为孤。",
            "comment": ""
        },
        {
            "title": "听轩辕先生琴",
            "content": "诀妙与功精，通宵膝上横。一堂风冷淡，千古意分明。坐客神魂凝，巢禽耳目倾。酷哉商纣世，曾不遇先生。",
            "comment": ""
        },
        {
            "title": "句",
            "content": "喜鱼在深处，幽鸟立多时。菖蒲花不艳，鸲鹆性多灵。盘中是祥瑞，天下恰炎蒸。待暖还须去，门前有路岐。春雨无高下，花枝有短长。老负峨眉月，闲看云水心。",
            "comment": ""
        },
        {
            "title": "善卷坛",
            "content": "耕荒凿原时，高趣在希夷。大舜欲逊国，先生空敛眉。五溪清不足，千古美无亏。纵遣亡淳者，何人投所思。",
            "comment": ""
        },
        {
            "title": "石城金谷",
            "content": "晋祚一倾摧，骄奢去不回。只应荆棘地，犹作绮罗灰。狐兔闲生长，樵苏静往来。踟蹰意无尽，寒日又西颓。",
            "comment": ""
        },
        {
            "title": "献郑都官",
            "content": "早晚辞班列，归寻旧隐峰。代移家集在，身老诏书重。药秘仙都诀，茶开蜀国封。何当答群望，高蹑傅岩踪。",
            "comment": ""
        },
        {
            "title": "哭悼朝贤",
            "content": "前昨回私第，旋闻寝疾终。四邻方响绝，二月牡丹空。冢已迁名境，碑仍待至公。只应遗爱理，长在楚南风。",
            "comment": ""
        },
        {
            "title": "寄华山司空图二首",
            "content": "门径放莎垂，往来投刺稀。有时开御札，特地挂朝衣。岳信僧传去，仙香鹤带归。他年二南化，无复更衰微。逍遥短褐成，一剑动精灵。白昼梦仙岛，清晨礼道经。黍苗侵野径，桑椹污闲庭。肯要为邻者，西南太华青。",
            "comment": ""
        },
        {
            "title": "泊洞庭",
            "content": "槐柳未知秋，依依馆驿头。客心俱念远，时雨自相留。浪没货鱼市，帆高卖酒楼。夜来思展转，故里在南州。",
            "comment": ""
        },
        {
            "title": "悼方干处士",
            "content": "先生在世日，只向镜湖居。明主未巡狩，白头闲钓鱼。烟莎一径小，洲岛四邻疏。独有为儒者，时来吊旧庐。",
            "comment": ""
        },
        {
            "title": "赠屏风岩栖蟾上人",
            "content": "岩房高且静，住此几寒暄。鹿嗅安禅石，猿啼乞食村。朝阳生树罅，古路透云根。独我闲相觅，凄凉碧洞门。",
            "comment": ""
        },
        {
            "title": "芳草",
            "content": "绵绵芳草绿，何处动深思。金谷人亡后，沙场日暖时。龙鳞藏有瑞，风雨洒无私。欲采兰兼蕙，清香可赠谁?",
            "comment": ""
        },
        {
            "title": "送迁客",
            "content": "倏忽堕鹓行，天南去路长。片言曾不谄，获罪亦何伤。象恋藏牙浦，人贪卖子乡。此心终合雪，去已莫思量。",
            "comment": ""
        },
        {
            "title": "赠秀才",
            "content": "筠阳多胜致，夫子纵游遨。凤鸟瑞不见，鲈鱼价转高。门开沙觜静，船系树根牢。谁解伊人趣，村沽对郁陶。",
            "comment": ""
        },
        {
            "title": "庾楼",
            "content": "郡楼名甚远，几换见楼人。庾亮魂应在，清风到白蘋。晴轩分楚汉，夜酒揖星辰。何必匡山上，独言无世尘。",
            "comment": ""
        }
    ]
}