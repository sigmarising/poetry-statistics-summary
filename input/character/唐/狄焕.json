{
    "dynasty": "唐",
    "author": "狄焕",
    "poems": [
        {
            "title": "咏南岳径松",
            "content": "一阵雨声归岳峤，两条寒色下潇湘。客吟晚景停孤棹，僧踏清阴彻上方。",
            "comment": ""
        },
        {
            "title": "句",
            "content": "数点当秋霁，不知何处峰。更无声接续，空有影相随。",
            "comment": ""
        },
        {
            "title": "送人游邵州",
            "content": "春江正渺渺，送别两依依。烟里棹将远，渡头人未归。渔家侵叠浪，岛树挂残晖。况入湖湘路，那堪花乱飞。",
            "comment": ""
        },
        {
            "title": "题柳",
            "content": "天南与天北，此处影婆娑。翠色折不尽，离情生更多。雨余笼灞岸，烟暝夹隋河。自有佳名在，秦松继得么。",
            "comment": ""
        }
    ]
}