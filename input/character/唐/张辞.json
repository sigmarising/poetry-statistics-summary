{
    "dynasty": "唐",
    "author": "张辞",
    "poems": [
        {
            "title": "别令诗",
            "content": "张辞张辞自不会，天下经书在腹内。身即腾腾处世间，心即逍遥出天外。",
            "comment": ""
        },
        {
            "title": "题壁（人有以炉火药术为事者，辞大哂之，命",
            "content": "争那金乌何，头上飞不住。红炉漫烧药，玉颜安可驻。今年花发枝，明年叶落树。不如且饮酒，莫管流年度。",
            "comment": ""
        },
        {
            "title": "上盐城令述德诗",
            "content": "门风常有蕙兰馨，鼎族家传霸国名。容貌静悬秋月彩，文章高振海涛声。讼堂无事调琴轸，郡阁何妨醉玉觥。今日东渐桥下水，一条从此镇常清。",
            "comment": ""
        },
        {
            "title": "谢令学道诗",
            "content": "何用梯媒向外求，长生只合内中修。莫言大道人难得，自是行心不到头。",
            "comment": ""
        }
    ]
}