{
    "dynasty": "唐",
    "author": "曹松",
    "poems": [
        {
            "title": "水精念珠",
            "content": "等量红缕贯晶荧，尽道匀圆别未胜。凿断玉潭盈尺水，琢成金地两条冰。轮时只恐星侵佛，挂处常疑露滴僧。几度夜深寻不著，琉璃为殿月为灯。",
            "comment": ""
        },
        {
            "title": "顾少府池上(一作顾少府池亭苇)",
            "content": "池上分行种，公庭觉少尘。根离潮水岸，韵爽判曹人。正午回鱼影，方昏息鹭身。无时不动咏，沧岛思方频。",
            "comment": ""
        },
        {
            "title": "寄方干",
            "content": "桐庐江水闲，终日对柴关。因想别离处，不知多少山。钓舟春岸阔，庭树晚烟还。莫便求栖隐，桂枝堪恨颜。",
            "comment": ""
        },
        {
            "title": "句",
            "content": "追游若遇三清乐，行从应妨一日春。石脉水流泉滴沙，鬼灯然点松柏花。鹿眠荒圃寒芜白，鸦噪残阳败叶飞。华岳影寒清露掌，海门风急白潮头。",
            "comment": ""
        },
        {
            "title": "碧角簟",
            "content": "细皮重叠织霜纹，滑腻铺床胜锦茵。八尺碧天无点翳，一方青玉绝纤尘。蝇行只恐烟粘足，客卧浑疑水浸身。五月不教炎气入，满堂秋色冷龙鳞。",
            "comment": ""
        },
        {
            "title": "白角簟",
            "content": "角簟工夫已到头，夏来全占满床秋。若言保惜归华屋，只合封题寄列侯。学卷晓冰长怕绽，解铺寒水不教流。蒲桃锦是潇湘底，曾得王孙价倍酬。",
            "comment": ""
        },
        {
            "title": "及第敕下宴中献座主杜侍郎",
            "content": "得召丘墙泪却频，若无公道也无因。门前送敕朱衣吏，席上衔杯碧落人。半夜笙歌教泥月，平明桃杏放烧春。南山虽有归溪路，争那酬恩未杀身。",
            "comment": ""
        },
        {
            "title": "吊北邙",
            "content": "山下望山上，夕阳看又曛。无人医白发，少地著新坟。岁代殊相远，贤愚旋不分。东归聊一吊，乱木倚寒云。",
            "comment": ""
        },
        {
            "title": "武德殿朝退望九衢春色",
            "content": "玉殿朝初退，天街一看春。南山初过雨，北阙净无尘。夹道夭桃满，连沟御柳新。苏舒同舜泽，煦妪并尧仁。佳气浮轩盖，和风袭缙绅。自兹怜万物，同入发生辰。",
            "comment": ""
        },
        {
            "title": "荆南道中",
            "content": "十月荒郊雪气催，依稀愁色认阳台。游秦分系三条烛，出楚心殊一寸灰。高柳莫遮寒月落，空桑不放夜风回。如何住在猿声里，却被蝉吟引下来。",
            "comment": ""
        },
        {
            "title": "梢云",
            "content": "殊质资灵贶，陵空发瑞云。梢梢含树影，郁郁动霞文。不比因风起，全非触石分。叶光闲泛滟，枝彩静氛氲。隐见心无宰，裴回庆自君。翻飞如可托，长愿在横汾。",
            "comment": ""
        },
        {
            "title": "商山",
            "content": "垂白商於原下住，儿孙共死一身忙。木弓未得长离手，犹与官家射麝香。",
            "comment": ""
        },
        {
            "title": "友人池上咏芦",
            "content": "秋声谁种得，萧瑟在池栏。叶涩栖蝉稳，丛疏宿鹭难。敛烟宜下  ，飒吹省先寒。此物生苍岛，令人忆钓竿。",
            "comment": ""
        },
        {
            "title": "山寺引泉",
            "content": "劈碎琅  意有馀，细泉高引入香厨。山僧未肯言根本，莫是银河漏泄无。",
            "comment": ""
        },
        {
            "title": "山中",
            "content": "要路豪家非往还，岩门先有不曾关。众心惟恐地无剩，吾意亦忧天惜闲。白练曳泉窗下石，绛罗垂果枕前山。樵夫岂解营生业，贵欲自安麋鹿间。",
            "comment": ""
        },
        {
            "title": "吊李翰林",
            "content": "李白虽然成异物，逸名犹与万方传。昔朝曾侍玄宗侧，大夜应归贺监边。山木易高迷故垄，国风长在见遗篇。投金渚畔春杨柳，自此何人系酒船。",
            "comment": ""
        },
        {
            "title": "吊建州李员外",
            "content": "铭旌归故里，猿鸟亦凄然。已葬桐江月，空回建水船。客传为郡日，僧说读书年。恐有吟魂在，深山古木边。",
            "comment": ""
        },
        {
            "title": "客中立春",
            "content": "玉烛传佳节，阳和应此辰。土牛呈岁稔，彩燕表年春。腊尽星回次，寒余月建寅。梅花将柳色，偏思越乡人。",
            "comment": ""
        },
        {
            "title": "驸马宅宴罢",
            "content": "粉墙残月照宫祠，宴阕银瓶一半欹。学语莺儿飞未稳，放身斜坠绿杨枝。",
            "comment": ""
        },
        {
            "title": "李郎中林亭",
            "content": "只向砌边流野水，樽前上下看鱼儿。笋蹊已长过人竹，藤径从添拂面丝。若许白猿垂近户，即无红果压低枝。大才必拟逍遥去，更遣何人佐盛时。",
            "comment": ""
        },
        {
            "title": "送乞雨禅师临遇南游",
            "content": "活得枯樵耕者知，巡方又欲向天涯。珠穿闽国菩提子，杖把灵峰榔栗枝。春藓任封降虎石，夜雷从傍养龙池。生缘在地南浮去，自此孤云不可期。",
            "comment": ""
        },
        {
            "title": "赠道人",
            "content": "住山因以福为庭，便向山中隐姓名。阆苑驾将雕羽去，洞天赢得绿毛生。日边肠胃餐霞火，月里肌肤饮露英。顾我从来断浮浊，拟驱鸡犬上三清。",
            "comment": ""
        },
        {
            "title": "广州贻匡绪法师",
            "content": "口宣微密不思议，不是除贪即诫痴。只待外方缘了日，争看内殿诏来时。周回海树侵阶疾，迢递江潮应井迟。必竟懒过高坐寺，未能全让法云师。",
            "comment": ""
        },
        {
            "title": "将入关行次湘阴",
            "content": "背顾秦城在何处，图书作伴过湘东。神鸦乱噪黄陵近，候雁斜沉梦泽空。打桨天连晴水白，烧田云隔夜山红。也知渐老岩栖稳，争奈文闱有至公。",
            "comment": ""
        },
        {
            "title": "送曾德迈归宁宜春",
            "content": "湘东山川有清辉，袁水词人得意归。几府争驰毛义檄，一乡看侍老莱衣。筵开灞岸临清浅，路去蓝关入翠微。想到宜阳更无事，并将欢庆奉庭闱。",
            "comment": ""
        },
        {
            "title": "春日自吴门之阳羡道中书事",
            "content": "胜异恣游应未遍，路岐犹去几时还。浪花湖阔虹蜺断，柳线村深鸟雀闲。千室绮罗浮画楫，两州丝竹会茶山。眼前便是神仙事，何必须言洞府间。",
            "comment": ""
        },
        {
            "title": "南海陪郑司空游荔园",
            "content": "荔枝时节出旌斿，南国名园尽兴游。乱结罗纹照襟袖，别含琼露爽咽喉。叶中新火欺寒食，树上丹砂胜锦州。他日为霖不将去，也须图画取风流。",
            "comment": ""
        },
        {
            "title": "岭南道中",
            "content": "百花成实未成归，未必归心与志违。但有壶觞资逸咏，尽交风景入清机。半川阴雾藏高木，一道晴蜺杂落晖。游子马前芳草合，鹧鸪啼歇又南飞。",
            "comment": ""
        },
        {
            "title": "拜访陆处士",
            "content": "万卷书边人半白，再来惟恐降玄纁。性灵比鹤争多少，气力登山较几分。吟鬓渐无前度漆，寝衣犹有昨宵云。将知谷口耕烟者，低视齐梁楚赵君。",
            "comment": ""
        },
        {
            "title": "题昭州山寺常寂上人水阁",
            "content": "常寂常居常寂里，年年月月是空空。阶前未放岩根断，屋下长教海眼通。本为入来寻佛窟，不期行处踏龙宫。他时忆著堪图画，一朵云山二水中。",
            "comment": ""
        },
        {
            "title": "送陈樵校书归泉州",
            "content": "巨塔列名题，诗心亦罕齐。除官京下阙，乞假海门西。别席侵残漏，归程避战鼙。关遥秦雁断，家近瘴云低。候马春风馆，迎船晓月溪。帝京须早入，莫被刺桐迷。",
            "comment": ""
        },
        {
            "title": "巫峡",
            "content": "巫山苍翠峡通津，下有仙宫楚女真。不逐彩云归碧落，却为暮雨扑行人。年年旧事音容在，日日谁家梦想频。应是荆山留不住，至今犹得睹芳尘。",
            "comment": ""
        },
        {
            "title": "夜饮",
            "content": "良宵公子宴兰堂，浓麝薰人兽吐香。云带金龙衔画烛，星罗银凤泻琼浆。满屏珠树开春景，一曲歌声绕翠梁。席上未知帘幕晓，青娥低语指东方。",
            "comment": ""
        },
        {
            "title": "霍山在龙川县",
            "content": "七千七百七十丈，丈丈藤萝势入天。未必展来空似翅，不妨开去也成莲。月将河汉分岩转，僧与龙蛇共窟眠。直是画工须阁笔，况无名画可流传。",
            "comment": ""
        },
        {
            "title": "洞庭湖",
            "content": "东西南北各连空，波上唯留小朵峰。长与岳阳翻鼓角，不离云梦转鱼龙。吸回日月过千顷，铺尽星河剩一重。直到劫馀还作陆，是时应有羽人逢。",
            "comment": ""
        },
        {
            "title": "南海",
            "content": "倾腾界汉沃诸蛮，立望何如画此看。无地不同方觉远，共天无别始知宽。文魮隔雾朝含碧，老蚌凌波夜吐丹。万状千形皆得意，长鲸独自转身难。",
            "comment": ""
        },
        {
            "title": "桂江",
            "content": "未识佳人寻桂水，水云先解傍壶觞。笋林次第添斑竹，雏鸟参差护锦囊。乳洞此时连越井，石楼何日到仙乡。如飞似堕皆青壁，画手不强元化强。",
            "comment": ""
        },
        {
            "title": "天台瀑布",
            "content": "万仞得名云瀑布，远看如织挂天台。休疑宝尺难量度，直恐金刀易剪裁。喷向林梢成夏雪，倾来石上作春雷。欲知便是银河水，堕落人间合却回。",
            "comment": ""
        },
        {
            "title": "罗浮山下书逸人壁",
            "content": "海上亭台山下烟，买时幽邃不争钱。莫言白日催华发，自有丹砂驻少年。渔钓未归深竹里，琴壶犹恋落花边。可中更践无人境，知是罗浮第几天。",
            "comment": ""
        },
        {
            "title": "七夕",
            "content": "牛女相期七夕秋，相逢俱喜鹊横流。彤云缥缈回金辂，明月婵娟挂玉钩。燕羽几曾添别恨，花容终不更含羞。更残便是分襟处，晓箭东来射翠楼。",
            "comment": ""
        },
        {
            "title": "江外除夜",
            "content": "千门庭燎照楼台，总为年光急急催。半夜腊因风卷去，五更春被角吹来。宁无好鸟思花发，应有游鱼待冻开。不是多岐渐平稳，谁能呼酒祝昭回。",
            "comment": ""
        },
        {
            "title": "钟陵寒食日与同年裴颜李先辈郑校书郊外闲游",
            "content": "寒节钟陵香骑随，同年相命楚江湄。云间影过秋千女，地上声喧蹴踘儿。何处寄烟归草色，谁家送火在花枝。银瓶冷酒皆倾尽，半卧垂杨自不知。",
            "comment": ""
        },
        {
            "title": "别湖上主人",
            "content": "门系钓舟云满岸，借君幽致坐移旬。湖村夜叫白芜雁，菱市晓喧深浦人。远水日边重作雪，寒林烧后别生春。不辞更住醒还醉，太一东峰归梦频。",
            "comment": ""
        },
        {
            "title": "陪湖南李中丞宴隐溪璋",
            "content": "竹林啼鸟不知休，罗列飞桥水乱流。触散柳丝回玉勒，约开莲叶上兰舟。酒边旧侣真何逊，云里新声是莫愁。若值主人嫌昼短，应陪秉烛夜深游。",
            "comment": ""
        },
        {
            "title": "赠广宣大师",
            "content": "忆昔同游紫阁云，别来三十二回春。白头相见双林下，犹是清朝未退人。",
            "comment": ""
        },
        {
            "title": "言怀",
            "content": "出山不得意，谒帝值戈鋋。岂料为文日，翻成用武年。",
            "comment": ""
        },
        {
            "title": "赠镜湖处士方干二首",
            "content": "包含教化剩搜罗，句出东瓯奈峭何。世路不妨平处少，才人唯是屈声多。云来岛上便幽石，月到湖心忌白波。后辈难为措机杼，先生织字得龙梭。只拟应星眠越绝，唯将丽什当高勋。磨砻清浊人难会，织络虚无帝亦闻。鸟道未知山足雨，渔家已没镜中云。他时莫为三征起，门外沙鸥解笑君。",
            "comment": ""
        },
        {
            "title": "南朝",
            "content": "三篱盖驰道，风烈一无取。时见牧牛童，嗔牛吃禾黍。",
            "comment": ""
        },
        {
            "title": "夏日东斋",
            "content": "三庚到秋伏，偶来松槛立。热少清风多，开门放山入。",
            "comment": ""
        },
        {
            "title": "金谷园",
            "content": "当年歌舞时，不说草离离。今日歌舞尽，满园秋露垂。",
            "comment": ""
        },
        {
            "title": "钟陵寒食日郊外闲游",
            "content": "可怜时节足风情，杏子粥香如冷饧。无奈春风输旧火，遍教人唤作山樱。",
            "comment": ""
        },
        {
            "title": "春草",
            "content": "不独满池塘，梦中佳句香。春风有馀力，引上古城墙。",
            "comment": ""
        },
        {
            "title": "南海旅次",
            "content": "忆归休上越王台，归思临高不易裁。为客正当无雁处，故园谁道有书来。城头早角吹霜尽，郭里残潮荡月回。心似百花开未得，年年争发被春催。",
            "comment": " | 【注释】　　曹松是舒州（治所在今安徽潜山）人，因屡试不第，长期流落在今福建、广东一带。这首诗就是他连年滞留南海（郡治在今广东广州市）时的思归之作。　　作者以翻腾起伏的思绪作为全诗的结构线索，在广州的独特地理背景的衬托下，着力突出登高、家信、月色、春光在作者心中激起的反响，来表现他羁留南海的万缕归思。　　首联“忆归休上越王台，归思临高不易裁”，从广州的著名古迹越王台落笔，但却一反前人的那种“远望当归”的传统笔法，独出心裁地写成“忆归休上”，以免归思泛滥，不易裁断。如此翻新的写法，脱出窠臼，把归思表现得十分婉曲深沉。金圣叹称赞这两句“忽然快翻‘远望当归’旧语，成此崭新妙起”（《圣叹批唐诗》甲集），是说得不错的。　　颔联“为客正当无雁处，故园谁道有书来”，诗人巧妙地运用了鸿雁南飞不过衡山回雁峰的传说，极写南海距离故园的遥远，表现他收不到家书的沮丧心情。言外便有嗟怨客居过于边远之意。李煜的“雁来音信无凭”（《清平乐》），是写见雁而不见信的失望；而曹松连雁也见不到，就更谈不上期待家书了，因此对句用“谁道有书来”的反问，来表现他的无限懊恼。　　颈联“城头早角吹霜尽，郭里残潮荡月回”，展示了日复一日唤起作者归思的凄清景色。出句写晨景，是说随着城头凄凉的晓角声晨霜消尽；对句写晚景，是说伴着夜晚的残潮明月复出。这一联的描写使我们想起唐诗中的有关诗句：“三奏未终天便晓，何人不起望乡愁”（武元衡《单于晓角》）；“回潮动客思”（李益《送归中丞使新罗册立吊祭》）；“举头望明月，低头思故乡”（李白《静夜思》）。看来，在唐人心目中，明月、晓角、残潮，都是牵动归思的景色。如果说，李白的《静夜思》写了一时间勾起的乡愁，那么，曹松这一联的景色，则融进了作者连年羁留南海所产生的了无终期的归思。　　归思这样地折磨着作者，平常时日，还可以勉强克制，可是，当新春到来时，就按捺不住了。因为新春提醒他在异乡又滞留了一个年头，使他归思泉涌，百感交集。“心似百花开未得，年年争发被春催”，形象地揭示出羁旅逢春的典型心境，把他对归思的抒写推向高潮。句中以含苞待放的百花比喻处于抑制状态的归心，进而表现每到春天他的心都受到刺激，引起归思泛滥，那就象被春风催开的百花，竞相怒放，不由自主。想象一下号称花城的广州，那沐浴在春风里的鲜花的海洋，我们不禁为作者如此生动、独到的比喻赞叹不已。这出人意表的比喻，生动贴切，表现出归思的纷乱、强烈、生生不已、难以遏止。写到这里，作者的南海归思在几经婉转之后，终于得到了尽情的倾吐。　　这首诗在艺术上进行了富有个性的探索，它没有采用奇特的幻想形式，也没有采用借景抒情为主的笔法，而是集中笔墨来倾吐自己的心声，迂曲婉转地揭示出复杂的心理活动和细微的思想感情，呈现出情深意曲的艺术特色。　　（徐燕）"
        },
        {
            "title": "江西逢僧省文",
            "content": "闽地高僧楚地逢，僧游蛮锡挂垂松。白云逸性都无定，才出双峰爱五峰。高僧不负雪峰期，却伴青霞入翠微。百叶岩前霜欲降，九枝松上鹤初归。风生碧涧鱼龙跃，威振金楼燕雀飞。想得白莲花上月，满山犹带旧光辉。",
            "comment": ""
        },
        {
            "title": "中秋对月",
            "content": "无云世界秋三五，共看蟾盘上海涯。直到天头天尽处，不曾私照一人家。",
            "comment": ""
        },
        {
            "title": "送僧入蜀过夏",
            "content": "师言结夏入巴峰，云水回头几万重。五月峨眉须近火，木皮领重只如冬。",
            "comment": ""
        },
        {
            "title": "送僧入庐山",
            "content": "若到江州二林寺，遍游应未出云霞。庐山瀑布三千仞，画破青霄始落斜。",
            "comment": ""
        },
        {
            "title": "乱后入洪州西山",
            "content": "寂寂阴溪水漱苔，尘中将得苦吟来。东峰道士如相问，县令而今不姓梅。",
            "comment": ""
        },
        {
            "title": "己亥岁二首僖宗广明元年",
            "content": "泽国江山入战图，生民何计乐樵苏。凭君莫话封侯事，一将功成万骨枯。传闻一战百神愁，两岸强兵过未休。谁道沧江总无事，近来长共血争流。",
            "comment": " | 【注释】　　此诗题作《己亥岁》，题下注：“僖宗广明元年。”按“己亥”为广明前一年即乾符六年的干支，诗大约是在广明元年追忆去年时事而作。“己亥岁”这个醒目的诗题，就点明了诗中所写的是活生生的社会政治现实。　　安史之乱后，战争先在河北，后来蔓延入中原。到唐末又发生大规模农民起义，唐王朝进行穷凶极恶的镇压，大江以南也都成了战场。这就是所谓“泽国江山入战图”。诗句不直说战乱殃及江汉流域（泽国），而只说这一片河山都已绘入战图，表达委婉曲折，让读者通过一幅“战图”，想象到兵荒马乱、铁和血的现实，这是诗人运用形象思维的一个成功例子。　　随战乱而来的是生灵涂炭。打柴为“樵”，割草为“苏”。樵苏生计本来艰辛，无乐可言。然而，“宁为太平犬，勿为乱世民”，在流离失所、挣扎于生死线上的“生民”心目中，能平平安安打柴割草以度日，也就快乐了。只可惜这种樵苏之乐，今亦不可复得。用“乐”字反衬“生民”的不堪其苦，耐人寻味。　　古代战争以取首级之数计功，战争造成了残酷的杀戮，人民的大量死亡。这是血淋淋的现实。诗的前两句虽然笔调轻描淡写，字里行间却有斑斑血泪。这就自然逼出后两句沉痛的呼告。　　“凭君莫话封侯事，一将功成万骨枯。”这里“封侯”之事，是有现实针对性的：乾符六年（即“己亥岁”）镇海节度使高骈就以在淮南镇压黄巢起义军的“功绩”，受到封赏，无非“功在杀人多”而已。令人闻之发指，言之齿冷。无怪诗人闭目摇手道“凭君莫话封侯事”了。一个“凭”字，意在“请”与“求”之间，语调比言“请”更软，意谓：行行好吧，可别提封侯的话啦。词苦声酸，全由此一字推敲得来。　　末句更是一篇之警策：“一将功成万骨枯”。它词约而义丰。与“可怜白骨攒孤冢，尽为将军觅战功”（张�獭兜跬蛉粟！罚┲�句相比，字数减半而意味倍添。它不仅同样含有“将军夸宝剑，功在杀人多”（刘商《行营即事》）的现实内容；还更多一层“士卒涂草莽，将军空尔为”（李白《战城南》）的意味，即言将军封侯是用士卒牺牲的高昂代价换取的。其次，一句之中运用了强烈对比手法：“一”与“万”、“荣”与“枯”的对照，令人触目惊心。“骨”字极形象骇目。这里的对比手法和“骨”字的运用，都很接近“朱门酒肉臭，路有冻死骨”的惊人之句。它们从不同侧面揭示了封建社会历史的本质，具有很强的典型性。前三句只用意三分，词气委婉，而此句十分刻意，掷地有声，相形之下更觉字字千钧。　　（周啸天）"
        },
        {
            "title": "览春榜喜孙鄠成名",
            "content": "门外报春榜，喜君天子知。旧愁浑似雪，见日总消时。塔下牡丹气，江头杨柳丝。风光若有分，无处不相宜。",
            "comment": ""
        },
        {
            "title": "岳阳晚泊",
            "content": "轻帆下阔流，便泊此沙洲。湖影撼山朵，日阳烧野愁。白波争起倒，青屿或沈浮。是际船中望，东南仞仞秋。",
            "comment": ""
        },
        {
            "title": "赠雷乡张明府",
            "content": "任官征战后，度日寄闲身。封卷还高客，飞书问野人。废田教种谷，生路遣寻薪。若起柴桑兴，无先漉酒巾。",
            "comment": ""
        },
        {
            "title": "赠馀干袁明府",
            "content": "一雨西城色，陶家心自清。山衔中郭分，云卷下湖程。公署闻流木，人烟入废城。难忘楚尽处，新有越吟生。",
            "comment": ""
        },
        {
            "title": "哭胡处士",
            "content": "丘中久不起，将谓诏书来。及见凌云说，方知掩夜台。白衣归北路，玄造亦遗才。世上亡君后，诗声更大哉。",
            "comment": ""
        },
        {
            "title": "浙右赠陆处士",
            "content": "静节灌园馀，得非成隐居。长当庚子日，独拜五经书。白浪吹亡国，秋霜洗大虚。门前是京口，身外不营储。",
            "comment": ""
        },
        {
            "title": "石头怀古",
            "content": "日月出又没，台城空白云。虽宽百姓土，渐缺六朝坟。禾黍是亡国，山河归圣君。松声骤雨足，几寺晚钟闻。",
            "comment": ""
        },
        {
            "title": "宿溪僧院",
            "content": "少年云溪里，禅心夜更闲。煎茶留静者，靠月坐苍山。露白钟寻定，萤多户未关。嵩阳大石室，何日译经还。",
            "comment": ""
        },
        {
            "title": "曲江暮春雪霁",
            "content": "霁动江池色，春残一去游。菰风生马足，槐雪滴人头。北阙尘未起，南山青欲流。如何多别地，却得醉汀洲。",
            "comment": ""
        },
        {
            "title": "喜友人归上元别业",
            "content": "一樯千里外，隐者兴宜孤。落日长边海，秋风满故都。掩关苔色老，盘径叶声枯。匡岳来时过，迟回绝顶无。",
            "comment": ""
        },
        {
            "title": "立春日",
            "content": "春饮一杯酒，便吟春日诗。木梢寒未觉，地脉暖先知。鸟啭星沈后，山分雪薄时。赏心无处说，怅望曲江池。",
            "comment": ""
        },
        {
            "title": "庐山访贾匡",
            "content": "西城疾病日，此地少寻君。古迹春犹在，遥泉夜尽闻。片时三处雨，九叠几重云。到者皆忘寐，神精与俗分。",
            "comment": ""
        },
        {
            "title": "九江送方干归镜湖",
            "content": "一樯悬五两，此日动归风。客路抛湓口，家林入镜中。谭馀云出峤，咏苦月欹空。更若看鳷鹊，何人夜坐同。",
            "comment": ""
        },
        {
            "title": "忆江西（一作南并悼亡友）",
            "content": "前心奈兵阻，悔作豫章分。芳草未归日，故人多是坟。帆行出岫雨，马践过江云。此地一樽酒，当时皆以文。",
            "comment": ""
        },
        {
            "title": "寒食日题杜鹃花",
            "content": "一朵又一朵，并开寒食时。谁家不禁火，总在此花枝。",
            "comment": ""
        },
        {
            "title": "吊贾岛二首",
            "content": "先生不折桂，谪去抱何冤。已葬离燕骨，难招入剑魂。旅坟低却草，稚子哭胜猿。冥寞如搜句，宜邀贺监论。青旆低寒水，清笳出晓风。鸟为伤贾傅，马立葬滕公。松柏青山上，城池白日中。一朝今古隔，惟有月明同。",
            "comment": ""
        },
        {
            "title": "题鹤鸣泉",
            "content": "仙鹤曾鸣处，泉兼半井苔。直峰抛影入，片月泻光来。潋滟侵颜冷，深沉慰眼开。何因值舟顶，满汲石瓶回。",
            "comment": ""
        },
        {
            "title": "贻住山僧",
            "content": "罢讲巡岩坞，无穷得野情。腊高犹伴鹿，夏满不归城。云朵缘崖发，峰阴截水清。自然双洗耳，唯任白毫生。",
            "comment": ""
        },
        {
            "title": "题甘露寺",
            "content": "香门接巨垒，画角间清钟。北固一何峭，西僧多此逢。天垂无际海，云白久晴峰。旦暮然灯外，涛头振蛰龙。",
            "comment": ""
        },
        {
            "title": "除夜",
            "content": "残腊即又尽，东风应渐闻。一宵犹几许，两岁欲平分。燎暗倾时斗，春通绽处芬。明朝遥捧酒，先合祝尧君。",
            "comment": ""
        },
        {
            "title": "边上送友人归宁",
            "content": "乡路穿京过，宁心去少同。日斜寻阔碛，春尽逐归鸿。独树河声外，凝笳塞色中。怜君到此处，却背老莱风。",
            "comment": ""
        },
        {
            "title": "送邵安石及第（一作选辇归连州觐省）",
            "content": "及第兼归觐，宜忘涉驿劳。青云重庆少，白日一飞高。转楚闻啼狖，临湘见叠涛。海阳沈饮罢，何地佐旌旄。",
            "comment": ""
        },
        {
            "title": "塞上",
            "content": "边寒来所阔，今日复明朝。河凌坚通马，胡云缺见雕。砂中程独泣，乡外隐谁招。回首若经岁，灵州生柳条。",
            "comment": ""
        },
        {
            "title": "赠衡山麋明府",
            "content": "为县潇湘水，门前树配苔。晚吟公籍少，春醉积林开。涤砚松香起，擎茶岳影来。任官当此境，更莫梦天台。",
            "comment": ""
        },
        {
            "title": "题湖南岳麓寺",
            "content": "海云山上寺，每到每开襟。万木长不住，细泉听更深。蜩沾高雨断，鸟遇夕岚沈。此地良宵月，秋怀隔楚砧。",
            "comment": ""
        },
        {
            "title": "江西题东湖",
            "content": "凿出江湖思，凉多    间。无风触微浪，半日  秋山。客袖沙光满，船窗荻影闲。时人见黄绶，应笑狎鸥还。",
            "comment": ""
        },
        {
            "title": "书翠岩寺壁",
            "content": "何年话尊宿，瞻礼此堂中。入郭非无路，归林自学空。溅瓶云峤水，逆磬雪川风。时说南庐事，知师用意同。",
            "comment": ""
        },
        {
            "title": "铅山写怀",
            "content": "天涯兵火后，风景畏临门。骨肉到时节，团圆因梦魂。池塘营水眼，岭峤结花根。耳纵听歌吹，中心不可论。",
            "comment": ""
        },
        {
            "title": "赠胡处士",
            "content": "年光离岳色，带疾卧南原。白日与无事，俗人嗔闭门。樵鱼临片水，野鹿入荒园。莫问荣华事，清霜点发根。",
            "comment": ""
        },
        {
            "title": "与胡汾坐月期贯休上人不至",
            "content": "扫庭秋漏滴，接话贵忘眠。静夜人相语，低枝鸟暗迁。星围南极定，月照断河连。后会花宫子，应开石上禅。",
            "comment": ""
        },
        {
            "title": "再到洪州望西山松常栖此山",
            "content": "洪州向西顾，不忍暂忘君。记得瀑泉落，省同幽鸟闻。一回经雨雹，长有剩风云。未定却栖息，前头江海分。",
            "comment": ""
        },
        {
            "title": "九江暮春书事",
            "content": "杨柳城初锁，轮蹄息去踪。春流无旧岸，夜色失诸峰。影动渔边火，声迟话后钟。明朝回去雁，谁向北郊逢。",
            "comment": ""
        },
        {
            "title": "送进士喻坦之游太原",
            "content": "北鄙征难尽，诗愁满去程。废巢侵烧色，荒冢入锄声。逗野河流浊，离云碛日明。并州戎垒地，角动引风生。",
            "comment": ""
        },
        {
            "title": "都门送许棠东归（一作送进士张乔）",
            "content": "旧客东归远，长安诗少朋。去愁分碛雁，行计逐乡僧。华岳无时雪，黄河漫处冰。知辞国门路，片席认西陵。",
            "comment": ""
        },
        {
            "title": "金陵道中寄",
            "content": "忍苦待知音，无时省废吟。始为分路客，莫问向隅心。峤翠藏幽瀑，枝风下晓禽。忆君秋欲尽，马上秣陵砧。",
            "comment": ""
        },
        {
            "title": "寄崇圣寺僧（一作关山寄诗赠清越）",
            "content": "不醉长安酒，冥心只似师。望山吟过日，伴鹤立多时。沟远流声细，林寒绿色迟。庵西萝月夕，重约语空期。",
            "comment": ""
        },
        {
            "title": "信州闻通寺题僧砌下泉",
            "content": "细声从峤足，幽淡浸香墀。此境未开日，何人初见时。耗痕延黑藓，净罅吐微澌。应有乔梢鹤，下来当饮之。",
            "comment": ""
        },
        {
            "title": "送人庭鹤",
            "content": "度岁休笼闭，身轻好羽仪。白云  是伴，沧海得因谁。唳起遗残食，盘馀在迥枝。条风频雨去，只恐更相随。",
            "comment": ""
        },
        {
            "title": "赠华阴李明府",
            "content": "佩墨县兼清，约关西近城。三峰岂不重，厚地戴犹轻。雪筱欹难直，风泉喷易横。须知高枕外，长是劝民耕。",
            "comment": ""
        },
        {
            "title": "题僧松禅（一作题僧院松）",
            "content": "空山涧畔枯松树，禅老堂头甲乙身。传是昔朝僧种著，下头应有茯苓神。",
            "comment": ""
        },
        {
            "title": "送左协律京西从事",
            "content": "辟书来几日，遂喜就嘉招。犹向风沙浅，非于甸服遥。时平无探骑，秋静见盘雕。若遣关中使，烦君问寂寥。",
            "comment": ""
        },
        {
            "title": "山中言事",
            "content": "岚霭润窗棂，吟诗得冷症。教餐有效药，多愧独行僧。云湿煎茶火，冰封汲井绳。片扉深著掩，经国自无能。",
            "comment": ""
        },
        {
            "title": "哭李频员外时在建川",
            "content": "出麾临建水，下世在公堂。苦集休开箧，清资罢转郎。瘴中无子奠，岭外一妻孀。定是浮香骨，东归就故乡。",
            "comment": ""
        },
        {
            "title": "上广州支使王拾遗",
            "content": "明时应不谏，天幕称仙才。聘入关中去，人从帝侧来。诗窗盛岛屿，檄盾照风雷。几度陪旄节，营巡海色回。",
            "comment": ""
        },
        {
            "title": "山中",
            "content": "此地似商岭，云霞空往还。衰条难定鸟，缺月易依山。野色耕不尽，溪容钓自闲。分因多卧退，百计少相关。",
            "comment": ""
        },
        {
            "title": "秋日送方干游上元",
            "content": "天高淮泗白，料子趋修程。汲水疑山动，扬帆觉岸行。云离京口树，雁入石头城。后夜分遥念，诸峰霜露生。",
            "comment": ""
        },
        {
            "title": "猿",
            "content": "曾宿三巴路，今来不愿听。云根啼片白，峰顶掷尖青。护果憎禽啄，栖霜觑叶零。唯应卧岚客，怜尔傍岩扃。",
            "comment": ""
        },
        {
            "title": "林下书怀寄建州李频员外",
            "content": "一从诸事懒，海上迹宜沉。吾道不当路，鄙人甘入林。云垂方觅鹤，月湿始收琴。水石南州好，谁陪刻骨吟。",
            "comment": ""
        },
        {
            "title": "访山友",
            "content": "一径通高屋，重云翳两原。山寒初宿顶，泉落未知根。急雨洗荒壁，惊风开静门。听君吟废夜，苦却建溪猿。",
            "comment": ""
        },
        {
            "title": "古冢",
            "content": "代远已难问，累累次古城。民田侵不尽，客路踏还平。作穴蛇分蛰，依冈鹿绕行。唯应风雨夕，鬼火出林明。",
            "comment": ""
        },
        {
            "title": "慈恩寺东楼",
            "content": "寺楼凉出竹，非与曲江赊。野火流穿苑，秦山叠入巴。风梢离众叶，岸角积虚沙。此地钟声近，令人思未涯。",
            "comment": ""
        },
        {
            "title": "赠南陵李主簿",
            "content": "外邑官同隐，宁劳短吏趋。看云情自足，爱酒逸应无。簟席弹棋子，衣裳惹印朱。仍闻陂水近，亦拟掉菰蒲。",
            "comment": ""
        },
        {
            "title": "送德光禅师",
            "content": "天涯缘事了，又造石霜微。不以千峰险，唯将独影归。有为嫌假佛，无境是真机。到后流沙锡，何时更有飞。",
            "comment": ""
        },
        {
            "title": "观山寺僧穿井重礼石霜长者",
            "content": "云僧凿山井，寒碧在中庭。况是分岩眼，同来下石瓶。旁痕终变藓，圆影即澄星。异夜天龙蛰，应闻说叶经。",
            "comment": ""
        },
        {
            "title": "荐福寺赠应制白公一作栖白太师",
            "content": "才子紫檀衣，明君宠顾时。讲升高座懒，书答重臣迟。瓶势倾圆顶，刀声落碎髭。还闻穿内去，随驾进新诗。",
            "comment": ""
        },
        {
            "title": "哭胡处士",
            "content": "故人江阁在，重到事悠悠。无尔向潭上，为吾倾瓮头。空馀赤枫叶，堕落钓鱼舟。疑是冲虚去，不为天地囚。",
            "comment": ""
        },
        {
            "title": "钟陵野步",
            "content": "冈扉聊自启，信步出波边。野火风吹阔，春冰鹤啄穿。渚樯齐驿树，山鸟入公田。未创孤云势，空思白阁年。",
            "comment": ""
        },
        {
            "title": "滕王阁春日晚眺",
            "content": "凌春帝子阁，偶眺日移西。浪势平花坞，帆阴上柳堤。凝岚藏宿翼，叠鼓碎归蹄。只此长吟咏，因高思不迷。",
            "comment": ""
        },
        {
            "title": "山中寒夜呈进士许棠",
            "content": "山寒草堂暖，寂夜有良朋。读易分高烛，煎茶取折冰。庭垂河半角，窗露月微棱。俱入论心地，争无俗者憎。",
            "comment": ""
        },
        {
            "title": "晨起",
            "content": "晓色教不睡，卷帘清气中。林残数枝月，发冷一梳风。并鸟含钟语，欹荷隔雾空。莫疑营白日，道路本无穷。",
            "comment": ""
        },
        {
            "title": "塞上行",
            "content": "上将拥黄须，安西逐指呼。离乡俱少壮，到碛减肌肤。风雪夜防塞，腥膻朝系胡。为君乐战死，谁喜作征夫。",
            "comment": ""
        },
        {
            "title": "夏云",
            "content": "势能成岳仞，顷刻长崔嵬。暝鸟飞不到，野风吹得开。一天分万态，立地看忘回。欲结暑宵雨，先闻江上雷。",
            "comment": ""
        },
        {
            "title": "道中",
            "content": "出门嗟世路，何日朴风归。是处太行险，    应解飞。主人厚薄礼，客子新故衣。所以浇浮态，多令行者违。",
            "comment": ""
        },
        {
            "title": "书怀",
            "content": "默默守吾道，望荣来替愁。吟诗应有罪，当路却如雠。陆海傥难溺，九霄争便休。敢言名誉出，天未白吾头。",
            "comment": ""
        },
        {
            "title": "望九华寄池阳太守",
            "content": "造华峰峰异，宜教岳德谦。灵踪载籍古，怪刃刺云尖。盘蹙陵阳壮，孤标建邺瞻。霁馀堪洗目，青出谢家檐。",
            "comment": ""
        },
        {
            "title": "商山夜闻泉",
            "content": "泻月声不断，坐来心益闲。无人知落处，万木冷空山。远忆云容外，幽疑石缝间。那辞通曙听，明日度蓝关。",
            "comment": ""
        },
        {
            "title": "答匡山僧赠榔栗杖",
            "content": "栗杖出匡顶，百中无一枝。虽因野僧得，犹畏岳神知。画月冷光在，指云秋片移。宜留引蹇步，他日访峨嵋。",
            "comment": ""
        },
        {
            "title": "月",
            "content": "寥寥天地内，夜魄爽何轻。频见此轮满，即应华发生。不圆争得破，才正又须倾。人事还如此，因知倚伏情。",
            "comment": ""
        },
        {
            "title": "感世",
            "content": "触目尽如幻，幻中能几时。愁来舍行乐，事去莫吞悲。白发不由己，黄金留待谁。耕烟得铭志，翻为古人思。",
            "comment": ""
        },
        {
            "title": "言怀",
            "content": "冥心坐似痴，寝食亦如遗。为觅出人句，只求当路知。岂能穷到老，未信达无时。此道须天付，三光幸不私。",
            "comment": ""
        },
        {
            "title": "哭陈陶处士",
            "content": "园里先生冢，鸟啼春更伤。空馀八封树，尚对一茅堂。白日埋杜甫，皇天无耒阳。如何稽古力，报答甚茫茫。",
            "comment": ""
        },
        {
            "title": "送胡一作王中丞使日东",
            "content": "辞天理玉簪，指日使鸡林。犹有中华恋，方同积浪深。张帆度鲸口，衔命见臣心。渥泽遐宣后，归期抵万金。",
            "comment": ""
        },
        {
            "title": "南游",
            "content": "直到南箕下，方谙涨海头。君恩过铜柱，戎节限交州。犀占花阴卧，波冲瘴色流。远夷非不乐，自是北人愁。",
            "comment": ""
        },
        {
            "title": "贻世",
            "content": "富者非义取，朴风争肯还。红尘不待晓，白首有谁闲。浅度四溟水，平看诸国山。只消年作劫，俱到总无间。",
            "comment": ""
        },
        {
            "title": "崇义里言怀",
            "content": "马蹄京洛岐，复此少闲时。老积沧洲梦，秋乖白阁期。平生五字句，一夕满头丝。把向侯门去，侯门未可知。",
            "comment": ""
        },
        {
            "title": "慈恩寺贻楚霄上人",
            "content": "在秦生楚思，波浪接禅关。塔碍高林鸟，窗开白日山。树阴移草上，岸色透庭间。入内谈经彻，空携讲疏还。",
            "comment": ""
        },
        {
            "title": "僧院松",
            "content": "此木韵弥全，秋霄学瑟弦。空知百馀尺，未定几多年。古甲磨云拆，孤根捉地坚。何当抛一干，作盖道场前。",
            "comment": ""
        },
        {
            "title": "长安春日",
            "content": "浩浩看花晨，六街扬远尘。尘中一丈日，谁是晏眠人。御柳舞着水，野莺啼破春。徒云多失意，犹自惜离秦。",
            "comment": ""
        },
        {
            "title": "青龙寺赠云颢法师",
            "content": "紫檀衣且香，春殿日尤长。此地开新讲，何山锁旧房。僧名喧北阙，师印续南方。莫惜青莲喻，秦人听未忘。",
            "comment": ""
        },
        {
            "title": "观华夷图",
            "content": "落笔胜缩地，展图当晏宁。中华属贵分，远裔占何星。分寸辨诸岳，斗升观四溟。长疑未到处，一一似曾经。",
            "comment": ""
        },
        {
            "title": "江西题东湖",
            "content": "凿出江湖思，凉多间。无风触微浪，半日秋山。客袖沙光满，船窗荻影闲。时人见黄绶，应笑狎鸥还。",
            "comment": ""
        }
    ]
}