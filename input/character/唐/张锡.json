{
    "dynasty": "唐",
    "author": "张锡",
    "poems": [
        {
            "title": "奉和九月九日登慈恩寺浮图应制",
            "content": "九秋霜景净，千门晓望通。仙游光御路，瑞塔迥凌空。菊彩扬尧日，萸香绕舜风。天文丽辰象，窃抃仰层穹。",
            "comment": ""
        },
        {
            "title": "晦日宴高文学林亭",
            "content": "雪尽铜驼路，花照石崇家。年光开柳色，池影泛云华。赏洽情方远，春归景未赊。欲知多暇日，尊酒渍澄霞。",
            "comment": ""
        }
    ]
}