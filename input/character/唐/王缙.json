{
    "dynasty": "唐",
    "author": "王缙",
    "poems": [
        {
            "title": "青雀歌",
            "content": "林间青雀儿，来往翩翩绕一枝。莫言不解衔环报，但问君恩今若为。",
            "comment": ""
        },
        {
            "title": "别辋川别业",
            "content": "山月晓仍在，林风凉不绝。殷勤如有情，惆怅令人别。",
            "comment": ""
        },
        {
            "title": "与卢员外象过崔处士兴宗林亭",
            "content": "身名不问十年馀，老大谁能更读书。林中独酌邻家酒，门外时闻长者车。",
            "comment": ""
        },
        {
            "title": "同王昌龄裴迪游青龙寺昙壁上人兄院集和兄维",
            "content": "林中空寂舍，阶下终南山。高卧一床上，回看六合间。浮云几处灭，飞鸟何时还。问义天人接，无心世界闲。谁知大隐者，兄弟自追攀。",
            "comment": ""
        },
        {
            "title": "杂曲歌辞·古别离",
            "content": "下阶欲别离，相对映兰丛。含辞未及吐，泪落兰丛中。高堂秋静日，罗衣飘暮风。谁能待明月，回首见床空。",
            "comment": ""
        },
        {
            "title": "九日作",
            "content": "莫将边地比京都，八月严霜草已枯。今日登高樽酒里，不知能有菊花无。",
            "comment": ""
        }
    ]
}