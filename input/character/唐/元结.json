{
    "dynasty": "唐",
    "author": "元结",
    "poems": [
        {
            "title": "补乐歌十首·云门",
            "content": "玄云溶溶兮，垂雨濛濛；类我圣泽兮，涵濡不穷。玄云漠漠兮，含映逾光；类我圣德兮，溥被无方。",
            "comment": ""
        },
        {
            "title": "补乐歌十首·五茎",
            "content": "植植万物兮，滔滔根茎；五德涵柔兮，沨沨而生。其生如何兮秞秞，天下皆自我君兮化成。",
            "comment": ""
        },
        {
            "title": "演兴四首·初祀",
            "content": "山之乳兮葺太祠，木孙为桷兮木母榱。云缨为□兮愚木栭。洞渊禅兮揭巍巍。涂木兰兮莳糅蔫，被弱草兮禘礿联。仡浑洪兮馥阗阗，管化石兮洞刳天。翘修钐兮掉芜殳，灵巫讠累兮舞颙干。荐天鱼孝兮酒阳泉，献水芸兮饭霜秈，与太灵兮千万年。",
            "comment": ""
        },
        {
            "title": "无为洞口作",
            "content": "无为洞口春水满，无为洞傍春云白。爱此踟蹰不能去，令人悔作衣冠客。洞傍山僧皆学禅，无求无欲亦忘年。欲问其心不能问，我到山中得无闷。",
            "comment": ""
        },
        {
            "title": "系乐府十二首·古遗叹",
            "content": "古昔有遗叹，所叹何所为。有国遗贤臣，万事为冤悲。所遗非遗望，所遗非可遗。所遗非遗用，所遗在遗之。嗟嗟山海客，全独竟何辞。心非膏濡类，安得无不遗。",
            "comment": ""
        },
        {
            "title": "补乐歌十首·网罟",
            "content": "吾人苦兮，水深深。网罟设兮，水不深。吾人苦兮，山幽幽。网罟设兮，山不幽。",
            "comment": ""
        },
        {
            "title": "二风诗·乱风诗五篇·至荒",
            "content": "国有世谟，仁信勤欤。王实惛荒，终亡此乎。焉有力恣谄惑，而不亡其国？呜呼亡王，忍为此心！敢正亡王，永为世箴。",
            "comment": ""
        },
        {
            "title": "招孟武昌",
            "content": "风霜枯万物，退谷如春时。穷冬涸江海，杯湖澄清漪。湖尽到谷口，单船近阶墀。湖中更何好，坐见大江水。欹石为水涯，半山在湖里。谷口更何好，绝壑流寒泉。松桂荫茅舍，白云生坐边。武昌不干进，武昌人不厌。退谷正可游，杯湖任来泛。湖上有水鸟，见人不飞鸣。谷口有山兽，往往随人行。莫将车马来，令我鸟兽惊。",
            "comment": ""
        },
        {
            "title": "闵荒诗",
            "content": "炀皇嗣君位，隋德滋昏幽。日作及身祸，以为长世谋。居常耻前王，不思天子游。意欲出明堂，便登浮海舟。令行山川改，功与玄造侔。河淮可支合，峰山扈生回沟。封陨下泽中，作山防逸流。船舲状龙鹢，若负宫阙浮。荒娱未央极，始到沧海头。忽见海门山，思作望海楼。不知新都城，已为征战丘。当时有遗歌，歌曲太冤愁。四海非天狱，何为非天囚。天囚正凶忍，为我万姓雠。人将引天钐，人将持天锼。所欲充其心，相与绝悲忧。自得隋人歌，每为隋君羞。欲歌当阳春，似觉天下秋。更歌曲未终，如有怨气浮。奈何昏王心，不觉此怨尤。遂令一夫唱，四海欣提矛。吾闻古贤君，其道常静柔。慈惠恐不足，端和忘所求。嗟嗟有隋氏，惛惛谁与俦。",
            "comment": ""
        },
        {
            "title": "补乐歌十首·咸池",
            "content": "元化油油兮，孰知其然。至德汩汩兮，顺之以先。元化浘浘兮，孰知其然。至道泱泱兮，由之以全。",
            "comment": ""
        },
        {
            "title": "刘侍御月夜宴会",
            "content": "我从苍梧来，将耕旧山田。踟蹰为故人，且复停归船。日夕得相从，转觉和乐全。愚爱凉风来，明月正满天。河汉望不见，几星犹粲然。中夜兴欲酣，改坐临清川。未醉恐天旦，更歌促繁弦。欢娱不可逢，请君莫言旋。",
            "comment": ""
        },
        {
            "title": "演兴四首·闵岭中",
            "content": "□群山以延想，吾独闵乎岭中。彼岭中兮何有，有天含之玉峰。殊閟绝之极颠，上闻产乎翠茸。欲采之以将寿，眇不知夫所从。大渊蕴蕴兮绝嶘岌岌，非梯梁以通险，当无路兮可入。彼猛毒兮曹聚，必凭托乎阻修。常儗儗兮伺人，又如何兮不愁。彼妖精兮变怪，必假见于风雨。常闪闪而伺人，又如何兮不苦。欲仗仁兮托信，将径往兮不难。久懹懹以忄夌惋，却迟回而永叹。若不可乎遂已，吾终保夫直方。则必蒙皮篻以为矢，弦毋筱以为弧。化毒铜以为戟，刺棘竹以为殳。得猛烈之材，获与之而并驱。且舂刺乎恶毒，又引射夫妖怪。尽群类兮使无，令善仁兮不害。然后采梫榕以驾深，收枞橞兮梯险。跻予身之飘飘，承予步之足炎足炎。入岭中而登玉峰，极閟绝而求翠茸。将吾寿兮随所从，思未得兮马如龙。独翳蔽于山颠，久低回而愠瘀。空仰讼于上玄，彼至精兮必应。宁古有而今无，将与身而皆亡。岂言之而已乎。",
            "comment": ""
        },
        {
            "title": "二风诗·乱风诗五篇·至虐",
            "content": "夫为君上兮，慈顺明恕，可以化人。忍行昏恣，独乐其身；一徇所欲，万方悲哀。于斯而喜，当云何哉？夫为君上兮，兢慎俭约，可以保身，忍行荒惑，虐暴于人；前世失国，如王者多。于斯不寤，当如之何。",
            "comment": ""
        },
        {
            "title": "与党评事",
            "content": "自顾无功劳，一岁官再迁。跼身班次中，常窃愧耻焉。加以久荒浪，惛愚性颇全。未知在冠冕，不合无拘牵。勤强所不及，于人或未然。岂忘惠君子，恕之识见偏。且欲因我心，顺为理化先。彼云万物情，有愿随所便。爱君得自遂，令我空渊禅。",
            "comment": ""
        },
        {
            "title": "漫歌八曲·将牛何处去二首",
            "content": "将牛何处去，耕彼故城东。相伴有田父，相欢惟牧童。将牛何处去，耕彼西阳城。叔闲修农具，直者伴我耕。",
            "comment": ""
        },
        {
            "title": "雪中怀孟武昌",
            "content": "冬来三度雪，农者欢岁稔。我麦根已濡，各得在仓廪。天寒未能起，孺子惊人寝。云有山客来，篮中见冬簟。烧柴为温酒，煮鳜为作沈。客亦爱杯尊，思君共杯饮。所嗟山路闲，时节寒又甚。不能苦相邀，兴尽还就枕。",
            "comment": ""
        },
        {
            "title": "贼退示官吏",
            "content": "昔岁逢太平，山林二十年。泉源在庭户，洞壑当门前。井税有常期，日晏犹得眠。忽然遭世变，数岁亲戎旃。今来典斯郡，山夷又纷然。城小贼不屠，人贫伤可怜。是以陷邻境，此州独见全。使臣将王命，岂不如贼焉。今彼征敛者，迫之如火煎。谁能绝人命，以作时世贤。思欲委符节，引竿自刺船。将家就鱼麦，归老江湖边。",
            "comment": "【注释】原序：癸卯岁西原贼入道州，焚烧杀掠，几尽而去。明年，贼又攻永州破邵，不犯此州边鄙而退。岂力能制敌欤？盖蒙其伤怜而已。诸使何为忍苦征敛，故作诗一篇以示官吏【注解】：１、井：即“井田”；２、井税：这里指赋税。３、戎旃：军帐。４、典：治理。５、委：率。６、刺船：撑船。【韵译】：唐代宗广德元年，西原的贼人攻入道州城，焚烧杀戮掠夺，几乎扫光全城才走。第二年，贼人又攻打永州并占领邵州，却不侵犯道州边境而去。难道道州官兵能有力制敌吗？只是受到贼人哀怜而巳。诸官吏为何如此残忍苦征赋敛？因此作诗一篇给官吏们看看。����我早年遇到了太平世道，在山林中隐居了二十年。清澈的源泉就在家门口，洞穴沟壑横卧在家门前。田租赋税有个固定期限，日上三竿依然安稳酣眠。忽然间遭遇到世道突变，数年来亲自从军上前线。如今我来治理这个郡县，山中的夷贼又常来扰边。县城太小夷贼不再屠掠，人民贫穷他们也觉可怜。因此他们攻陷邻县境界，这个道州才能独自保全。使臣们奉皇命来收租税，难道还不如盗贼的心肝？现在那横征暴敛的官吏。催赋逼税恰如火烧火煎。谁愿意断绝人民的生路，去做时世所称赞的忠贤？我想辞去道州刺史官职，拿起竹篙自己动手撑船。带领家小去到鱼米之乡，归隐老死在那江湖之边。【评析】：����这是斥责统治者横征暴敛的诗。诗序交代了历史背景，然后在诗中表现了官吏不顾人民死活，与“夷贼”比较起来，有过之而无不及。����全诗共分四段。前六句为第一段，写昔岁太平日子，生活的安适。七至十四句为第二段，写“今”，写“贼”。对“贼”褒扬。十五至廿句，为第三段，写“今”，写“官”。抨击官吏，不顾丧乱人民之苦，横征暴敛。最后四句为第四段，写自己的心志：宁愿弃官，也不愿做所谓“忠臣、贤臣”。宁愿归隐江湖，洁身自好，也不愿作为帮凶，坑害人民。����诗直陈事实，直抒胸臆，不雕琢矫饰，感情真挚。不染污泥、芳洁自好。。--引自\"超纯斋诗词\"bookbest.163.net 翻译、评析：刘建勋 | 【注释】原序：癸卯岁，西原贼入道州，焚烧杀掠，几尽而去。明年，贼又攻永破邵，不犯此州边鄙而退。岂力能制敌欤，盖蒙其伤怜而。诸使何为忍苦征敛，故作诗一篇以示官吏。【注解】：１、井：即“井田”；２、井税：这里指赋税。３、戎旃：军帐。４、典：治理。５、委：率。６、刺船：撑船。【韵译】：唐代宗广德元年，西原的贼人攻入道州城，焚烧杀戮掠夺，几乎扫光全城才走。第二年，贼人又攻打永州并占领邵州，却不侵犯道州边境而去。难道道州官兵能有力制敌吗？只是受到贼人哀怜而巳。诸官吏为何如此残忍苦征赋敛？因此作诗一篇给官吏们看看。����我早年遇到了太平世道，在山林中隐居了二十年。清澈的源泉就在家门口，洞穴沟壑横卧在家门前。田租赋税有个固定期限，日上三竿依然安稳酣眠。忽然间遭遇到世道突变，数年来亲自从军上前线。如今我来治理这个郡县，山中的夷贼又常来扰边。县城太小夷贼不再屠掠，人民贫穷他们也觉可怜。因此他们攻陷邻县境界，这个道州才能独自保全。使臣们奉皇命来收租税，难道还不如盗贼的心肝？现在那横征暴敛的官吏。催赋逼税恰如火烧火煎。谁愿意断绝人民的生路，去做时世所称赞的忠贤？我想辞去道州刺史官职，拿起竹篙自己动手撑船。带领家小去到鱼米之乡，归隐老死在那江湖之边。【评析】：����这是斥责统治者横征暴敛的诗。诗序交代了历史背景，然后在诗中表现了官吏不顾人民死活，与“夷贼”比较起来，有过之而无不及。����全诗共分四段。前六句为第一段，写昔岁太平日子，生活的安适。七至十四句为第二段，写“今”，写“贼”。对“贼”褒扬。十五至廿句，为第三段，写“今”，写“官”。抨击官吏，不顾丧乱人民之苦，横征暴敛。最后四句为第四段，写自己的心志：宁愿弃官，也不愿做所谓“忠臣、贤臣”。宁愿归隐江湖，洁身自好，也不愿作为帮凶，坑害人民。����诗直陈事实，直抒胸臆，不雕琢矫饰，感情真挚。不染污泥、芳洁自好。--引自\"超纯斋诗词\"bookbest.163.net 翻译、评析：刘建勋【简析】：这首诗表达了诗人对朝廷租庸使们横征暴敛的强烈不满，词意深沉，感情愤激。这对本身也是官吏的作者来说，难能可贵。TO THE TAX-COLLECTORS AFTER THE BANDITS RETREATIn the year Kuimao the bandits from Xiyuan entered Daozhou, set fire, raided, killed, and looted. The whole district was almost ruined. The next year the bandits came again and, attacking the neighbouring prefecture, Yong, passed this one by. It was not because we were strong enough to defend ourselves, but, probably, because they pitied us. And how now can these commissioners bear to impose extra taxes? I have written this poem for the collectors' information. I still remember those days of peace -- Twenty years among mountains and forests, The pure stream running past my yard, The caves and valleys at my door. Taxes were light and regular then, And I could sleep soundly and late in the morning- Till suddenly came a sorry change. ...For years now I have been serving in the army. When I began here as an official, The mountain bandits were rising again; But the town was so small it was spared by the thieves, And the people so poor and so pitiable That all other districts were looted And this one this time let alone. ...Do you imperial commissioners Mean to be less kind than bandits? The people you force to pay the poll Are like creatures frying over a fire. And how can you sacrifice human lives, Just to be known as able collectors? -- ...Oh, let me fling down my official seal, Let me be a lone fisherman in a small boat And support my family on fish and wheat And content my old age with rivers and lakes! 　　此诗和《舂陵行》都是作者反映社会现实，同情人民疾苦的代表作，而在斥责统治者对苦难人民的横征暴敛上，此诗词意更为深沉，感情更为愤激。　　诗前的序交待了作诗的原委。癸卯岁，即唐代宗广德元年（763），十二月，广西境内的少数民族“西原蛮”发动了反对唐王朝的武装起义，曾攻占道州（州治在今湖南道县）达一月余。第二年五月，元结任道州刺史，七月“西原蛮”又攻破了邻近的永州（州治在今湖南零陵）和邵州（州治在今湖南邵阳），却没有再攻道州。诗人认为，这并不是官府“力能制敌”，而是出于“西原蛮”对战乱中道州人民的“伤怜”，相反，朝廷派到地方上的租庸使却不能体恤人民，在道州百姓“朝餐是草根，暮食乃木皮”（《舂陵行》）的情况下，仍旧残酷征敛，有感于此，作者写下了这首诗。元结把起义的少数民族称之为“贼”，固然表现了他的偏见，但在诗中，他把“诸使”和“贼”对比起来写，通过对“贼”的有所肯定，来衬托官吏的残暴，这对本身也是个“官吏”的作者来说，是非常难能可贵的。　　全诗共分四段。第一段由“昔年”句至“日晏”句，先写“昔”。头两句是对“昔”的总的概括，交代他在作官以前长期的隐居生活，正逢“太平”盛世。三、四句写山林的隐逸之乐，为后文写官场的黑暗和准备归老林下作铺垫。这一段的核心是“井税有常期”句，所谓“井税”，原意是按照古代井田制收取的赋税，这里借指唐代按户口征取定额赋税的租庸调法；“有常期”，是说有一定的限度。显然作者把人民没有额外负担看作是年岁太平的主要标志，是“日晏犹得眠”即人民能安居乐业的重要原因，对此进行了热情歌颂，便为后面揭露“今”时统治者肆意勒索人民设下了伏笔。　　第二段从“忽然”句到“此州”句，写“今”，写“贼”。前四句先简单叙述自己从出山到遭遇变乱的经过：安史之乱以来，元结亲自参加了征讨乱军的战斗，后来又任道州刺史，正碰上“西原蛮”发生变乱。由此引出后四句，强调城小没有被屠，道州独能促使的原因是：“人贫伤可怜”，也即“贼”对道州人民苦难的同情，这是对“贼”的褒扬。此诗题为“示官吏”，作诗的主要目的是揭露官吏，告戒官吏，所以写“贼”是为了写“官”，下文才是全诗的中心。　　第三段从“使臣”句至“以作”句，写“今”，写“官”。一开始用反问句把“官”和“贼”对照起来写：“使臣将王命，岂不如贼焉？”奉了皇帝之命来催征赋税的租庸使，难道还不如“贼”吗？这是抨击官吏，不顾丧乱地区人民死活依然横征暴敛的愤激之词，是元结关心人民疾苦的点睛之笔。而下两句指陈事实的直接描写：“今彼征敛者，迫之如火煎”，更活画出一幅虎狼官吏陷民于水火的真实情景。和前面“井税”两句相照应，与“昔”形成鲜明对比，对征敛官吏的揭露更加深刻有力。接下来的两句：“谁能绝人命，以作时世贤？”意为怎能断绝人民的生路，去做一个当时统治者所认为的贤能官吏呢？以反问的语气作出了断然否定的回答，揭示了“时世贤”的残民本质。“绝人命”和“伤可怜”相照应，“时世贤”与“贼”作对比，这里对“时世贤”的讽刺鞭挞之意十分强烈。更为可贵的是诗人在此公开表明自己不愿“绝人命”，也不愿作“时世贤”的决绝态度，并以此作为对其他官吏的一种告戒。　　第四段由“思欲”句至“归老”句，向官吏们坦露自己的心志。作者是个官吏，他是不能违“王命”的，可是作“征敛者”吧，他又不愿“绝人命”，如何对待这一矛盾的处境呢？诗人的回答是：宁愿弃官，归隐江湖，也绝不去做那种残民邀功、取媚于上的所谓贤臣。这是对统治者征敛无期的抗议，从中我们可以清楚地触摸到作者那颗关心民瘼的炽热之心。　　元结在政治上是一位具有仁政爱民理想的清正官吏；在文学上反对“拘限声病，喜尚形似”（《箧中集序》）的浮艳诗风，主张发挥文学“救时劝俗”（《文编序》）的社会作用。这首诗不论叙事抒情，都指陈事实，直抒胸臆，没有一点雕琢矫饰的痕迹，而诗中那种忧时爱民的深挚感情，如从胸中自然倾泄，自有一种感人之处，亦自能在质朴之中成其浑厚，显示出元结诗质朴简古、平直切正的典型特色。沈德潜说：“次山诗自写胸次，不欲规模古人，而奇响逸趣，在唐人中另辟门径。”（《唐诗别裁》）这样的评论是恰如其分的。　　（吴小林）"
        },
        {
            "title": "二风诗·治风诗五篇·至仁",
            "content": "猗皇至圣兮，至惠至仁，德施蕴蕴。蕴蕴如何？不全不缺，莫知所贶。猗皇至圣兮，至俭至明，化流瀛瀛。瀛瀛如何？不虢不赩，莫知其极。",
            "comment": ""
        },
        {
            "title": "舂陵行",
            "content": "军国多所需， 切责在有司。有司临郡县， 刑法竞欲施。供给岂不忧？ 征敛又可悲。州小经乱亡， 遗人实困疲。大乡无十家， 大族命单赢。朝餐是草根， 暮食仍木皮。出言气欲绝， 意速行步迟。追呼尚不忍， 况乃鞭扑之！邮亭传急符， 来往迹相追。更无宽大恩， 但有迫促期。欲令鬻儿女， 言发恐乱随。悉使索其家， 而又无生资。听彼道路言， 怨伤谁复知！“去冬山贼来， 杀夺几无遗。所愿见王官， 抚养以惠慈。奈何重驱逐， 不使存活为！”安人天子命， 符节我所持。州县忽乱亡， 得罪复是谁？逋缓违诏令， 蒙责固其宜。前贤重守分， 恶以祸福移。亦云贵守官， 不爱能适时。顾惟孱弱者， 正直当不亏。何人采国风， 吾欲献此辞。",
            "comment": "【注释】原序：癸卯岁，漫叟授道州刺史。道州旧四万余户，经贼已来，不满四千，大半不胜赋税。到官未五十日，承诸使征求符牒二百余封，皆曰：“失其限者，罪至贬削。”於戏！若悉应其命，则州县破乱，刺史欲焉逃罪；若不应命，又即获罪戾，必不免也。吾将守官，静以安人，待罪而已。此州是舂陵故地，故作《舂陵行》以达下情。　　这首《舂陵行》是元结的代表作之一，曾博得杜甫的激赏。杜甫在《同元使君舂陵行》诗中说：“观乎《舂陵》作，欻见俊哲情……道州忧黎庶，词气浩纵横。两章（指《舂陵行》及《贼退示官吏》）对秋月，一字偕华星。”《舂陵行》确实是灿若秋月华星的不朽诗篇。　　唐代宗广德元年（763），诗人任道州刺史；第二年五月，诗人来到任所。道州旧有四万多户人家，几经兵荒马乱，剩下的还不到原来的十分之一。人民疲困不堪，而官府横征暴敛却有增无已。元结目睹民不聊生的惨状，曾上书为民请命，并在任所为民营舍、给田、免徭役，很有政绩。他的《舂陵行》，就反映了当时苦难的现实，表现了他对人民的同情。　　全诗分为三部分。前四句是第一部分，写上情，概括叙述了赋税繁多，官吏严刑催逼的情况。“军国多所需”是本诗的关键，是人民痛苦的根源，诗人痛感于赋税的繁重，所以开篇提明，单刀直入。这么多的需求，哪儿来呢？自然是命地方官去找老百姓要，于是引出下文。“切责在有司，有司临郡县”，顶针句的运用，从形式上造成一种紧迫感，表现上级官府催促之急。而官吏却一个赛似一个地施用重刑，催逼频繁而严厉，百姓怎么受得了呢？短短数语，渲染了一种阴森恐怖的气氛。　　“供给岂不忧”至“况乃鞭扑之”是第二部分，写下情，具体描述百姓困苦不堪的处境。　　前两句“忧”与“悲”对举，通过反诘、感叹语气的变化，刻画了一个封建时代的良吏的矛盾心理：即忧虑军国的供给，又悲悯征敛下的百姓。诗句充满对急征暴敛的反感和对人民的深切同情。在这屡经乱亡的年代，百姓负担重荷，“困疲”已极。诗人只选取了“大乡”“大族”来反映，他们尚且以草根树皮为食，小乡小户的困苦情况就更不堪设想了。“出言气欲绝，意速行步迟”，只用两句诗，就活画出被统治阶级苛剥殆尽的百姓的孱弱形象。由此而引起的诗人的同情和感慨，“追呼尚不忍，况乃鞭扑之”，又为第三部分的描写埋下了伏线。　　前两部分从大处着笔，勾画出广阔的社会背景，下面又从细处落墨，抽出具体的催租场景进行细致的描写。“邮亭传急符”以下是第三部分，写诗人在催征赋税时的思想活动。　　诗人先用“急符”二字交代催征的紧急。接着再加一句“来往迹相追”，一个“追”字，具体形象地展现出急迫的情状。诗人深受其累，在这首诗的自序中说：“到官未五十日，承诸使征求符牒二百余封，皆曰：‘失其限者，罪至贬削。’”他对此异常不满，明确指责这种“迫促”毫无“宽大”之“恩”。　　然后集中笔墨揭示诗人的内心世界，把诗人的感情变化写得非常委婉，非常细腻。一开始，诗人设想了各种催缴租税的办法：让他们卖儿卖女──不行，那样会逼得他们铤而走险；抄家以偿租赋──也不行，他们还靠什么生活呢？写到这里，诗人荡开一笔，借所听到的“道路言”表现人民的怨声载道。“重驱逐”的“重”字，既照应前面的“乱亡”“山贼”字样，也写出官凶于“贼”的腐败政治现实，表现出强烈的怨愤情绪。这就促使诗人的思想发生了变化：诗人由设法催促征敛，转而决心笃行守分爱民的正直之道，甚至不顾抗诏获罪，毅然作出了违令缓租的决定。希望自己的意见能上达君王，请求最高统治者体察下情，改革现状。　　在这一部分，诗人发了很多议论。这是他激烈思想斗争的表现，是心声的自然流露。诗人通过这些议论，具体深刻地展示了自己思想感情的变化过程和根据，波澜跌宕，感人至深。　　这首诗以情胜，诗人“情动于中而形于言”，用朴素古淡的笔墨，倾诉内心深处的真情实感，有一种感人肺腑的力量。诗中心理描写曲折细腻，淋漓尽致地展现作为封建官吏的诗人，从忧供给到悲征敛，从催逼赋税到顾恤百姓，最后献辞上书，决心“守官”“待罪”（见序），委曲深细，“微婉顿挫”（杜甫《同元使君舂陵行序》）。这首诗不尚辞藻，不事雕琢，用白描的手法陈列事实，直抒胸臆，而韵致自在方圆之外，正如元好问所说：“浪翁水乐无宫徵，自是云山韶濩音（《论诗绝句》），具有一种自然美，本色美。　　（张燕瑾）"
        },
        {
            "title": "喻常吾直（时为摄官）",
            "content": "山泽多饥人，闾里多坏屋。战争且未息，征敛何时足。不能救人患，不合食天粟。何况假一官，而苟求其禄。近年更长吏，数月未为速。来者罢而官，岂得不为辱。劝为辞府主，从我游退谷。谷中有寒泉，为尔洗尘服。",
            "comment": ""
        },
        {
            "title": "杂曲歌辞·湋乃曲",
            "content": "偏存名迹在人间，顺俗与时未安闲。来谒大官兼问政，扁舟却入九疑山。湘江二月春水平，满月和风宜夜行。唱桡欲过平阳戍，守吏相呼问姓名。千里枫林烟雨深，无朝无暮有猿吟。停桡静听曲中意，好是云山韶濩音。零陵郡北湘水东，浯溪形胜满湘中。溪口石颠堪自逸，谁能相伴作渔翁。下泷船似入深渊，上泷船似欲升天。泷南始到九疑郡，应绝高人乘兴船。",
            "comment": "【注释】湘江二月春水平， 满月和风宜夜行。　　唱桡欲过平阳戍， 守吏相呼问姓名。　　本诗作于大历二年（767）。作者（时任道州刺史）因军事诣长沙都督府，返回道州（今湖南道县西）途中，逢春水大发，船行困难，于是作诗五首，“令舟子唱之，盖以取适道路云。”（诗序）“欸乃”为棹声。“欸乃曲”犹船歌。　　从长沙还道州，本属逆水，又遇江水上涨，怎么能说“宜夜行”呢？这样写，是正因为实际情况不便行舟，才需要努力和乐观的缘故。诗的前两句将二月湘江之夜写得平和美好，“春水平”写出了江面的开阔，“和风”写出了春风的和煦，“满月”写出月色的明朗。诗句洋溢着乐观精神，深得民歌之神髓。　　三、四句是诗人信手拈来一件行船途遇之事，做入诗中：当桨声伴着歌声的节拍，行驶近平阳戍（在衡阳以南）时，突然传来高声喝问，打断了船歌：原来是戍守的官吏在喝问姓名。　　如此美好、富于诗意的夜里，半路“杀”出一个“守吏”，还不大杀风景么？本来应该听到月下惊鸟的啼鸣，远村的犬吠，那才有诗意呢。前人也一直是这样写的，但此诗一反前人老套，另辟新境。“守吏相呼问姓名”，这个平凡的细节散发着浓郁的时代生活气息。在大历年间，天下早不是“九州道路无豺虎，远行不劳吉日出”那般太平了。元结做道州刺史便是在“州小经乱亡”（《舂陵行》）之后。春江月夜行船，遇到关卡和喝问，破坏了境界的和谐，正反映出那个时代的特征。其次，这一情节也写出了夜行船途中异样的感受。静夜里传来守吏的喝问，并不会使当时的行人意外和愕然，反倒有一种安全感。当船被发放通行，结束了一程，开始了新的一程，乘客与船夫都会有一种似忧如喜的感受。可见后两句不但意味丰富，而且新鲜。这才是元结此诗独到之处。　　这样的诗句是即兴式的，似乎得来全不费工夫。但敢于把前所未有的情景入诗，却非有创新的勇气不可。和任何创造一样，诗永远需要新意。　　（周啸天）"
        },
        {
            "title": "与瀼溪邻里",
            "content": "昔年苦逆乱，举族来南奔。日行几十里，爱君此山村。峰谷呀回映，谁家无泉源。修竹多夹路，扁舟皆到门。瀼溪中曲滨，其阳有闲园。邻里昔赠我，许之及子孙。我尝有匮乏，邻里能相分。我尝有不安，邻里能相存。斯人转贫弱，力役非无冤。终以瀼滨讼，无令天下论。",
            "comment": ""
        },
        {
            "title": "宴湖上亭作",
            "content": "广亭盖小湖，湖亭实清旷。轩窗幽水石，怪异尤难状。石尊能寒酒，寒水宜初涨。岸曲坐客稀，杯浮上摇漾。远水入帘幕，淅沥吹酒舫。欲去未回时，飘飘正堪望。酣兴思共醉，促酒更相向。舫去若惊凫，溶瀛满湖浪。朝来暮忘返，暮归独惆怅。谁肯爱林泉，从吾老湖上。",
            "comment": ""
        },
        {
            "title": "登白云亭",
            "content": "出门见南山，喜逐松径行。穷高欲极远，始到白云亭。长山绕井邑，登望宜新晴。州渚曲湘水，萦回随郡城。九疑千万峰，嵺嵺天外青。烟云无远近，皆傍林岭生。俯视松竹间，石水何幽清。涵映满轩户，娟娟如镜明。何人病惛浓，积醉且未醒。与我一登临，为君安性情。",
            "comment": ""
        },
        {
            "title": "朝阳岩下歌",
            "content": "朝阳岩下湘水深，朝阳洞口寒泉清。零陵城郭夹湘岸，岩洞幽奇带郡城。荒芜自古人不见，零陵徒有先贤传。水石为娱安可羡，长歌一曲留相劝。",
            "comment": ""
        },
        {
            "title": "酬裴云客",
            "content": "自厌久荒浪，于时无所任。耕钓以为事，来家樊水阴。甚醉或漫歌，甚闲亦漫吟。不知愚僻意，称得云客心。云客方持斧，与人正相临。符印随坐起，守位常森森。纵能有相招，岂暇来山林。",
            "comment": ""
        },
        {
            "title": "喻瀼溪乡旧游",
            "content": "往年在瀼滨，瀼人皆忘情。今来游瀼乡，瀼人见我惊。我心与瀼人，岂有辱与荣。瀼人异其心，应为我冠缨。昔贤恶如此，所以辞公卿。贫穷老乡里，自休还力耕。况曾经逆乱，日厌闻战争。尤爱一溪水，而能存让名。终当来其滨，饮啄全此生。",
            "comment": ""
        },
        {
            "title": "二风诗·乱风诗五篇·至惑",
            "content": "贤圣为上兮，必俭约戒身，鉴察化人，所以保福也。如何不思，荒恣是为？上下隔塞，人神怨奰；敖恶无厌，不畏颠坠。圣贤为上兮，必用贤正，黜奸佞之臣，所以长久也。如何反是，以为乱矣？宠邪信惑，近佞好谀；废嫡立庶，忍为祸谟。",
            "comment": ""
        },
        {
            "title": "漫歌八曲·大回中",
            "content": "樊水欲东流，大江又北来。樊山当其南，此中为大回。回中鱼好游，回中多钓舟。漫欲作渔人，终焉无所求。",
            "comment": ""
        },
        {
            "title": "系乐府十二首·思太古",
            "content": "东南三千里，沅湘为太湖。湖上山谷深，有人多似愚。婴孩寄树颠，就水捕鷠鲈。所欢同鸟兽，身意复何拘。吾行遍九州，此风皆已无。吁嗟圣贤教，不觉久踌蹰。",
            "comment": ""
        },
        {
            "title": "二风诗·治风诗五篇·至正",
            "content": "为君之道，何以为明？功不滥赏，罪不滥刑；谠言则听，谄言不听；王至是然，可为明焉。",
            "comment": ""
        },
        {
            "title": "题孟中丞茅阁",
            "content": "小山为郡城，随水能萦纡。亭亭最高处，今是西南隅。杉大老犹在，苍苍数十株。垂阴满城上，枝叶何扶疏。乃知四海中，遗事谁谓无。及观茅阁成，始觉形胜殊。凭轩望熊湘，云榭连苍梧。天下正炎热，此然冰雪俱。客有在中坐，颂歌复何如。公欲举遗材，如此佳木欤。公方庇苍生，又如斯阁乎。请达谣颂声，愿公且踟蹰。",
            "comment": ""
        },
        {
            "title": "宿洄溪翁宅",
            "content": "长松万株绕茅舍，怪石寒泉近岩下。老翁八十犹能行，将领儿孙行拾稼。吾羡老翁居处幽，吾爱老翁无所求。时俗是非何足道，得似老翁吾即休。",
            "comment": ""
        },
        {
            "title": "引极三首·望仙府",
            "content": "山凿落兮眇嶔岑，云溶溶兮木棽棽。中何有兮人不睹，远欹差兮閟仙府。彼仙府兮深且幽，望一至兮藐无由。望不从兮知如何，心混混兮意浑和。思假足兮虎豹，超阻绝兮凌踔。诣仙府兮从羽人，饵五灵兮保清真。",
            "comment": ""
        },
        {
            "title": "酬孟武昌苦雪",
            "content": "积雪闲山路，有人到庭前。云是孟武昌，令献苦雪篇。长吟未及终，不觉为凄然。古之贤达者，与世竟何异。不能救时患，讽谕以全意。知公惜春物，岂非爱时和。知公苦阴雪，伤彼灾患多。奸凶正驱驰，不合问君子。林莺与野兽，无乃怨于此。兵兴向九岁，稼穑谁能忧。何时不发卒，何日不杀牛。耕者日已少，耕牛日已希。皇天复何忍，更又恐毙之。自经危乱来，触物堪伤叹。见君问我意，只益胸中乱。山禽饥不飞，山木冻皆折。悬泉化为冰，寒水近不热。出门望天地，天地皆昏昏。时见双峰下，雪中生白云。",
            "comment": ""
        },
        {
            "title": "窊尊诗（在道州）",
            "content": "巉巉小山石，数峰对窊亭。窊石堪为樽，状类不可名。巡回数尺间，如见小蓬瀛。尊中酒初涨，始有岛屿生。岂无日观峰，直下临沧溟。爱之不觉醉，醉卧还自醒。醒醉在尊畔，始为吾性情。若以形胜论，坐隅临郡城。平湖近阶砌，近山复青青。异木几十株，林条冒檐楹。盘根满石上，皆作龙蛇形。酒堂贮酿器，户牖皆罂瓶。此尊可常满，谁是陶渊明。",
            "comment": ""
        },
        {
            "title": "系乐府十二首·谢大龟",
            "content": "客来自江汉，云得双大龟。且言龟甚灵，问我君何疑。自昔保方正，顾尝无妄私。顺和固鄙分，全守真常规。行之恐不及，此外将何为。惠恩如可谢，占问敢终辞。",
            "comment": ""
        },
        {
            "title": "宿丹崖翁宅",
            "content": "扁舟欲到泷口湍，春水湍泷上水难。投竿来泊丹崖下，得与崖翁尽一欢。丹崖之亭当石颠，破竹半山引寒泉。泉流掩映在木杪。有若白鸟飞林间。往往随风作雾雨，湿人巾履满庭前。丹崖翁，爱丹崖，弃官几年崖下家。儿孙棹船抱酒瓮，醉里长歌挥钓车。吾将求退与翁游，学翁歌醉在鱼舟。官吏随人往未得，却望丹崖惭复羞。",
            "comment": ""
        },
        {
            "title": "漫歌八曲·西阳城",
            "content": "江北有大洲，洲上堪力耕。此中宜五谷，不及西阳城。城畔多野桑，城中多古荒。衣食可力求，此外何所望。",
            "comment": ""
        },
        {
            "title": "二风诗·乱风诗五篇·至乱",
            "content": "嘻乎王家，曾有凶王，中世失国，岂非骄荒。复复之难，令则可忘。嘻乎乱王，王心何思？暴淫虐惑，无思不为；生人冤怨，言何极之。",
            "comment": ""
        },
        {
            "title": "欸乃曲五首",
            "content": "偶存名迹在人间，顺俗与时未安闲。来谒大官兼问政，扁舟却入九疑山。湘江二月春水平，满月和风宜夜行。唱桡欲过平阳戍，守吏相呼问姓名。千里枫林烟雨深，无朝无暮有猿吟。停桡静听曲中意，好是云山韶濩音。零陵郡北湘水东，浯溪形胜满湘中。溪口石颠堪自逸，谁能相伴作渔翁。下泷船似入深渊，上泷船似欲升天。泷南始到九疑郡，应绝高人乘兴船。",
            "comment": ""
        },
        {
            "title": "系乐府十二首·颂东夷",
            "content": "尝闻古天子，朝会张新乐。金石无全声，宫商乱清浊。东惊且悲叹，节变何烦数。始知中国人，耽此亡纯朴。尔为外方客，何为独能觉。其音若或在，蹈海吾将学。",
            "comment": ""
        },
        {
            "title": "游潓泉示泉上学者",
            "content": "顾吾漫浪久，不欲有所拘。每到潓泉上，情性可安舒。草堂在山曲，澄澜涵阶除。松竹阴幽径，清源涌坐隅。筑塘列圃畦，引流灌时蔬。复在郊郭外，正堪静者居。惬心则自适，喜尚人或殊。此中若可安，不服铜虎符。",
            "comment": ""
        },
        {
            "title": "补乐歌十首·丰年",
            "content": "猗太帝兮，其智如神；分草实兮，济我生人。猗太帝兮，其功如天；均四时兮，成我丰年。",
            "comment": ""
        },
        {
            "title": "石鱼湖上醉歌并序",
            "content": "石鱼湖，似洞庭，夏水欲满君山春。山为樽，水为沼，酒徒历历坐洲岛。长风连日作大浪，不能废人运洒舫。我持长瓢坐巴丘，酌饮四座以散愁。",
            "comment": "【注释】原序：漫叟以公田米酿酒，因休暇则载酒于湖上，时取一醉。欢醉中，据湖岸引编巯鱼取酒，使舫载之，遍饮坐者。意疑倚巴丘酌于君山之上，诸子环洞庭而坐，酒舫泛泛然触波涛而往来者，乃作歌以长之。【注解】：１、漫叟：元结的别号。２、疑：似。３、长：犹助兴。【韵译】：我用公田的米酿酒，常借休假之闲，载酒到石鱼湖上，暂且博取一醉。在酒酣欢快之中，靠着湖岸，伸臂向石鱼取酒，叫船载着，使所有在座的人都痛饮。好象靠着巴陵山，而伸手向君山上舀酒一般，同游的人，也象绕洞庭湖而坐。酒舫漫漫地触动波涛，来来往往添酒。于是作了这首醉歌，歌咏此事。����湖南道州的石鱼湖，真象洞庭，夏天水涨满了，君山翠绿苍苍。且把山谷作酒杯，湖水作酒池，酒徒济济，围坐在洲岛的中央。管他连日狂风大作，掀起大浪，也阻遏不了，我们运酒的小舫。我手持酒葫芦瓢，稳坐巴丘山，为四卒斟酒，借以消散那愁肠！【评析】：����元结在代宗时，曾任道州刺史，其时他写了好几首吟石鱼湖的诗。他的《石鱼湖上作序》云：“��泉南上有独石在水中，状如游鱼。鱼凹处，修之可以贮酒。水涯四匝，多欹石相连，石上堪人坐，水能浮小舫载酒，又能绕石鱼洄流，及命湖曰石鱼湖，镌铭於湖上，显示来者，又作诗以歌之。”有诗云：“吾爱石鱼湖，石鱼在湖里，鱼背有酒樽，绕鱼是湖水”。����此诗乃歌咏石鱼湖风景，抒发诗人淡于仕途进取，意欲归隐的胸怀。诗起首以洞庭湖作比石鱼湖，以君山作比石鱼；接着叙述在石鱼的寻欢作乐；最后说明即使有大风大浪，也不能阻止饮酒作乐，借以忘忧。诗的格调清新自然，乘兴而发，毫无拘束，足见诗人胸襟之开阔，和及时行乐的思绪。--引自\"超纯斋诗词\"bookbest.163.net 翻译、评析：刘建勋【简析】：这首诗表现了诗人已动归隐之心，借酒浇愁和向往无拘无束的闲散生活，其中醉后狂言，写得直率自然，具有民歌色彩。"
        },
        {
            "title": "系乐府十二首·去乡悲",
            "content": "踌蹰古塞关，悲歌为谁长。日行见孤老，羸弱相提将。闻其呼怨声，闻声问其方。方言无患苦，岂弃父母乡。非不见其心，仁惠诚所望。念之何可说，独立为凄伤。",
            "comment": ""
        },
        {
            "title": "补乐歌十首·六英",
            "content": "我有金石兮，击考崇崇。与汝歌舞兮，上帝之风。由六合兮，英华沨沨。我有丝竹兮，韵和泠泠。与汝歌舞兮，上帝之声。由六合兮，根底嬴嬴。",
            "comment": ""
        },
        {
            "title": "补乐歌十首·九渊",
            "content": "圣德至深兮，奫奫如渊；生类娭娭兮，孰知其然。",
            "comment": ""
        },
        {
            "title": "游石溪示学者",
            "content": "小溪在城下，形胜堪赏爱。尤宜春水满，水石更殊怪。长山势回合，井邑相萦带。石林绕舜祠，西南正相对。阶庭无争讼，郊境罢守卫。时时溪上来，劝引辞学辈。今谁不务武，儒雅道将废。岂忘二三子，旦夕相勉励。",
            "comment": ""
        },
        {
            "title": "引东泉作",
            "content": "东泉人未知，在我左山东。引之傍山来，垂流落庭中。宿雾含朝光，掩映如残虹。有时散成雨，飘洒随清风。众源发渊窦，殊怪皆不同。此流又高悬，氵旛氵旛在长空。山林何处无，兹地不可逢。吾欲解缨佩，便为泉上翁。",
            "comment": ""
        },
        {
            "title": "宿无为观",
            "content": "九疑山深几千里，峰谷崎岖人不到。山中旧有仙姥家，十里飞泉绕丹灶。如今道士三四人，茹芝炼玉学轻身。霓裳羽盖傍临壑，飘飖似欲来云鹤。",
            "comment": ""
        },
        {
            "title": "橘井",
            "content": "灵橘无根井有泉，世间如梦又千年。乡园不见重归鹤，姓字今为第几仙。风泠露坛人悄悄，地闲荒径草绵绵。如何蹑得苏君迹，白日霓旌拥上天。",
            "comment": ""
        },
        {
            "title": "招陶别驾家阳华作",
            "content": "海内厌兵革，骚骚十二年。阳华洞中人，似不知乱焉。谁能家此地，终老可自全。草堂背岩洞，几峰轩户前。清渠匝庭堂，出门仍灌田。半崖盘石径，高亭临极巅。引望见何处，迤逶陇北川。杉松几万株，苍苍满前山。岩高暧华阳，飞溜何潺潺。洞深迷远近，但觉多洄渊。昼游兴未尽，日暮不欲眠。探烛饮洞中，醉昏漱寒泉。始知天下心，耽爱各有偏。陶家世高逸，公忍不独然。无或毕婚嫁，竟为俗务牵。",
            "comment": ""
        },
        {
            "title": "漫歌八曲·小回中",
            "content": "丛石横大江，人言是钓台。水石相冲激，此中为小回。回中浪不恶，复在武昌郭。来客去客船，皆向此中泊。",
            "comment": ""
        },
        {
            "title": "系乐府十二首·农臣怨",
            "content": "农臣何所怨，乃欲干人主。不识天地心，徒然怨风雨。将论草木患，欲说昆虫苦。巡回宫阙傍，其意无由吐。一朝哭都市，泪尽归田亩。谣颂若采之，此言当可取。",
            "comment": ""
        },
        {
            "title": "二风诗·治风诗五篇·至理",
            "content": "理何为兮，系修文德。加之清一，莫不顺则。意彼刑法，设以化人；致使无之，而化益纯。所谓代刑，以道去杀。呜呼呜呼！人不斯察。",
            "comment": ""
        },
        {
            "title": "系乐府十二首·欸乃曲",
            "content": "谁能听欸乃，欸乃感人情。不恨湘波深，不怨湘水清。所嗟岂敢道，空羡江月明。昔闻扣断舟，引钓歌此声。始歌悲风起，歌竟愁云生。遗曲今何在，逸为渔父行。",
            "comment": ""
        },
        {
            "title": "说洄溪招退者（在州南江华县）",
            "content": "长松亭亭满四山，山间乳窦流清泉。洄溪正在此山里，乳水松膏常灌田。松膏乳水田肥良，稻苗如蒲米粒长。糜色如珈玉液酒，酒熟犹闻松节香。溪边老翁年几许，长男头白孙嫁女。问言只食松田米，无药无方向人语。浯溪石下多泉源，盛暑大寒冬大温。屠苏宜在水中石，洄溪一曲自当门。吾今欲作洄溪翁，谁能住我舍西东。勿惮山深与地僻，罗浮尚有葛仙翁。",
            "comment": ""
        },
        {
            "title": "演兴四首·招太灵",
            "content": "招太灵兮山之巅，山屹山兮水沦涟。祠之襰兮眇何年，木修修兮草鲜鲜。嗟魑魅兮淫厉，自古昔兮崇祭。禧太灵兮端清，予愿致夫精诚。久愵兮忄充忄充,招捃扌痐兮呼风。风之声兮起飗飗，吹玄云兮散而浮。望太灵兮俨而安，澹油溶兮都清闲。",
            "comment": ""
        },
        {
            "title": "系乐府十二首·寿翁兴",
            "content": "借问多寿翁，何方自修育。惟云顺所然，忘情学草木。始知世上术，劳苦化金玉。不见充所求，空闻肆耽欲。清和存王母，潜濩无乱黩。谁正好长生，此言堪佩服。",
            "comment": ""
        },
        {
            "title": "石宫四咏",
            "content": "石宫春云白，白云宜苍苔。拂云践石径，俗士谁能来。石宫夏水寒，寒水宜高林。远风吹萝蔓，野客熙清阴。石宫秋气清，清气宜山谷。落叶逐霜风，幽人爱松竹。石宫冬日暖，暖日宜温泉。晨光静水雾，逸者犹安眠。",
            "comment": ""
        },
        {
            "title": "别何员外",
            "content": "谁能守清躅，谁能嗣世儒。吾见何君饶，为人有是夫。黜官二十年，未曾暂崎岖。终不病贫贱，寥寥无所拘。忽然逢知己，数月领官符。犹是尚书郎，收赋来江湖。人皆悉苍生，随意极所须。比盗无兵甲，似偷又不如。公能独宽大，使之力自输。吾欲探时谣，为公伏奏书。但恐抵忌讳，未知肯听无。不然且相送，醉欢于坐隅。",
            "comment": ""
        },
        {
            "title": "登九疑第二峰",
            "content": "九疑第二峰，其上有仙坛。杉松映飞泉，苍苍在云端。何人居此处，云是鲁女冠。不知几百岁，燕坐饵金丹。相传羽化时，云鹤满峰恋。妇中有高人，相望空长叹。",
            "comment": ""
        },
        {
            "title": "漫问相里黄州",
            "content": "东邻有渔父，西邻有山僧。各问其性情，变之俱不能。公为二千石，我为山海客。志业岂不同，今已殊名迹。相里不相类，相友且相异。何况天下人，而欲同其意。人意苟不同，分寸不相容。漫问轩裳客，何如耕钓翁。",
            "comment": ""
        },
        {
            "title": "系乐府十二首·下客谣",
            "content": "下客无黄金，岂思主人怜。客言胜黄金，主人然不然。珠玉成彩翠，绮罗如婵娟。终恐见斯好，有时去君前。岂知保忠信，长使令德全。风声与时茂，歌颂万千年。",
            "comment": ""
        },
        {
            "title": "系乐府十二首·陇上叹",
            "content": "援车登陇坂，穷高遂停驾。延望戎狄乡，巡回复悲咤。滋移有情教，草木犹可化。圣贤礼让风，何不遍西夏。父子忍猜害，君臣敢欺诈。所适今若斯，悠悠欲安舍。",
            "comment": ""
        },
        {
            "title": "与党侍御",
            "content": "众坐吾独欢，或问欢为谁。高人党茂宗，复来官宪司。昔吾顺元和，与世行自遗。茂宗正作吏，日有趋走疲。及吾污冠冕，茂宗方矫时。诮吾顺让者，乃是干进资。今将问茂宗，茂宗欲何辞。若云吾无心，此来复何为。若云吾有羞，于此还见嗤。谁言万类心，闲之不可窥。吾欲喻茂宗，茂宗宜听之。长辕有修辙，驭者令尔驰。山谷安可怨，筋力当自悲。嗟嗟党茂宗，可为识者规。",
            "comment": ""
        },
        {
            "title": "二风诗·治风诗五篇·至慈",
            "content": "至化之深兮，猗猗娭娭。如煦如吹，如负如持，而不知其慈。故莫周莫止，静和而止。至化之极兮，瀛瀛溶溶。如涵如封，如随如从，而不知其功。故莫由莫己，顺时而理。",
            "comment": ""
        },
        {
            "title": "引极三首·思元极",
            "content": "天旷莽兮杳泱茫，气浩浩兮色苍苍。上何有兮人不测，积清寥兮成元极。彼元极兮灵且异，思一见兮藐难致。思不从兮空自伤，心慅忄咠兮意惶懹。思假翼兮鸾凤，乘长风兮上羾。揖元气兮本深实，餐至和兮永终日。",
            "comment": ""
        },
        {
            "title": "漫歌八曲·将船何处去二首",
            "content": "将船何处去，钓彼大回中。叔静能鼓桡，正者随弱翁。将船何处去，送客小回南。有时逢恶客，还家亦少酣。",
            "comment": ""
        },
        {
            "title": "二风诗·乱风诗五篇·至伤",
            "content": "夫可伤兮？伤王乎，欲何为乎？将蠹枯矣，无人救乎？蠹枯及矣，不可救乎？嗟伤王！自为人君，变为人奴！为人君者，忘戒乎。",
            "comment": ""
        },
        {
            "title": "石鱼湖上作",
            "content": "吾爱石鱼湖，石鱼在湖里。鱼背有酒樽，绕鱼是湖水。儿童作小舫，载酒胜一杯。座中令酒舫，空去复满来。湖岸多欹石，石下流寒泉。醉中一盥漱，快意无比焉。金玉吾不须，轩冕吾不爱。且欲坐湖畔，石鱼长相对。",
            "comment": ""
        },
        {
            "title": "漫歌八曲·故城东",
            "content": "漫惜故城东，良田野草生。说句县大夫，大夫劝我耕。耕者我为先，耕者相次焉。谁爱故城东，今为近郭田。",
            "comment": ""
        },
        {
            "title": "樊上漫作",
            "content": "漫家郎亭下，复在樊水边。去郭五六里，扁舟到门前。山竹绕茅舍，庭中有寒泉。西边双石峰，引望堪忘年。四邻皆渔父，近渚多闲田。且欲学耕钓，于斯求老焉。",
            "comment": ""
        },
        {
            "title": "潓阳亭作",
            "content": "问吾常宴息，泉上何处好。独有潓阳亭，令人可终老。前轩临潓泉，凭几漱清流。外物自相扰，渊渊还复休。有时出东户，更欲檐下坐。非我意不行，石渠能留我。峰石若鳞次，欹垂复旋回。为我引潓泉，泠泠檐下来。天寒宜泉温，泉寒宜天暑。谁到潓阳亭，其心肯思去。",
            "comment": ""
        },
        {
            "title": "系乐府十二首·贫妇词",
            "content": "谁知苦贫夫，家有愁怨妻。请君听其词，能不为酸凄。所怜抱中儿，不如山下麑。空念庭前地，化为人吏蹊。出门望山泽，回头心复迷。何时见府主，长跪向之啼。",
            "comment": ""
        },
        {
            "title": "漫酬贾沔州",
            "content": "往年壮心在，尝欲济时难。奉诏举州兵，令得诛暴叛。上将屡颠覆，偏师尝救乱。未曾弛戈甲，终日领簿案。出入四五年，忧劳忘昏旦。无谋静凶丑，自觉愚且懦。岂欲皂枥中，争食麧与藖。去年辞职事，所惧贻忧患。天子许安亲，官又得闲散。自家樊水上，性情尤荒慢。云山与水木，似不憎吾漫。以兹忘时世，日益无畏惮。漫醉人不嗔，漫眠人不唤。漫游无远近，漫乐无早晏。漫中漫亦忘，名利谁能算。闻君劝我意，为君一长叹。人谁年八十，我已过其半。家中孤弱子，长子未及冠。且为儿童主，种药老谿涧。",
            "comment": ""
        },
        {
            "title": "演兴四首·讼木魅",
            "content": "登高峰兮俯幽谷，心悴悴兮念群木。见樗栲兮相阴覆，怜梫榕兮不丰茂；见榛梗之森梢，闵枞橎兮合蠹。槢桡桡兮未坚，椲桹桹兮可屈。櫁本本樽兮不香，拔丰茸兮已实。岂元化之不均兮，非雨露之偏殊。谅理性之不等于顺时兮，不如瘱吾心以冥想，终念此兮不怡。儓予莫识天地之意兮，愿截恶木之根，倾枭獍之古巢，取□童以为薪。割大木使飞焰，徯枯腐之烧焚。实非吾心之不仁惠也，岂耻夫善恶之相纷。且欲畚三河之膏壤，裨济水之清涟。将封灌乎善木，令橚橚以梴梴。尚畏乎众善之未茂兮，为众恶之所挑凌。思聚义以为曹，令敷扶以相胜。取方所以柯如兮，吾将出于南荒。求寿藤与蟠木，吾将出于东方。祈有德而来归，辅神柽与坚香。且忧颙之翩翩，又愁狖之奔驰。及阴阳兮不和，恶此土之失时。今神柽兮不茂，使坚香兮不滋。重嗟惋兮何补，每齐心以精意。切援祝于神明，冀感通于天地。犹恐众妖兮木魅，魍魉兮山精，上误惑于灵心，经绐于言兮不听。敢引佩以指水，誓吾心兮自明。",
            "comment": ""
        },
        {
            "title": "补乐歌十首·大濩",
            "content": "万姓苦兮，怨且哭，不有圣人兮，谁护育。圣人生兮，天下和。万姓熙熙兮，舞且歌。",
            "comment": ""
        },
        {
            "title": "忝官引",
            "content": "天下昔无事，僻居养愚钝。山野性所安，熙然自全顺。忽逢暴兵起，闾巷见军阵。将家瀛海滨，自弃同刍粪。往在乾元初，圣人启休运。公车诣魏阙，天子垂清问。敢诵王者箴，亦献当时论。朝廷爱方直，明主嘉忠信。屡授不次官，曾与专征印。兵家未曾学，荣利非所徇。偶得凶丑降，功劳愧方寸。尔来将四岁，惭耻言可尽。请取冤者辞，为吾忝官引。冤辞何者苦，万邑馀灰烬。冤辞何者悲，生人尽锋刃。冤辞何者甚，力役遇劳困。冤辞何者深，孤弱亦哀恨。无谋救冤者，禄位安可近。而可爱轩裳，其心又干进。此言非所戒，此言敢贻训。实欲辞无能，归耕守吾分。",
            "comment": ""
        },
        {
            "title": "补乐歌十首·大韶",
            "content": "森森群象兮，日见生成。欲闻朕初兮，玄封冥冥。洋洋至化兮，日见深柔。欲闻大濩兮，大渊油油。",
            "comment": ""
        },
        {
            "title": "引极三首·怀潜君",
            "content": "海浩淼兮汩洪溶，流蕴蕴兮涛汹汹。下何有兮人不闻，深溢漭兮居潜君。彼潜君兮圣且神，思一见兮藐无因。思不从兮空踟蹰，心回迷兮意萦纡。思假鳞兮鲲龙，激沆浪兮奔从。拜潜君兮索玄宝，佩元符兮轨皇道。",
            "comment": ""
        },
        {
            "title": "送孟校书往南海（一作别孟校书）",
            "content": "吾闻近南海，乃是魑魅乡。忽见孟夫子，欢然游此方。忽喜海风来，海帆又欲张。漂漂随所去，不念归路长。君有失母儿，爱之似阿阳。始解随人行，不欲离君傍。相劝早旋归，此言慎勿忘。",
            "comment": ""
        },
        {
            "title": "登殊亭作",
            "content": "时节方大暑，试来登殊亭。凭轩未及息，忽若秋气生。主人既多闲，有酒共我倾。坐中不相异，岂恨醉与醒。漫歌无人听，浪语无人惊。时复一回望，心目出四溟。谁能守缨佩，日与灾患并。请君诵此意，令彼惑者听。",
            "comment": ""
        },
        {
            "title": "喻旧部曲",
            "content": "漫游樊水阴，忽见旧部曲。尚言军中好，犹望有所属。故令争者心，至死终不足。与之一杯酒，喻使烧戎服。兵兴向十年，所见堪叹哭。相逢是遗人，当合识荣辱。劝汝学全生，随我畬退谷。",
            "comment": ""
        },
        {
            "title": "补乐歌十首·大夏",
            "content": "茫茫下土兮，乃生九州。山有长岑兮，川有深流。茫茫下土兮，乃均四方。国有安乂兮，野有封疆。茫茫下土兮，乃歌万年。上有茂功兮，下戴仁天。",
            "comment": ""
        },
        {
            "title": "系乐府十二首·贱士吟",
            "content": "南风发天和，和气天下流。能使万物荣，不能变羁愁。为愁亦何尔，自请说此由。谄竞实多路，苟邪皆共求。尝闻古君子，指以为深羞。正方终莫可，江海有沧洲。",
            "comment": ""
        },
        {
            "title": "二风诗·治风诗五篇·至劳",
            "content": "至哉勤绩，不盈不延；谁能颂之，我请颂焉。於戏劳王，勤亦何极；济尔九土，山川沟洫。至哉俭德，不丰不敷；谁能颂之，我请颂夫。於戏劳王，俭亦何深；戒尔万代，奢侈荒淫。至哉茂功，不升不圮；谁能颂之，我请颂矣。於戏劳王，功亦何大；去尔兆庶，洪湮灾害。",
            "comment": ""
        },
        {
            "title": "夜宴石鱼湖作",
            "content": "风霜虽惨然，出游熙天正。登临日暮归，置酒湖上亭。高烛照泉深，光华溢轩楹。如见海底日，曈曈始欲生。夜寒闭窗户，石溜何清泠。若在深洞中，半崖闻水声。醉人疑舫影，呼指递相惊。何故有双鱼，随吾酒舫行。醉昏能诞语，劝醉能忘情。坐无拘忌人，勿限醉与醒。",
            "comment": ""
        },
        {
            "title": "寄源休",
            "content": "天下未偃兵，儒生预戎事。功劳安可问，且有忝官累。昔常以荒浪，不敢学为吏。况当在兵家，言之岂容易。忽然向三岭，境外为偏帅。时多尚矫诈，进退多欺贰。纵有一直方，则上似奸智。谁为明信者，能辨此劳畏。",
            "comment": ""
        }
    ]
}