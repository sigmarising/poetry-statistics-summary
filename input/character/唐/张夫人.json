{
    "dynasty": "唐",
    "author": "张夫人",
    "poems": [
        {
            "title": "诮喜鹊",
            "content": "畴昔鸳鸯侣，朱门贺客多。如今无此事，好去莫相过。",
            "comment": ""
        },
        {
            "title": "句",
            "content": "游蜂乍起惊落墀，黄鸟衔来却上枝。临风重回首，掩泪向庭花。镜中春色老，枕前秋夜长。",
            "comment": ""
        },
        {
            "title": "柳絮",
            "content": "霭霭芳春朝，雪絮起青条。或值花同舞，不因风自飘。过尊浮绿醑，拂幌缀红绡。那用持愁玩，春怀不自聊。",
            "comment": ""
        },
        {
            "title": "拾得韦氏花钿以诗寄赠",
            "content": "今朝妆阁前，拾得旧花钿。粉污痕犹在，尘侵色尚鲜。曾经纤手里，拈向翠眉边。能助千金笑，如何忍弃捐？",
            "comment": ""
        },
        {
            "title": "古意",
            "content": "辘轳晓转素丝绠，桐声夜落苍苔砖。涓涓吹溜若时雨，濯濯佳蔬非用天。丈夫不解此中意，抱瓮当时徒自贤。",
            "comment": ""
        }
    ]
}