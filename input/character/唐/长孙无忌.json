{
    "dynasty": "唐",
    "author": "长孙无忌",
    "poems": [
        {
            "title": "灞桥待李将军",
            "content": "飒飒风叶下，遥遥烟景曛。霸陵无醉尉，谁滞李将军。",
            "comment": ""
        },
        {
            "title": "新曲二首",
            "content": "侬阿家住朝歌下，早传名。结伴来游淇水上，旧长情。玉佩金钿随步远，云罗雾縠逐风轻。转目机心悬自许，何须更待听琴声。回雪凌波游洛浦，遇陈王。婉约娉婷工语笑，侍兰房。芙蓉绮帐还开掩，翡翠珠被烂齐光。长愿今宵奉颜色，不爱吹箫逐凤凰。",
            "comment": ""
        },
        {
            "title": "与欧阳询互嘲（无忌嘲询）",
            "content": "耸膊成山字，埋肩不出头。谁家麟角上，画此一猕猴。",
            "comment": ""
        }
    ]
}