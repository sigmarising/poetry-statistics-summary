{
    "dynasty": "唐",
    "author": "杜淹",
    "poems": [
        {
            "title": "咏寒食斗鸡应秦王教",
            "content": "寒食东郊道，扬鞲竞出笼。花冠初照日，芥羽正生风。顾敌知心勇，先鸣觉气雄。长翘频扫阵，利爪屡通中。飞毛遍绿野，洒血渍芳丛。虽然百战胜，会自不论功。",
            "comment": ""
        },
        {
            "title": "寄赠齐公",
            "content": "冠盖游梁日，诗书问志年。佩兰长坂上，攀桂小山前。结交澹若水，履道直如弦。此欢终未极，于兹独播迁。赭衣登蜀道，白首别秦川。泪随沟水逝，心逐晓旌悬。去去逾千里，悠悠隔九天。郊野间长薄，城阙隐凝烟。关门共月对，山路与云连。此时寸心里，难用尺书传。第三十一卷",
            "comment": ""
        },
        {
            "title": "召拜御史大夫赠袁天纲",
            "content": "伊吕深可慕，松乔定是虚。系风终不得，脱屣欲安如。且珍纨素美，当与薜萝疏。既逢杨得意，非复久闲居。",
            "comment": ""
        }
    ]
}