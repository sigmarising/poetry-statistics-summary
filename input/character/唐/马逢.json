{
    "dynasty": "唐",
    "author": "马逢",
    "poems": [
        {
            "title": "宫词二首（一作顾况诗）",
            "content": "金吾持戟护轩檐，天乐传教万姓瞻。楼上美人相倚看，红妆透出水晶帘。玉楼天半起笙歌，风送宫人笑语和。月影殿开闻晓漏，水晶帘卷近秋河。",
            "comment": ""
        },
        {
            "title": "新乐府",
            "content": "温谷春生至，宸游近甸荣。云随天上转，风入御筵轻。翠盖浮佳气，朱楼依太清。朝臣冠剑退，宫女管弦迎。",
            "comment": ""
        },
        {
            "title": "从军",
            "content": "汉马千蹄合一群，单于鼓角隔山闻。沙塠风起红楼下，飞上胡天作阵云。",
            "comment": ""
        }
    ]
}