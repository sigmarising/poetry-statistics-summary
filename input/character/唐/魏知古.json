{
    "dynasty": "唐",
    "author": "魏知古",
    "poems": [
        {
            "title": "春夜寓直凤阁怀群公（一本题上有和中书侍郎",
            "content": "拜门传漏晚，寓直索居时。昔重安仁赋，今称伯玉诗。鸳池满不溢，鸡树久逾滋。夙夜怀山甫，清风咏所思。",
            "comment": ""
        },
        {
            "title": "奉和春日途中喜雨应诏",
            "content": "皇舆向洛城，时雨应天行。丽日登岩送，阴云出野迎。濯枝林杏发，润叶渚蒲生。丝入纶言喜，花依锦字明。微臣忝东观，载笔伫西成。",
            "comment": ""
        },
        {
            "title": "从猎渭川献诗",
            "content": "尝闻夏太康，五弟训禽荒。我后来冬狩，三驱盛礼张。顺时鹰隼击，讲事武功扬。奔走未及去，翾飞岂暇翔。非熊从渭水，瑞翟想陈仓。此欲诚难纵，兹游不可常。子云陈羽猎，僖伯谏渔棠。得失鉴齐楚，仁思念禹汤。雍熙亮在宥，亭毒匪多伤。辛甲今为史，虞箴遂孔彰。",
            "comment": ""
        },
        {
            "title": "玄元观寻李先生不遇",
            "content": "羽客今何在，空寻伊洛间。忽闻归苦县，复想入函关。未作千年别，犹应七日还。神仙不可见，寂寞返蓬山。第九十二卷",
            "comment": ""
        }
    ]
}