{
    "dynasty": "唐",
    "author": "苏晋",
    "poems": [
        {
            "title": "奉和圣制送张说巡边",
            "content": "方汉比周年，兴王合在宣。亟闻降虏拜，复睹出师篇。祈父万邦式，英猷三略传。算车申夏政，茇舍启戎田。严问盟胡苑，军容济洛川。皇情怅关旆，诏饯列郊筵。路接禁园草，池分御井莲。离声轸去角，居念断归蝉。三捷岂云尔，七擒良信然。具僚诚寄望，奏凯秋风前。",
            "comment": ""
        },
        {
            "title": "过贾六",
            "content": "主人病且闲，客来情弥适。一酌复一笑，不知日将夕。昨来属欢游，于今尽成昔。努力持所趣，空名定何益。",
            "comment": ""
        }
    ]
}