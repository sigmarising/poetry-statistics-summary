{
    "dynasty": "唐",
    "author": "崔善为",
    "poems": [
        {
            "title": "答王无功九日",
            "content": "秋来菊花气，深山客重寻。露叶疑涵玉，风花似散金。摘来还泛酒，独坐即徐斟。王弘贪自醉，无复觅杨林。",
            "comment": ""
        },
        {
            "title": "答王无功冬夜载酒乡馆",
            "content": "颁条忝贵郡，悬榻久相望。处士同杨郑，邦君谢李疆。讵知方拥彗，逢子敬惟桑。明朝蓬户侧，会自谒任棠。",
            "comment": ""
        }
    ]
}