{
    "dynasty": "唐",
    "author": "张文姬",
    "poems": [
        {
            "title": "溪口云",
            "content": "溶溶溪口云，才向溪中吐。不复归溪中，还作溪中雨。",
            "comment": ""
        },
        {
            "title": "池上竹",
            "content": "此君临此池，枝低水相近。碧色绿波中，日日流不尽。",
            "comment": ""
        },
        {
            "title": "沙上鹭",
            "content": "沙头一水禽，鼓翼扬清音。只待高风便，非无云汉心。",
            "comment": ""
        },
        {
            "title": "双槿树",
            "content": "绿影竞扶疏，红姿相照灼。不学桃李花，乱向春风落。",
            "comment": ""
        }
    ]
}