{
    "dynasty": "唐",
    "author": "朱景玄",
    "poems": [
        {
            "title": "句",
            "content": "塞鸿先秋去，边草入夏生。",
            "comment": ""
        },
        {
            "title": "水阁",
            "content": "楼居半池上，澄影共相空。谢守题诗处，莲开净碧中。",
            "comment": ""
        },
        {
            "title": "宿新安村步",
            "content": "淅淅寒流涨浅沙，月明空渚遍芦花。离人偶宿孤村下，永夜闻砧一两家。",
            "comment": ""
        },
        {
            "title": "和崔使君临发不得观积雪",
            "content": "贫居稍与池塘近，旬日轩车不降来。一树琼花空有待，晓风看落满青苔。",
            "comment": ""
        },
        {
            "title": "莲亭",
            "content": "回塘最幽处，拍水小亭开。莫怪阑干湿，�欮浺顾蘩础�",
            "comment": ""
        },
        {
            "title": "题吕食新水阁兼寄南商州郎中",
            "content": "丹槛初结构，孤高冠清川。庭临谷中树，檐落山上泉。晓色挂残月，夜声杂繁弦。青春去如水，康乐归何年。",
            "comment": ""
        },
        {
            "title": "迎风亭",
            "content": "山雨留清气，溪飙送早凉。时回石门步，阶下碧云光。",
            "comment": ""
        },
        {
            "title": "溪东岑望天都山",
            "content": "目望浮山丘，梯云上东岑。群峰争入冥，巉巉生太阴。昔贤此升仙，结构穷耸深。未晓日先照，当昼色半沉。风泉雪霜飞，云树琼玉林。大道非闭隔，无路不可寻。窥镜澄夙虑，望坛起敬心。一从呼子安，永绝金玉音。",
            "comment": ""
        },
        {
            "title": "双槠亭",
            "content": "连檐对双树，冬翠夏无尘。未肯惭桃李，成阴不待春。",
            "comment": ""
        },
        {
            "title": "茶亭",
            "content": "静得尘埃外，茶芳小华山。此亭真寂寞，世路少人闲。",
            "comment": ""
        },
        {
            "title": "望莲台",
            "content": "秋台好登望，菡萏发清池。半似红颜醉，凌波欲暮时。",
            "comment": ""
        },
        {
            "title": "中峰亭",
            "content": "中峰上翠微，窗晓早霞飞。几引登山屐，春风踏雪归。",
            "comment": ""
        },
        {
            "title": "远闻本郡行春到旧山二首",
            "content": "一身从宦留京邑，五马遥闻到旧山。已领烟霞光野径，深惭老幼候柴关。清风借响松筠外，画隼停晖水石间。定掩溪名在图传，共知轩盖此登攀。",
            "comment": ""
        },
        {
            "title": "四望亭",
            "content": "高亭群峰首，四面俯晴川。每见晨光晓，阶前万井烟。",
            "comment": ""
        },
        {
            "title": "飞云亭",
            "content": "上结孤圆顶，飞轩出泰清。有时迷处所，梁栋晓云生。",
            "comment": ""
        },
        {
            "title": "华山南望春",
            "content": "灵岳多异状，巉巉出虚空。闲云恋岩壑，起灭苍翠中。皓气澄野水，神光秘琼宫。鹤巢前林雪，瀑落满涧风。春尽花未发，川回路难穷。何因著山屐，鹿迹寻羊公。",
            "comment": ""
        }
    ]
}