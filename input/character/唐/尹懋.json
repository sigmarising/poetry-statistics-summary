{
    "dynasty": "唐",
    "author": "尹懋",
    "poems": [
        {
            "title": "同燕公泛洞庭",
            "content": "风光淅淅草中飘，日彩荧荧水上摇。幸奏潇湘云壑意，山旁容与动仙桡。",
            "comment": ""
        },
        {
            "title": "奉陪张燕公登南楼",
            "content": "君子每垂眷，江山共流眄。水远林外明，岩近雾中见。终日西北望，何处是京县。屡登高春台，徒使泪如霰。",
            "comment": ""
        },
        {
            "title": "秋夜陪张丞相赵侍御游灉湖二首",
            "content": "熊轼巴陵地，鹢舟湘水浔。江山与势远，泉石自幽深。杳霭入天壑，冥茫见道心。超然无俗事，清宴有空林。江上饶奇山，巑罗云水间。风和树色杂，苔古石文斑。巴俗将千溠，灉湖凡几湾。嬉游竟不尽，乘月泛舟还。",
            "comment": ""
        }
    ]
}