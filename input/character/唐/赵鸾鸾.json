{
    "dynasty": "唐",
    "author": "赵鸾鸾",
    "poems": [
        {
            "title": "柳眉",
            "content": "弯弯柳叶愁边戏，湛湛菱花照处频。妩媚不烦螺子黛，春山画出自精神。",
            "comment": ""
        },
        {
            "title": "檀口",
            "content": "衔杯微动樱桃颗，咳唾轻飘茉莉香。曾见白家樊素口，瓠犀颗颗缀榴芳。",
            "comment": ""
        },
        {
            "title": "酥乳",
            "content": "粉香汗湿瑶琴轸，春逗酥融绵雨膏。浴罢檀郎扪弄处，灵华凉沁紫葡萄。",
            "comment": ""
        },
        {
            "title": "云鬟",
            "content": "扰扰香云湿未干，鸦领蝉翼腻光寒。侧边斜插黄金凤，妆罢夫君带笑看。",
            "comment": ""
        },
        {
            "title": "纤指",
            "content": "纤纤软玉削春葱，长在香罗翠袖中。昨日琵琶弦索上，分明满甲染猩红。",
            "comment": ""
        }
    ]
}