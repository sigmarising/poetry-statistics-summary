{
    "dynasty": "唐",
    "author": "李宣古",
    "poems": [
        {
            "title": "咏崔云娘",
            "content": "何事最堪悲，云娘只首奇。瘦拳抛令急，长啸出歌迟。只见肩侵鬓，唯忧骨透皮。不须当户立，头上有钟道。",
            "comment": ""
        },
        {
            "title": "杜司空席上赋",
            "content": "红灯初上月轮高，照见堂前万朵桃。觱栗调清银象管，琵琶声亮紫檀槽。能歌姹女颜如玉，解引萧郎眼似刀。争奈夜深抛耍令，舞来挼去使人劳。",
            "comment": ""
        },
        {
            "title": "赋寒食日亥时",
            "content": "人定朱门尚未开，初星粲粲照人回。此时寒食无烟火，花柳苍苍月欲来。",
            "comment": ""
        },
        {
            "title": "听蜀道士琴歌",
            "content": "至道不可见，正声难得闻。忽逢羽客抱绿绮，西别峨嵋峰顶云。初排□面蹑轻响，似掷细珠鸣玉上。忽挥素爪画七弦，苍崖劈裂迸碎泉。愤声高，怨声咽，屈原叫天两妃绝。朝雉飞，双鹤离，属玉夜啼独鹜悲。吹我神飞碧霄里，牵我心灵入秋水。有如驱逐太古来，邪淫辟荡贞心开。孝为子，忠为臣，不独语言能教人。前弄啸，后弄嚬，一舒一惨非冬春。从朝至暮听不足，相将直说瀛洲宿。更深弹罢背孤灯，窗雪萧萧打寒竹。人间岂合值仙踪，此别多应不再逢。抱琴却上瀛洲去，一片白云千万峰。",
            "comment": ""
        },
        {
            "title": "和主司王起",
            "content": "恩光忽逐晓春生，金榜前头忝姓名。三感至公裨造化，重扬文德振寰瀛。伫为霖雨曾相贺，半在云霄觉更荣。何处新诗添照灼，碧莲峰下柳间营。",
            "comment": ""
        },
        {
            "title": "句",
            "content": "翠盖不西来，池上天池歇。冉冉池上烟。盈盈池上柳。生贵非道傍，不断行人手。",
            "comment": ""
        }
    ]
}