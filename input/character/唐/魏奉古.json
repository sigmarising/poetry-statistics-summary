{
    "dynasty": "唐",
    "author": "魏奉古",
    "poems": [
        {
            "title": "奉酬韦祭酒偶游龙门北溪，忽怀骊山别业，因",
            "content": "有美朝为贵，幽寻地自偏。践临伊水汭，想望灞池边。是遇皆新赏，兹游若旧年。藤萝隐路接，杨柳御沟联。道惬神情王，机忘俗理捐。遂初诚已重，兼济实为贤。迹是东山恋，心惟北阙悬。顾惭经拾紫，多谢赋思玄。未躧中林步，空承丽藻传。阳春和已寡，扣寂竟徒然。",
            "comment": ""
        }
    ]
}