{
    "dynasty": "唐",
    "author": "萧嵩",
    "poems": [
        {
            "title": "奉和圣制送张说上集贤学士赐宴（赋得登字）",
            "content": "帝曰简才能，旌贤在股肱。文章礼一变，礼乐道逾弘。芸阁英华入，宾门鹓鹭登。恩筵过所望，圣泽实超恒。夏叶开红药，馀花发紫藤。微臣亦何幸，叨此预文朋。",
            "comment": ""
        },
        {
            "title": "奉和御制左丞相说右丞相璟太子少傅乾曜同日",
            "content": "审官思共理，多士属惟唐。历选台庭旧，来熙帝业昌。入朝师百辟，论道协三光。垂拱咨元老，亲贤辅少阳。登庸崇礼送，宠德耀宸章。御酒飞觞洽，仙闱雅乐张。荷恩思有报，陈力愧无良。愿罄公忠节，同心奉我皇。",
            "comment": ""
        }
    ]
}