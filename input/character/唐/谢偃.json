{
    "dynasty": "唐",
    "author": "谢偃",
    "poems": [
        {
            "title": "乐府新歌应教",
            "content": "青楼绮阁已含春，凝妆艳粉复如神。细细轻裙全漏影，离离薄扇讵障尘。樽中酒色恒宜满，曲里歌声不厌新。紫燕欲飞先绕栋，黄莺始哢即娇人。撩乱垂丝昏柳陌，参差浓叶暗桑津。上客莫畏斜光晚，自有西园明月轮。",
            "comment": ""
        },
        {
            "title": "杂曲歌辞·踏歌词",
            "content": "春景娇春台，新露泣新梅。春叶参差吐，新花重迭开。花影飞莺去，歌声度鸟来。倩看飘飖雪，何如舞袖回。逶迤度香阁，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐，但听歌声齐。夜久星沉没，更深月影斜。裙轻才动佩，鬟薄不胜花。细风吹宝袜，轻露湿红纱。相看乐未已，兰灯照九华。",
            "comment": ""
        }
    ]
}