{
    "dynasty": "唐",
    "author": "同谷子",
    "poems": [
        {
            "title": "五子之歌",
            "content": "邦惟固本自安宁，临下常须驭朽惊。何事十旬游不返，祸胎从此召殷兵。酒色声禽号四荒，那堪峻宇又雕墙。静思今古为君者，未或因兹不灭亡。唯彼陶唐有冀方，少年都不解思量。如今算得当时事，首为盘游乱纪纲。明明我祖万邦君，典则贻将示子孙。惆怅太康荒坠后，覆宗绝祀灭其门。仇雠万姓遂无依，颜厚何曾解忸怩。五子既歌邦已失，一场前事悔难追。",
            "comment": ""
        }
    ]
}