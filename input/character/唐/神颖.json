{
    "dynasty": "唐",
    "author": "神颖",
    "poems": [
        {
            "title": "和王季文题九华山",
            "content": "众岳雄分野，九华镇南朝。彩笔凝空远，崔嵬寄青霄。龙潭古仙府，灵药今不凋。莹为沧海镜，烟霞作荒标。造化心数奇，性状精气饶。玉树郁玲珑，天籁韵萧寥。寂寂寻乳窦，兢兢行石桥。通泉漱云母，藉草萦香苕。我住幽且深，君赏昏复朝。稀逢发清唱，片片霜凌飙。",
            "comment": ""
        },
        {
            "title": "宿严陵钓台",
            "content": "寒谷荒台七里洲，贤人永逐水东流。独猿叫断青天月，千古冥冥潭树秋。",
            "comment": ""
        }
    ]
}