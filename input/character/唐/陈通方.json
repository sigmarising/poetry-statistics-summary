{
    "dynasty": "唐",
    "author": "陈通方",
    "poems": [
        {
            "title": "句",
            "content": "应念路傍憔悴翼，昔年乔木幸同迁。",
            "comment": ""
        },
        {
            "title": "赋得春风扇微和",
            "content": "习习和风扇，悠悠淑气微。阳升知候改，律应喜春归。池柳晴初拆，林莺暖欲飞。川原浮彩翠，台馆动光辉。泛艳摇丹阙，扬芳入粉闱。发生当有分，枯朽幸因依。",
            "comment": ""
        },
        {
            "title": "金谷园怀古",
            "content": "缓步洛城下，轸怀金谷园。昔人随水逝，旧树逐春繁。冉冉摇风弱，菲菲裛露翻。歌台岂易见，舞袖乍如存。戏蝶香中起，流莺暗处喧。徒闻施锦帐，此地拥行轩。",
            "comment": ""
        }
    ]
}