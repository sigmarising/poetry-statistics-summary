{
    "dynasty": "唐",
    "author": "戎昱",
    "poems": [
        {
            "title": "塞下曲",
            "content": "惨惨寒日没，北风卷蓬根。将军领疲兵，却入古塞门。回头指阴山，杀气成黄云。上山望胡兵，胡马驰骤速。黄河冰已合，意又向南牧。嫖姚夜出军，霜雪割人肉。塞北无草木，乌鸢巢僵尸。泱渀沙漠空，终日胡风吹。战卒多苦辛，苦辛无四时。晚渡西海西，向东看日没。傍岸砂砾堆，半和战兵骨。单于竟未灭，阴气常勃勃。城上画角哀，即知兵心苦。试问左右人，无言泪如雨。何意休明时，终年事鼙鼓。北风凋白草，胡马日駸駸。夜后戍楼月，秋来边将心。铁衣霜露重，战马岁年深。自有卢龙塞，烟尘飞至今。",
            "comment": ""
        },
        {
            "title": "移家别树",
            "content": "千种庭前树，人移树不移。看花愁作别，不及未栽时。",
            "comment": ""
        },
        {
            "title": "送僧法和（一作送亮法师）",
            "content": "达士心无滞，他乡总是家。问经翻贝叶，论法指莲花。欲契真空义，先开智慧芽。不知飞锡后，何外是恒沙。",
            "comment": ""
        },
        {
            "title": "桂州腊夜",
            "content": "坐到三更尽，归仍万里赊。雪声偏傍竹，寒梦不离家。晓角分残漏，孤灯落碎花。二年随骠骑，辛苦向天涯。",
            "comment": "【注释】　　戎昱在广德至大历年间，先后在荆南卫伯玉、湖南崔瓘幕下任职，大历后期宦游到桂州（州治今广西桂林），任桂管防御观察使李昌巙的幕宾。此诗是他到了桂州第二年的岁暮写的，抒发腊夜怀乡思归之情。　　开头两句写除夕守岁，直坐到三更已尽。这是在离乡万里，思归无计的处境中独坐到半夜的。一个“尽”字，一个“赊”字，对照写出了乡思的绵长，故乡的遥远。一个“仍”字，又露透出不得已而滞留他乡的凄凉心境。　　三四两句写三更以后诗人凄然入睡，可是睡不安稳，进入了一种时梦时醒的蒙眬境地。前句说醒，后句说睡。“雪声偏傍竹”，雪飘落在竹林上，借着风传进一阵阵飒飒的声响，在不能成眠的人听来，就特别感到孤方凄清。这把南寂寒夜的环境气氛渲染得很足。那个“偏”字，更细致地刻画出愁人对这种声响所特有的心灵感受，似有怨恼而又无可奈何。“寒梦不离家”，在断断续续的梦中，总是梦到家里的情景。在“梦”之前冠一“寒”字，不仅说明是寒夜做的梦，而且反映了诗人心理上的“寒”，就使“梦”带上了悄怆的感情色彩。　　五六句叙时断时续的梦大醒以后再不能入睡时的情形。“晓角分残漏”。写所闻。古代用滴漏计时，夜间凭漏刻传更，残漏指夜将残尽时的更鼓声。天亮后号角一响，更鼓声歇，表明长夜过去，清晨来临。“分”，是以听觉上的不同，反映时间上的划分，透露了诗人梦断以后闻角声以前，一直眼睁睁地躺在床上耳闻更声，其凄苦之情可知。“孤灯落碎花”写所见，青灯照壁，诗人长时间地望着那盏孤零零的昏暗油灯掉落着断碎的灯花。“孤”字既表现了诗人环境的冷清，也反映了他主观感受上的寂寞。此联通过一闻一见，把作者的乡思表现得含而不露，情在词外。　　“二年随骠骑，辛苦向天涯。”最后一联和首联相呼应，点出离家万里，岁暮不归的原因，收结全诗。骠骑，是骠骑将军的简称，汉代名将霍去病曾官至骠骑将军，此处借指戎昱的主帅桂管防御观察使李昌巙。这首诗写了除夕之夜由坐至睡、由睡至梦、由梦至醒的过程，对诗中所表现的乡愁并没有说破，可是不点自明。特别是中间两联，以渲染环境气氛，来衬托诗人的心境，艺术效果很强。那雪落竹林的凄清音响，回归故里的断续寒梦，清晓号角的悲凉声音，以及昏黄孤灯的断碎余烬，都暗示出主人公长夜难眠、悲凉落寞、为思乡情怀所困的情景，表现了此诗含蓄隽永、深情绵邈的艺术风格。(吴小林)"
        },
        {
            "title": "酬梁二十",
            "content": "渚宫无限客，相见独相亲。长路皆同病，无言似一身。岁寒唯爱竹，憔悴不堪春。细与知音说，攻文恐误人。",
            "comment": ""
        },
        {
            "title": "成都元十八侍御",
            "content": "不见元生已数朝，浣花溪路去非遥。客舍早知浑寂寞，交情岂谓更萧条。空有寸心思会面，恨无单酌遣相邀。骅骢幸自能驰骤，何惜挥鞭过柞桥。",
            "comment": ""
        },
        {
            "title": "桂城早秋",
            "content": "远客惊秋早，江天夜露新。满庭惟有月，空馆更何人。卜命知身贱，伤寒舞剑频。猿啼曾下泪，可是为忧贫。",
            "comment": ""
        },
        {
            "title": "塞上曲",
            "content": "胡风略地烧连山，碎叶孤城未下关。山头烽子声声叫，知是将军夜猎还。",
            "comment": ""
        },
        {
            "title": "送王端公之太原归觐相公",
            "content": "柱史今何适，西行咏陟冈。也知人惜别，终美雁成行。春雨桃花静，离尊竹叶香。到时丞相阁，应喜棣华芳。",
            "comment": ""
        },
        {
            "title": "同辛兖州巢父虚副端岳相思献酬…兼呈辛魏二",
            "content": "暮角发高城，情人坐中起。临觞不及醉，分散秋风里。虽有明月期，离心若千里。前欢反惆怅，后会还如此。焉得夜淹留，一回终宴喜。羁游复牵役，馆至重湖水。早晚泛归舟，吾从数君子。",
            "comment": ""
        },
        {
            "title": "汉上题韦氏庄",
            "content": "结茅同楚客，卜筑汉江边。日落数归鸟，夜深闻扣舷。水痕侵岸柳，山翠借厨烟。调笑提筐妇，春来蚕几眠。",
            "comment": ""
        },
        {
            "title": "收襄阳城二首",
            "content": "悲风惨惨雨修修，岘北山低草木愁。暗发前军连夜战，平明旌旆入襄州。五营飞将拥霜戈，百里僵尸满浕河。日暮归来看剑血，将军却恨杀人多。",
            "comment": ""
        },
        {
            "title": "成都送严十五之江东",
            "content": "江东万里外，别后几凄凄。峡路花应发，津亭柳正齐。酒倾迟日暮，川阔远天低。心系征帆上，随君到剡溪。",
            "comment": ""
        },
        {
            "title": "从军行",
            "content": "昔从李都尉，双鞬照马蹄。擒生黑山北，杀敌黄云西。太白沈虏地，边草复萋萋。归来邯郸市，百尺青楼梯。感激然诺重，平生胆力齐。芳筵暮歌发，艳粉轻鬟低。半酣秋风起，铁骑门前嘶。远戍报烽火，孤城严鼓鼙。挥鞭望尘去，少妇莫含啼。",
            "comment": ""
        },
        {
            "title": "上桂州李大夫",
            "content": "今日辞门馆，情将众别殊。感深翻有泪，仁过曲怜愚。晚镜伤秋鬓，晴寒切病躯。烟霞万里阔，宇宙一身孤。倚马才宁有，登龙意岂无。唯于方寸内，暗贮报恩珠。",
            "comment": ""
        },
        {
            "title": "九日贾明府见访",
            "content": "独掩衡门秋景闲，洛阳才子访柴关。莫嫌浊酒君须醉，虽是贫家菊也斑。同人愿得长携手，久客深思一破颜。却笑孟嘉吹帽落，登高何必上龙山。",
            "comment": ""
        },
        {
            "title": "桂州口号",
            "content": "画角三声动客愁，晓霜如雪覆江楼。谁道桂林风景暖，到来重著皂貂裘。",
            "comment": ""
        },
        {
            "title": "长安秋夕（一作中秋感怀）",
            "content": "八月更漏长，愁人起常早。闭门寂无事，满院生秋草。昨宵西窗梦，梦入荆南道。远客归去来，在家贫亦好。",
            "comment": ""
        },
        {
            "title": "送王明府入道",
            "content": "何事陶彭泽，明时又挂冠。为耽泉石趣，不惮薜萝寒。轻雪笼纱帽，孤猿傍醮坛。悬悬老松下，金灶夜烧丹。",
            "comment": ""
        },
        {
            "title": "云安阻雨",
            "content": "日长巴峡雨濛濛，又说归舟路未通。游人不及西江水，先得东流到渚宫。",
            "comment": ""
        },
        {
            "title": "感春",
            "content": "看花泪尽知春尽，魂断看花只恨春。名位未沾身欲老，诗书宁救眼前贫。",
            "comment": ""
        },
        {
            "title": "秋月（一作江城秋夜）",
            "content": "江干入夜杵声秋，百尺疏桐挂斗牛。思苦自看明月苦，人愁不是月华愁。",
            "comment": ""
        },
        {
            "title": "戏题秋月",
            "content": "秋宵月色胜春宵，万里天涯静寂寥。近来数夜飞霜重，只畏娑婆树叶凋。",
            "comment": ""
        },
        {
            "title": "哭黔中薛大夫",
            "content": "亚相何年镇百蛮，生涯万事瘴云间。夜郎城外谁人哭，昨日空馀旌节还。",
            "comment": ""
        },
        {
            "title": "赠岑郎中",
            "content": "童年未解读书时，诵得郎中数首诗。四海烟尘犹隔阔，十年魂梦每相随。虽披云雾逢迎疾，已恨趋风拜德迟。天下无人鉴诗句，不寻诗伯重寻谁。",
            "comment": ""
        },
        {
            "title": "寄许炼师（一作李益诗）",
            "content": "扫石焚香礼碧空，露华偏湿蕊珠宫。如何说得天坛上，万里无云月正中。",
            "comment": ""
        },
        {
            "title": "入剑门",
            "content": "剑门兵革后，万事尽堪悲。鸟鼠无巢穴，儿童话别离。山川同昔日，荆棘是今时。征战何年定，家家有画旗。",
            "comment": ""
        },
        {
            "title": "冬夜宴梁十三厅",
            "content": "故人能爱客，秉烛会吾曹。家为朋徒罄，心缘翰墨劳。夜寒销腊酒，霜冷重绨袍。醉卧西窗下，时闻雁响高。",
            "comment": ""
        },
        {
            "title": "相和歌辞·苦辛行",
            "content": "且莫奏短歌，听余苦辛词。如今刀笔士，不及屠沽儿。少年无事学诗赋，岂意文章复相误。东西南北少知音，终年竟岁悲行路。仰面诉天天不闻，低头告地地不言。天地生我尚如此，陌上他人何足论。谁谓西江深，涉之固无忧；谁谓南山高，可以登之游。险巇唯有世间路，一晌令人堪白头。贵人立意不可测，等闲桃李成荆棘。风尘之士深可亲，心如鸡犬能依人。悲来却忆汉天子，不弃相如家旧贫。劝君且饮酒，酒能散羁愁。谁家有酒判一醉，万事从他江水流。",
            "comment": ""
        },
        {
            "title": "闻笛（一作李益诗）",
            "content": "入夜思归切，笛声清更哀。愁人不愿听，自到枕前来。风起塞云断，夜深关月开。平明独惆怅，飞尽一庭梅。",
            "comment": ""
        },
        {
            "title": "征人归乡",
            "content": "三月江城柳絮飞，五年游客送人归。故将别泪和乡泪，今日阑干湿汝衣。",
            "comment": ""
        },
        {
            "title": "江上柳送人",
            "content": "江柳断肠色，黄丝垂未齐。人看几重恨，鸟入一枝低。乡泪正堪落，与君又解携。相思万里道，春去夕阳西。",
            "comment": ""
        },
        {
            "title": "送张秀才之长沙",
            "content": "君向长沙去，长沙仆旧谙。虽之桂岭北，终是阙庭南。山霭生朝雨，江烟作夕岚。松醪能醉客，慎勿滞湘潭。",
            "comment": ""
        },
        {
            "title": "成都暮雨秋（一作秋雨）",
            "content": "九月龟城暮，愁人闭草堂。地卑多雨润，天暖少秋霜。纵欲倾新酒，其如忆故乡。不知更漏意，惟向客边长。",
            "comment": ""
        },
        {
            "title": "塞下曲",
            "content": "汉将归来虏塞空，旌旗初下玉关东。高蹄战马三千匹，落日平原秋草中。",
            "comment": ""
        },
        {
            "title": "题招提寺",
            "content": "招提精舍好，石壁向江开。山影水中尽，鸟声天上来。一灯传岁月，深院长莓苔。日暮双林磬，泠泠送客回。",
            "comment": ""
        },
        {
            "title": "秋日感怀",
            "content": "洛阳岐路信悠悠，无事辞家两度秋。日下未驰千里足，天涯徒泛五湖舟。荷衣半浸缘乡泪，玉貌潜销是客愁。说向长安亲与故，谁怜岁晚尚淹留。",
            "comment": ""
        },
        {
            "title": "寄郑炼师",
            "content": "平生金石友，沦落向辰州。已是二年客，那堪终日愁。尺书浑不寄，两鬓计应秋。今夜相思月，情人南海头。",
            "comment": ""
        },
        {
            "title": "上湖南崔中丞",
            "content": "山上青松陌上尘，云泥岂合得相亲。举世尽嫌良马瘦，唯君不弃卧龙贫。千金未必能移性，一诺从来许杀身。莫道书生无感激，寸心还是报恩人。",
            "comment": ""
        },
        {
            "title": "湖南雪中留别",
            "content": "草草还草草，湖东别离早。何处愁杀人，归鞍雪中道。出门迷辙迹，云水白浩浩。明日武陵西，相思鬓堪老。",
            "comment": ""
        },
        {
            "title": "赠韦况征君",
            "content": "身欲逃名名自随，凤衔丹诏降茅茨。苦节难违天子命，贞心唯有老松知。回看药灶封题密，强入蒲轮引步迟。今日巢由旧冠带，圣朝风化胜尧时。",
            "comment": ""
        },
        {
            "title": "中秋夜登楼望月寄人",
            "content": "西楼见月似江城，脉脉悠悠倚槛情。万里此情同皎洁，一年今日最分明。初惊桂子从天落，稍误芦花带雪平。知称玉人临水见，可怜光彩有馀清。",
            "comment": ""
        },
        {
            "title": "迫胧�篇。莫怪侵星坐，神清不欲眠。�?70_7",
            "content": "莫话边庭事，心摧不欲闻。数年家陇地，舍弟殁胡军。每念支离苦，常嗟骨肉分。急难何日见，遥哭陇西云。",
            "comment": ""
        },
        {
            "title": "花下宴送郑炼师",
            "content": "愁里惜春深，闻幽即共寻。贵看花柳色，图放别离心。客醉花能笑，诗成花伴吟。为君调绿绮，先奏凤归林。",
            "comment": ""
        },
        {
            "title": "别公安贾明府",
            "content": "叶县门前江水深，浅于羁客报恩心。把君诗卷西归去，一度相思一度吟。",
            "comment": ""
        },
        {
            "title": "赋得铁马鞭",
            "content": "成器虽因匠，怀刚本自天。为怜持寸节，长拟静三边。未入英髦用，空存铁石坚。希君剖腹取，还解抱龙泉。",
            "comment": ""
        },
        {
            "title": "秋夜梁十三厅事",
            "content": "今来秋已暮，还恐未成归。梦里家仍远，愁中叶又飞。竹声风度急，灯影月来微。得见梁夫子，心源有所依。",
            "comment": ""
        },
        {
            "title": "罗江客舍",
            "content": "山县秋云暗，茅亭暮雨寒。自伤庭叶下，谁问客衣单。有兴时添酒，无聊懒整冠。近来乡国梦，夜夜到长安。",
            "comment": ""
        },
        {
            "title": "送苏参军",
            "content": "忆昨青襟醉里分，酒醒回首怆离群。舟移极浦城初掩，山束长江日早曛。客来有恨空思德，别后谁人更议文。常叹苏生官太屈，应缘才似鲍参军。",
            "comment": ""
        },
        {
            "title": "送李参军",
            "content": "好住好住王司户，珍重珍重李参军。一东一西如别鹤，一南一北似浮云。月照疏林千片影，风吹寒水万里纹。别易会难今古事，非是余今独与君。",
            "comment": ""
        },
        {
            "title": "江城秋霁",
            "content": "霁后江城风景凉，岂堪登眺只堪伤。远天螮蝀收残雨，映水鸬鹚近夕阳。万事无成空过日，十年多难不还乡。不知何处销兹恨，转觉愁随夜夜长。",
            "comment": ""
        },
        {
            "title": "出军",
            "content": "龙绕旌竿兽满旗，翻营乍似雪中移。中军一队三千骑，尽是并州游侠儿。",
            "comment": ""
        },
        {
            "title": "题槿花",
            "content": "自用金钱买槿栽，二年方始得花开。鲜红未许佳人见，蝴蝶争知早到来。",
            "comment": ""
        },
        {
            "title": "泾州观元戎出师",
            "content": "寒日征西将，萧萧万马丛。吹笳覆楼雪，祝纛满旗风。遮虏黄云断，烧羌白草空。金铙肃天外，玉帐静霜中。朔野长城闭，河源旧路通。卫青师自老，魏绛赏何功。枪垒依沙迥，辕门压塞雄。燕然如可勒，万里愿从公。",
            "comment": ""
        },
        {
            "title": "过商山",
            "content": "雨暗商山过客稀，路傍孤店闭柴扉。卸鞍良久茅檐下，待得巴人樵采归。",
            "comment": ""
        },
        {
            "title": "开元观陪杜大夫中元日观乐",
            "content": "今朝欢称玉京天，况值关东俗理年。舞态疑回紫阳女，歌声似遏彩云仙。盘空双鹤惊几剑，洒砌三花度管弦。落日香尘拥归骑，□风油幕动高烟。",
            "comment": ""
        },
        {
            "title": "寄梁淑",
            "content": "长忆江头执别时，论文未有不相思。雁过经秋无尺素，人来终日见新诗。心思食檗何由展，家似流萍任所之。悔学秦人南避地，武陵原上又征师。",
            "comment": ""
        },
        {
            "title": "早梅",
            "content": "一树寒梅白玉条，迥临村路傍溪桥。应缘近水花先发，疑是经春雪未销。",
            "comment": ""
        },
        {
            "title": "旅次寄湖南张郎中",
            "content": "寒江近户漫流声，竹影临窗乱月明。归梦不知湖水阔，夜来还到洛阳城。",
            "comment": ""
        },
        {
            "title": "送零陵妓（一作送妓赴于公召）",
            "content": "宝钿香蛾翡翠裙，装成掩泣欲行云。殷勤好取襄王意，莫向阳台梦使君。",
            "comment": ""
        },
        {
            "title": "赠宜阳张使君",
            "content": "暂作宜阳客，深知太守贤。政移千里俗，人戴两重天。旧郭多新室，闲坡尽辟田。倘令黄霸在，今日耻同年。",
            "comment": ""
        },
        {
            "title": "云梦故城秋望",
            "content": "故国遗墟在，登临想旧游。一朝人事变，千载水空流。梦渚鸿声晚，荆门树色秋。片云凝不散，遥挂望乡愁。",
            "comment": ""
        },
        {
            "title": "送辰州郑使君",
            "content": "谁人不谴谪，君去独堪伤。长子家无弟，慈亲老在堂。惊魂随驿吏，冒暑向炎方。未到猿啼处，参差已断肠。",
            "comment": ""
        },
        {
            "title": "闰春宴花溪严侍御庄",
            "content": "一团青翠色，云是子陵家。山带新晴雨，溪留闰月花。瓶开巾漉酒，地坼笋抽芽。彩缛承颜面，朝朝赋白华。",
            "comment": ""
        },
        {
            "title": "桂州西山登高上陆大夫",
            "content": "登高上山上，高处更堪愁。野菊他乡酒，芦花满眼秋。风烟连楚郡，兄弟客荆州。早晚朝天去，亲随定远侯。",
            "comment": ""
        },
        {
            "title": "闺情",
            "content": "侧听宫官说，知君宠尚存。未能开笑颊，先欲换愁魂。宝镜窥妆影，红衫裛泪痕。昭阳今再入，宁敢恨长门。",
            "comment": ""
        },
        {
            "title": "抚州处士湖泛舟送北回两指此南昌县查溪兰若",
            "content": "移樽铺山曲，祖帐查溪阴。铺山即远道，查溪非故林。凄然诵新诗，落泪沾素襟。郡政我何有，别情君独深。禅庭古树秋，宿雨清沈沈。挥袂故里远，悲伤去住心。",
            "comment": ""
        },
        {
            "title": "早春雪中",
            "content": "阴云万里昼漫漫，愁坐关心事几般。为报春风休下雪，柳条初放不禁寒。",
            "comment": ""
        },
        {
            "title": "客堂秋夕",
            "content": "隔窗萤影灭复流，北风微雨虚堂秋。虫声竟夜引乡泪，蟋蟀何自知人愁。四时不得一日乐，以此方悲客游恶。寂寂江城无所闻，梧桐叶上偏萧索。",
            "comment": ""
        },
        {
            "title": "红槿花",
            "content": "花是深红叶麹尘，不将桃李共争春。今日惊秋自怜客，折来持赠少年人。",
            "comment": ""
        },
        {
            "title": "耒阳谿夜行（为伤杜甫作）",
            "content": "乘夕棹归舟，缘源二转幽。月明看岭树，风静听溪流。岚气船间入，霜华衣上浮。猿声虽此夜，不是别家愁。",
            "comment": ""
        },
        {
            "title": "别离作（一作戴叔伦诗）",
            "content": "手把杏花枝，未曾经别离。黄昏掩门后，寂寞自心知。",
            "comment": ""
        },
        {
            "title": "宿桂州江亭呈康端公",
            "content": "独向东亭坐，三更待月开。萤光入竹去，水影过江来。露滴千家静，年流一叶催。龙钟万里客，正合故人哀。第二百七十一卷",
            "comment": ""
        },
        {
            "title": "送郑炼师贬辰州",
            "content": "辰州万里外，想得逐臣心。谪去刑名枉，人间痛惜深。误将瑕指玉，遂使谩消金。计日西归在，休为泽畔吟。",
            "comment": ""
        },
        {
            "title": "衡阳春日游僧院",
            "content": "曾共刘谘议，同时事道林。与君相掩泪，来客岂知心。阶雪凌春积，炉烟向暝深。依然旧童子，相送出花林。",
            "comment": ""
        },
        {
            "title": "闻颜尚书陷贼中",
            "content": "闻说征南没，那堪故吏闻。能持苏武节，不受马超勋。国破无家信，天秋有雁群。同荣不同辱，今日负将军。",
            "comment": ""
        },
        {
            "title": "戏赠张使君",
            "content": "数载蹉跎罢搢绅，五湖乘兴转迷津。如今野客无家第，醉处寻常是主人。",
            "comment": ""
        },
        {
            "title": "移家别湖上亭",
            "content": "好是春风湖上亭，柳条藤蔓系离情。黄莺久住浑相识，欲别频啼四五声。",
            "comment": "【注释】　　这首诗作于搬家时，抒写对故居一草一木依恋难舍的深厚感情。全诗是说，春风骀荡，景色宜人，我来辞别往日最喜爱的湖上亭。微风中，亭边柳条、藤蔓轻盈招展，仿佛是伸出无数多情的手臂牵扯我的衣襟，不让我离去。这情景真叫人愁牵恨惹，不胜留恋；住了这么久了，亭边柳树枝头的黄莺，也跟我是老相识了。在这即将分离的时刻，别情依依，鸣声悠悠，动人心弦，使人久久难于平静……　　诗人采用拟人化的表现手法，创造了这一童话般的意境。诗中的一切，无不具有生命，带有情感。这是因为戎昱对湖上亭的一草一木是如此深情，以致在他眼里不只是自己不忍与柳条、藤蔓、黄莺作别，柳条、藤蔓、黄莺也象他一样无限痴情，难舍难分。他视花鸟为挚友，达到了物我交融、彼此两忘的地步，故能忧乐与共，灵犀相通，发而为诗，才能出语如此天真，诗趣这般盎然。　　这首诗的用字，非常讲究情味。用“系”字抒写不忍离去之情，正好切合柳条、藤蔓修长的特点，又符合春日和风拂拂的情景，不啻是天造地设。这种拟人化的写法为后人广泛采用。宋人周邦彦“长条故惹行客，似牵衣待话，别情无极”，王实甫《西厢记》“柳丝长，玉骢难系”、“柳丝长，咫尺情牵惹”等以柳条写离情，都是与这句诗的写法一脉相承的。“啼”字既指黄莺的啼叫，也容易使人联想到辞别时离人伤心的啼哭。一个“啼”字，兼言情景两面，而且体物传神，似有无穷笔力，正是斫轮老手的高妙之处。(陈志明)"
        },
        {
            "title": "题严氏竹亭",
            "content": "子陵栖遁处，堪系野人心。溪水浸山影，岚烟向竹阴。忘机看白日，留客醉瑶琴。爱此多诗兴，归来步步吟。",
            "comment": ""
        },
        {
            "title": "秋馆雨后得弟兄书即事呈李明府",
            "content": "弟兄书忽到，一夜喜兼愁。空馆复闻雨，贫家怯到秋。坐中孤烛暗，窗外数萤流。试以他乡事，明朝问子游。",
            "comment": ""
        },
        {
            "title": "八月十五日",
            "content": "忆昔千秋节，欢娱万国同。今来六亲远，此日一悲风。年少逢胡乱，时平似梦中。梨园几人在，应是涕无穷。",
            "comment": ""
        },
        {
            "title": "上李常侍",
            "content": "旌旗晓过大江西，七校前驱万队齐。千里政声人共喜，三军令肃马前嘶。恩沾境内风初变，春入城阴柳渐低。桃李不须令更种，早知门下旧成蹊。",
            "comment": ""
        },
        {
            "title": "苦哉行五首（宝应中过滑州洛阳后同王季友作",
            "content": "彼鼠侵我厨，纵狸授粱肉。鼠虽为君却，狸食自须足。冀雪大国耻，翻是大国辱。膻腥逼绮罗，砖瓦杂珠玉。登楼非骋望，目笑是心哭。何意天乐中，至今奏胡曲。官军收洛阳，家住洛阳里。夫婿与兄弟，目前见伤死。吞声不许哭，还遣衣罗绮。上马随匈奴，数秋黄尘里。生为名家女，死作塞垣鬼。乡国无还期，天津哭流水。登楼望天衢，目极泪盈睫。强笑无笑容，须妆旧花靥。昔年买奴仆，奴仆来碎叶。岂意未死间，自为匈奴妾。一生忽至此，万事痛苦业。得出塞垣飞，不如彼蜂蝶。妾家清河边，七叶承貂蝉。身为最小女，偏得浑家怜。亲戚不相识，幽闺十五年。有时最远出，只到中门前。前年狂胡来，惧死翻生全。今秋官军至，岂意遭戈鋋。匈奴为先锋，长鼻黄发拳。弯弓猎生人，百步牛羊膻。脱身落虎口，不及归黄泉。苦哉难重陈，暗哭苍苍天。可汗奉亲诏，今月归燕山。忽如乱刀剑，搅妾心肠间。出户望北荒，迢迢玉门关。生人为死别，有去无时还。汉月割妾心，胡风凋妾颜。去去断绝魂，叫天天不闻。",
            "comment": ""
        },
        {
            "title": "观卫尚书九日对中使射破的",
            "content": "盛宴倾黄菊，殊私降紫泥。月营开射圃，霜旆拂晴霓。出将三朝贵，弯弓五善齐。腕回金镞满，的破绿弦低。勇气干牛斗，欢声震鼓鼙。忠臣思报国，更欲取关西。",
            "comment": ""
        },
        {
            "title": "赠别张驸马",
            "content": "上元年中长安陌，见君朝下欲归宅。飞龙骑马三十匹，玉勒雕鞍照初日。数里衣香遥扑人，长衢雨歇无纤尘。从奴斜抱敕赐锦，双双蹙出金麒麟。天子爱婿皇后弟，独步明时负权势。一身扈跸承殊泽，甲第朱门耸高戟。凤凰楼上伴吹箫，鹦鹉杯中醉留客。泰去否来何足论，宫中晏驾人事翻。一朝负谴辞丹阙，五年待罪湘江源。冠冕凄凉几迁改，眼看桑田变成海。华堂金屋别赐人，细眼黄头总何在。渚宫相见寸心悲，懒欲今时问昔时。看君风骨殊未歇，不用愁来双泪垂。",
            "comment": ""
        },
        {
            "title": "相和歌辞·采莲曲二首",
            "content": "虽听采莲曲，讵识采莲心。漾楫爱花远，回船愁浪深。烟生极浦色，日落半江阴。同侣怜波静，看妆堕玉簪。涔阳女儿花满头，毵毵同泛木兰舟。秋风日暮南湖里，争唱菱歌不肯休。",
            "comment": ""
        },
        {
            "title": "听杜山人弹胡笳",
            "content": "绿琴胡笳谁妙弹，山人杜陵名庭兰。杜君少与山人友，山人没来今已久。当时海内求知音，嘱付胡笳入君手。杜陵攻琴四十年，琴声在音不在弦。座中为我奏此曲，满堂萧瑟如穷边。第一第二拍，泪尽蛾眉没蕃客。更闻出塞入塞声，穹庐毡帐难为情。胡天雨雪四时下，五月不曾芳草生。须臾促轸变宫徵，一声悲兮一声喜。南看汉月双眼明，却顾胡儿寸心死。回鹘数年收洛阳，洛阳士女皆驱将。岂无父母与兄弟，闻此哀情皆断肠。杜陵先生证此道，沈家祝家皆绝倒。如今世上雅风衰，若个深知此声好。世上爱筝不爱琴，则明此调难知音。今朝促轸为君奏，不向俗流传此心。",
            "comment": ""
        },
        {
            "title": "谪官辰州冬至日有怀",
            "content": "去年长至在长安，策杖曾簪獬豸冠。此岁长安逢至日，下阶遥想雪霜寒。梦随行伍朝天去，身寄穷荒报国难。北望南郊消息断，江头唯有泪阑干。",
            "comment": ""
        },
        {
            "title": "湖南春日二首",
            "content": "自怜春日客长沙，江上无人转忆家。光景却添乡思苦，檐前数片落梅花。三湘漂寓若流萍，万里湘乡隔洞庭。羁客春来心欲碎，东风莫遣柳条青。",
            "comment": ""
        },
        {
            "title": "霁雪（一作韩舍人书窗残雪）",
            "content": "风卷寒云暮雪晴，江烟洗尽柳条轻。檐前数片无人扫，又得书窗一夜明。",
            "comment": ""
        },
        {
            "title": "辰州建中四年多怀",
            "content": "荒徼辰阳远，穷秋瘴雨深。主恩堪洒血，边宦更何心。海上红旗满，生前白发侵。竹寒宁改节，隼静早因禽。务退门多掩，愁来酒独斟。无涯忧国泪，无日不沾襟。",
            "comment": ""
        },
        {
            "title": "辰州闻大驾还宫",
            "content": "闻道銮舆归魏阙，望云西拜喜成悲。宁知陇水烟销日，再有园林秋荐时。渭水战添亡虏血，秦人生睹旧朝仪。自惭出守辰州畔，不得亲随日月旗。",
            "comment": ""
        },
        {
            "title": "送严十五郎之长安",
            "content": "送客身为客，思家怆别家。暂收双眼泪，遥想五陵花。路远征车迥，山回剑阁斜。长安君到日，春色未应赊。",
            "comment": ""
        },
        {
            "title": "下第留辞顾侍郎",
            "content": "绮陌彤彤花照尘，王门侯邸尽朱轮。城南旧有山村路，欲向云霞觅主人。",
            "comment": ""
        },
        {
            "title": "送陆秀才归觐省",
            "content": "武陵何处在，南指楚云阴。花萼连枝近，桃源去路深。啼莺徒寂寂，征马已駸駸。堤上千年柳，条条挂我心。",
            "comment": ""
        },
        {
            "title": "湘南曲",
            "content": "虞帝南游不复还，翠蛾幽怨水云间。昨夜月明湘浦宿，闺中珂珮度空山。",
            "comment": ""
        },
        {
            "title": "玉台体题湖上亭",
            "content": "湖入县西边，湖头胜事偏。绿竿初长笋，红颗未开莲。蔽日高高树，迎人小小船。清风长入坐，夏月似秋天。",
            "comment": ""
        },
        {
            "title": "汉阴吊崔员外坟",
            "content": "远别望有归，叶落望春晖。所痛泉路人，一去无还期。荒坟遗汉阴，坟树啼子规。存没抱冤滞，孤魂意何依。岂无骨肉亲，岂无深相知。曝露不复问，高名亦何为。相携恸君罢，春日空迟迟。",
            "comment": ""
        },
        {
            "title": "宿湘江",
            "content": "九月湘江水漫流，沙边唯览月华秋。金风浦上吹黄叶，一夜纷纷满客舟。",
            "comment": ""
        },
        {
            "title": "题云公山房（一作权德舆诗，又作杨巨源诗）",
            "content": "云公兰若深山里，月明松殿微风起。试问空门清净心，莲花不著秋潭水。",
            "comment": ""
        },
        {
            "title": "和李尹种葛",
            "content": "弱质人皆弃，唯君手自栽。藟含霜后竹，香惹腊前梅。拟托凌云势，须凭接引材。清阴如可惜，黄鸟定飞来。",
            "comment": ""
        },
        {
            "title": "古意",
            "content": "女伴朝来说，知君欲弃捐。懒梳明镜下，羞到画堂前。有泪沾脂粉，无情理管弦。不知将巧笑，更遣向谁怜。",
            "comment": ""
        },
        {
            "title": "咏史（一作和蕃）",
            "content": "汉家青史上，计拙是和亲。社稷依明主，安危托妇人。岂能将玉貌，便拟静胡尘。地下千年骨，谁为辅佐臣。",
            "comment": "【注释】　　中唐诗人戎昱这首《咏史》，题又作《和蕃》，最早见于晚唐范摅的笔记小说《云溪友议》“和戎讽”条。据说，唐宪宗召集大臣廷议边塞政策，大臣们多持和亲之论。于是唐宪宗背诵了戎昱这首《咏史》，并说：“此人若在，便与朗州刺史。”还笑着说：“魏绛（春秋时晋国大夫，力主和戎）之功，何其懦也！”大臣们领会圣意，就不再提和亲了。这则轶闻美谈，足以说明这首诗的流传，主要由于它的议论尖锐，讽刺辛辣。　　这是一首借古讽今的政治讽刺诗。唐代从安史乱后。朝政紊乱，国力削弱，藩镇割据，边患十分严重，而朝廷一味求和，使边境各族人民备罹祸害。所以诗人对朝廷执行屈辱的和亲政策，视为国耻，痛心疾首。这首讽喻诗，写得激愤痛切，直截了当，一针见血。　　在中唐，咏汉讽唐这类以古讽今手法已属习见，点明“汉家”，等于直斥唐朝。所以首联是开门见山，直截说和亲乃是有唐历史上最为拙劣的政策。实际上是把国家的安危托付给妇女。三联更鞭辟入里，透彻揭露和亲的实质就是妄图将女色乞取国家的安全。诗人愤激地用一个“岂”字，把和亲的荒谬和可耻，暴露无遗。然而是谁制订执行这种政策？这种人难道算得辅佐皇帝的忠臣吗？末联即以这样斩钉截铁的严峻责问结束。诗人以历史的名义提出责问，使诗意更为严峻深广，更加发人思索。此诗无情揭露和亲政策，愤激指责朝廷执政，而主旨却在讽谕皇帝作出英明决策和任用贤臣。从这个角度看，这首诗虽然尖锐辛辣，仍不免稍用曲笔，为皇帝留点面子。　　对于历史上和亲政策的是非得失要作具体分析，诗人极力反对的是以屈辱的和亲条件以图苟安于一时。由于“社稷依明主，安危托妇人”一联，击中了时政的要害，遂成为时人传诵的名句。(倪其心)"
        },
        {
            "title": "题宋玉亭",
            "content": "宋玉亭前悲暮秋，阳台路上雨初收。应缘此处人多别，松竹萧萧也带愁。",
            "comment": ""
        },
        {
            "title": "过东平军",
            "content": "画角初鸣残照微，营营鞍马往来稀。相逢士卒皆垂泪，八座朝天何日归。",
            "comment": ""
        },
        {
            "title": "岁暮客怀",
            "content": "异乡三十口，亲老复家贫。无事乾坤内，虚为翰墨人。岁华南去后，愁梦北来频。惆怅江边柳，依依又欲春。",
            "comment": ""
        },
        {
            "title": "送吉州阎使君入道二首",
            "content": "闻道桃源去，尘心忽自悲。余当从宦日，君是弃官时。金汞封仙骨，灵津咽玉池。受传三箓备，起坐五云随。洞里花常发，人间鬓易衰。他年会相访，莫作烂柯棋。庐陵太守近隳官，霞帔初朝五帝坛。风过鬼神延受箓，夜深龙虎卫烧丹。冰容入镜纤埃静，玉液添瓶漱齿寒。莫遣桃花迷客路，千山万水访君难。",
            "comment": ""
        },
        {
            "title": "晚次荆江",
            "content": "孤舟大江水，水涉无昏曙。雨暗迷津时，云生望乡处。渔翁闲自乐，樵客纷多虑。秋色湖上山，归心日边树。徒称竹箭美，未得枫林趣。向夕垂钓还，吾从落潮去。",
            "comment": ""
        },
        {
            "title": "寂上人禅房",
            "content": "俗尘浮垢闭禅关，百岁身心几日闲。安得此生同草木，无营长在四时间。",
            "comment": ""
        },
        {
            "title": "再赴桂州先寄李大夫",
            "content": "玷玉甘长弃，朱门喜再游。过因谗后重，恩合死前酬。养骥须怜瘦，栽松莫厌秋。今朝两行泪，一半血和流。",
            "comment": ""
        },
        {
            "title": "桂州岁暮",
            "content": "岁暮天涯客，寒窗欲晓时。君恩空自感，乡思梦先知。重谊人愁别，惊栖鹊恋枝。不堪楼上角，南向海风吹。",
            "comment": ""
        },
        {
            "title": "骆家亭子纳凉",
            "content": "江湖思渺然，不离国门前。折苇鱼沈藻，攀藤鸟出烟。",
            "comment": ""
        },
        {
            "title": "秋望兴庆宫",
            "content": "先皇歌舞地，今日未游巡。幽咽龙池水，凄凉御榻尘。随风秋树叶，对月老宫人。万事如桑海，悲来欲恸神。",
            "comment": ""
        },
        {
            "title": "途中寄李二（一作李益诗）",
            "content": "杨柳烟含灞岸春，年年攀折为行人。好风若借低枝便，莫遣青丝扫路尘。",
            "comment": ""
        }
    ]
}