{
    "dynasty": "唐",
    "author": "李衍",
    "poems": [
        {
            "title": "句",
            "content": "不缘朝阙去，好此结茅庐。",
            "comment": ""
        },
        {
            "title": "题剑门",
            "content": "缓辔逾双剑，行行蹑石棱。作千寻壁垒，为万祀依凭。道德虽无取，江山粗可矜。回看城阙路，云叠树层层。",
            "comment": ""
        },
        {
            "title": "幸秦川上梓潼山",
            "content": "乔岩簇冷烟，幽径上寒天。下瞰峨眉岭，上窥华岳巅。驱驰非取乐，按幸为忧边。此去如登陟，歌楼路几千。",
            "comment": ""
        },
        {
            "title": "过白卫岭和韩昭",
            "content": "先朝神武力开边，画断封疆四五千。前望陇山屯剑戟，后凭巫峡锁烽烟。轩皇尚自亲平寇，嬴政徒劳爱学仙。想到隗宫寻胜处，正应莺语暮春天。",
            "comment": ""
        },
        {
            "title": "宫词",
            "content": "辉辉赫赫浮玉云，宣华池上月华新。月华如水浸宫殿，有酒不醉真痴人。",
            "comment": ""
        },
        {
            "title": "醉妆词",
            "content": "者边走，那边走，只是寻花柳。那边走，者边走，莫厌金杯酒。",
            "comment": ""
        }
    ]
}