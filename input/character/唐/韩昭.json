{
    "dynasty": "唐",
    "author": "韩昭",
    "poems": [
        {
            "title": "从幸秦川过白卫献诗",
            "content": "吾王巡狩为安边，此去秦亭尚数千。夜照路岐山店火，晓通消息戍瓶烟。为云巫峡虽神女，跨凤秦楼是谪仙。八骏似龙人似虎，何愁飞过大漫天。",
            "comment": ""
        },
        {
            "title": "和题剑门",
            "content": "闭关防老寇，孰敢振威棱。险固疑天设，山河自古凭。三川奚所赖，双剑最堪矜。鸟道微通处，烟霞锁百层。",
            "comment": ""
        }
    ]
}