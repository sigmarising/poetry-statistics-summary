{
    "dynasty": "唐",
    "author": "水府君",
    "poems": [
        {
            "title": "与郑德璘奇遇诗",
            "content": "物触轻舟心自知，风恬烟静月光微。夜深江上解愁思，拾得红蕖香惹衣。纤手垂钩对水窗，红蕖秋色艳长江。既能解佩投交甫，更有明珠乞一双。湖面狂风且莫吹，浪花初绽月光微。沈潜暗想横波泪，得共鲛人相对垂。洞庭风软荻花秋，新没青娥细浪愁。泪滴白蘋君不见，月明江上有轻鸥。昔日江头菱芡人，蒙君数饮松醪春。活君家室以为报，珍重长沙郑德璘。",
            "comment": ""
        }
    ]
}