{
    "dynasty": "唐",
    "author": "李縠",
    "poems": [
        {
            "title": "和皮日休悼鹤",
            "content": "才子襟期本上清，陆云家鹤伴闲情。犹怜反顾五六里，何意忽归十二城。露滴谁闻高叶坠，月沉休藉半阶明。人间华表堪留语，剩向秋风寄一声。道林曾放雪翎飞，应悔庭除闭羽衣。料得王恭披鹤氅，倚吟犹待月中归。",
            "comment": ""
        },
        {
            "title": "醉中袭美先月中归",
            "content": "休文虽即逃琼液，阿鹜还须掩玉闺。月落金鸡一声后，不知谁悔醉如泥。",
            "comment": ""
        },
        {
            "title": "浙东罢府西归酬别张广文皮先辈陆秀才",
            "content": "岂有头风笔下痊，浪成蛮语向初筵。兰亭旧趾虽曾见，柯笛遗音更不传。照曜文星吴分野，留连花月晋名贤。相逢只恨相知晚，一曲骊歌又几年。",
            "comment": ""
        }
    ]
}