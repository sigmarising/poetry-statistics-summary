{
    "dynasty": "唐",
    "author": "周瑀",
    "poems": [
        {
            "title": "临川山行",
            "content": "朝见青山雪，暮见青山云。云山无断绝，秋思日纷纷。",
            "comment": ""
        },
        {
            "title": "潘司马别业",
            "content": "门对青山近，汀牵绿草长。寒深包晚橘，风紧落垂杨。湖畔闻渔唱，天边数雁行。萧然有高士，清思满书堂。",
            "comment": ""
        },
        {
            "title": "送潘三入京",
            "content": "故人嗟此别，相送出烟坰。柳色分官路，荷香入水亭。离歌未尽曲，酌酒共忘形。把手河桥上，孤山日暮青。",
            "comment": ""
        }
    ]
}