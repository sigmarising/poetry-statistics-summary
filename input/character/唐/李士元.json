{
    "dynasty": "唐",
    "author": "李士元",
    "poems": [
        {
            "title": "登单于台",
            "content": "悔上层楼望，翻成极目愁。路沿葱岭去，河背玉关流。马散眠沙碛，兵闲倚戍楼。残阳三会角，吹白旅人头。",
            "comment": ""
        },
        {
            "title": "登阁",
            "content": "乱后独来登大阁，凭阑举目尽伤心。长堤过雨人行少，废苑经秋草自深。破落侯家通永巷，萧条宫树接疏林。总输释氏青莲馆，依旧重重布地金。",
            "comment": ""
        }
    ]
}