{
    "dynasty": "唐",
    "author": "赵微明",
    "poems": [
        {
            "title": "杂曲歌辞·古离别",
            "content": "违别未几日，一日如三秋。犹疑望可见，日日上高楼。惟见分手处，白蘋满芳洲。寸心宁死别，不忍生离愁。",
            "comment": ""
        },
        {
            "title": "相和歌辞·挽歌",
            "content": "寒日蒿上明，凄凄郭东路。素车谁家子，丹旐引将去。原下荆棘丛，丛边有新墓。人间痛伤别，此是长别处。旷野何萧条，青松白杨树。",
            "comment": ""
        }
    ]
}