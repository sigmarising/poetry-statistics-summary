{
    "dynasty": "唐",
    "author": "陆长源",
    "poems": [
        {
            "title": "答东野夷门雪（郊客于汴将归赋夷门雪赠别长",
            "content": "好丹与素道不同，失意得途事皆别。东邻少年乐未央，南客思归肠欲绝。千里长河冰复冰，云鸿冥冥楚山雪。",
            "comment": ""
        },
        {
            "title": "句",
            "content": "忽然一曲称君心，破却中人百家产。。城外平人驱欲尽，帐中犹打衮花球。",
            "comment": ""
        },
        {
            "title": "酬孟十二新居见寄",
            "content": "大道本夷旷，高情亦冲虚。因随白云意，偶逐青萝居。青萝纷蒙密，四序无惨舒。馀清濯子襟，散彩还吾庐。去岁登美第，策名在公车。将必继管萧，岂惟蹑应徐。首夏尚清和，残芳遍丘墟。褰帏荫窗柳，汲井滋园蔬。达者贵知心，古人不愿馀。爱君蒋生径，且著茂陵书。",
            "comment": ""
        },
        {
            "title": "杂曲歌辞·乐府",
            "content": "芙蓉初出水，菡萏露中花。几吹著枯木，无奈值空槎。",
            "comment": ""
        }
    ]
}