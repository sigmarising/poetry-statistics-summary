{
    "dynasty": "唐",
    "author": "李怀远",
    "poems": [
        {
            "title": "凝碧池侍宴看竞渡应制",
            "content": "上苑清銮路，高居重豫游。前对芙蓉沼，傍临杜若洲。地如玄扈望，波似洞庭秋。列筵飞翠斝，分曹戏鹢舟。湍高棹影没，岸近榜歌遒。舞曲依鸾殿，箫声下凤楼。忽闻天上乐，疑逐海查流。",
            "comment": ""
        },
        {
            "title": "凤阁南厅槐树半生死虽遇阳和终呈枯朽…缘情",
            "content": "庭槐岁月深，半死尚抽心。叶少宁障日，枝疏不碍禽。帷幄谅无取，栋梁非所任。愧在龙楼侧，羞处凤池阴。未能辞雨露，犹得款衣簪。惜悲生意尽，空余古木吟。",
            "comment": ""
        }
    ]
}