{
    "dynasty": "唐",
    "author": "上听弹胡",
    "poems": [
        {
            "title": "荆南席上咏胡琴妓二首",
            "content": "红妆齐抱紫檀槽，一抹朱弦四十条。湘水凌波惭鼓瑟，秦楼明月罢吹箫。寒敲白玉声偏婉，暖逼黄莺语自娇。丹禁旧臣来侧耳，骨清神爽似闻韶。玉纤挑落折冰声，散入秋空韵转清。二五指中句塞雁，十三弦上啭春莺。谱从陶室偷将妙，曲向秦楼写得成。无限细腰宫里女，就中偏惬楚王情。",
            "comment": "【注释】原题注：一作奉使荆南高从诲筵上听弹胡琴"
        }
    ]
}