{
    "dynasty": "唐",
    "author": "王易从",
    "poems": [
        {
            "title": "莲谷对月",
            "content": "山空寂无言，流泉间琴筑。伊谁惬素心，推此一轮玉。小坐石如冰，一雨树初沐。清光万古新，为乐此肖独。天造弥经纶，富媪宝川渎。胡为 不宁，四海沸羹粥。日月不厌弧，临照几茅屋。未许红尘人，来分处女烛。来生志邱壑，苦自转车毂。诘旦隔仙凡，徒留梦相续。",
            "comment": ""
        },
        {
            "title": "临高台",
            "content": "汉主事祁连，良人在高阙。空台寂已暮，愁坐变容发。泛艳春幌风，裴回秋户月。可怜军书断，空使流芳歇。",
            "comment": ""
        }
    ]
}