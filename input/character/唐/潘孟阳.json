{
    "dynasty": "唐",
    "author": "潘孟阳",
    "poems": [
        {
            "title": "元日和布泽",
            "content": "至德生成泰，咸欢照育恩。流辉沾万物，布泽在三元。北阙祥云迥，东方嘉气繁。青阳初应律，苍玉正临轩。恩洽因时令，风和比化原。自惭同草木，无以答乾坤。",
            "comment": ""
        },
        {
            "title": "和权载之离合诗",
            "content": "咏歌有离合，永夜观酬答。笥中操彩笺，竹简何足编。意深俱妙绝，心契交情结。计彼官接联，言初并清切。翔集本相随，羽仪良在斯。烟云竞文藻，因喜玩新诗。",
            "comment": ""
        },
        {
            "title": "春日雪以回文绝句呈张荐权德舆",
            "content": "春梅杂落雪，发树几花开。真须尽兴饮，仁里愿同来。",
            "comment": ""
        }
    ]
}