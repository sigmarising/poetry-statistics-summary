{
    "dynasty": "唐",
    "author": "平曾",
    "poems": [
        {
            "title": "絷白马诗上薛仆射",
            "content": "白马披鬃练一团，今朝被绊欲行难。雪中放去空留迹，月下牵来只见鞍。向北长鸣天外远，临风斜控耳边寒。自知毛骨还应异，更请孙阳仔细看。",
            "comment": ""
        },
        {
            "title": "谒李相不遇",
            "content": "老夫三日门前立，珠箔银屏昼不开。诗卷却抛书袋里，正如闲看华山来。",
            "comment": ""
        },
        {
            "title": "留别薛仆射",
            "content": "梯山航海几崎岖，来谒金陵薛大夫。毛发竖时趋剑戟，衣冠俨处拜冰壶。诚知两轴非珠玉，深愧三缣恤旅途。明日过江风景好，不堪回首望勾吴。",
            "comment": ""
        }
    ]
}