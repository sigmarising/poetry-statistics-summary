{
    "dynasty": "唐",
    "author": "郭元振",
    "poems": [
        {
            "title": "相和歌辞·子夜四时歌六首·秋歌二首",
            "content": "邀欢空伫立，望美频回顾。何时复采菱，江中密相遇。辟恶茱萸囊，延年菊花酒。与子结绸缪，丹心此何有。",
            "comment": ""
        },
        {
            "title": "相和歌辞·子夜四时歌六首·冬歌二首",
            "content": "北极严气升，南至温风谢。调丝竞短歌，拂枕怜长夜。帷横双翡翠，被卷两鸳鸯。婉态不自得，宛转君王床。",
            "comment": ""
        },
        {
            "title": "杂曲歌辞·春江曲",
            "content": "江水春沉沉，上有双竹林。竹叶坏水色，郎亦坏人心。",
            "comment": ""
        },
        {
            "title": "相和歌辞·子夜四时歌六首·春歌二首",
            "content": "青楼含日光，绿池起风色。赠子同心花，殷勤此何极。陌头杨柳枝，已被春风吹。妾心正断绝，君怀那得知。",
            "comment": ""
        }
    ]
}