{
    "dynasty": "唐",
    "author": "杜頠",
    "poems": [
        {
            "title": "故绛行",
            "content": "君不见铜鞮观，数里城池已芜漫。君不见萀祁宫，几重台榭亦微濛。介马兵车全盛时，歌童舞女妖艳姿。一代繁华皆共绝，九原唯望冢累累。",
            "comment": ""
        },
        {
            "title": "从军行",
            "content": "秋草马蹄轻，角弓持弦急。去为龙城候，正值胡兵袭。军气横大荒，战酣日将入。长风金鼓动，白露铁衣湿。四起愁边声，南辕时伫立。断蓬孤自转，寒雁飞相及。万里云沙涨，平川冰霰溢。夜闻汉使归，独向刀环泣。",
            "comment": ""
        }
    ]
}