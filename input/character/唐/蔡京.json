{
    "dynasty": "唐",
    "author": "蔡京",
    "poems": [
        {
            "title": "咏子规",
            "content": "千年冤魄化为禽，永逐悲风叫远林。愁血滴花春艳死，月明飘浪冷光沉。凝成紫塞风前泪，惊破红楼梦里心。肠断楚词归不得，剑门迢递蜀江深。",
            "comment": ""
        },
        {
            "title": "假节邕交道由吴溪",
            "content": "停桡横水中，举目孤烟外。借问吴溪人，谁家有山卖。",
            "comment": ""
        },
        {
            "title": "西江月",
            "content": "八十一年住世，四千里外无家。如今流落向天涯。梦到瑶池阙下。玉殿五回命相，彤庭几度宣麻。止因贪此恋荣华。便有如今事也。",
            "comment": ""
        },
        {
            "title": "责商山四皓",
            "content": "秦末家家思逐鹿，商山四皓独忘机。如何鬓发霜相似，更出深山定是非。",
            "comment": ""
        }
    ]
}