{
    "dynasty": "唐",
    "author": "蔡孚",
    "poems": [
        {
            "title": "郊庙歌辞·享龙池乐章·第二章",
            "content": "帝宅王家大道边，神马龙龟涌圣泉。昔日昔时经此地，看来看去渐成川。歌台舞榭宜正月，柳岸梅洲胜往年。莫言波上春云少，只为从龙直上天。",
            "comment": ""
        },
        {
            "title": "打球篇",
            "content": "德阳宫北苑东头，云作高台月作楼。金锤玉蓥千金地，宝杖雕文七宝球。窦融一家三尚主，梁冀频封万户侯。容色由来荷恩顾，意气平生事侠游。共道用兵如断蔗，俱能走马入长楸。红鬣锦鬃风騄骥，黄络青丝电紫骝。奔星乱下花场里，初月飞来画杖头。自有长鸣须决胜，能驰迅走满先筹。薄暮汉宫愉乐罢，还归尧室晓垂旒。",
            "comment": ""
        }
    ]
}