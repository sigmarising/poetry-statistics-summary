{
    "dynasty": "唐",
    "author": "魏扶",
    "poems": [
        {
            "title": "贡院题",
            "content": "梧桐叶落满庭阴，锁闭朱门试院深。曾是昔年辛苦地，不将今日负初心。",
            "comment": ""
        },
        {
            "title": "赋愁",
            "content": "愁。迥野，深秋。生枕上，起眉头。闺阁危坐，风尘远游。巴猿啼不住，谷水咽还流。送客泊舟入浦，思乡望月登楼。烟波早晚长羁旅，弦管终年乐五侯。",
            "comment": ""
        },
        {
            "title": "和白敏中圣德和平致兹休运岁终功就合咏盛明",
            "content": "萧关新复旧山川，古戍秦原景象鲜。戎虏乞降归惠化，皇威渐被慑腥膻。穹庐远戍烟尘灭，神武光扬竹帛传。左衽尽知歌帝泽，从兹不更备三边。",
            "comment": ""
        }
    ]
}