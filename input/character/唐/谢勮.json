{
    "dynasty": "唐",
    "author": "谢勮",
    "poems": [
        {
            "title": "游烂柯山",
            "content": "独凌清景出，下视众山中。云日遥相对，川原无不通。自致高标末，何心待驭风。宛演横半规，穹崇翠微上。云扃掩苔石，千古无人赏。宁知后贤心，登此共来往。仙弈示樵夫，能言忘归路。因看斧柯烂，孙子发已素。孰云遗迹久，举意如旦暮。仙僧会真要，应物常渊默。惟将无住理，转与信人说。月影清江中，可观不可得。",
            "comment": ""
        }
    ]
}