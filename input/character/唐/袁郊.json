{
    "dynasty": "唐",
    "author": "袁郊",
    "poems": [
        {
            "title": "云",
            "content": "楚甸尝闻旱魃侵，从龙应合解为霖。荒淫却入阳台梦，惑乱怀襄父子心。",
            "comment": ""
        },
        {
            "title": "霜",
            "content": "古今何事不思量，尽信邹生感彼苍。但想燕山吹暖律，炎天岂不解飞霜。",
            "comment": ""
        },
        {
            "title": "月",
            "content": "嫦娥窃药出人间，藏在蟾宫不放还。后羿遍寻无觅处，谁知天上却容奸。",
            "comment": ""
        },
        {
            "title": "露",
            "content": "湛湛腾空下碧霄，地卑湿处更偏饶。菅茅丰草皆沾润，不道良田有旱苗。",
            "comment": ""
        }
    ]
}