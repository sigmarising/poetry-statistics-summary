{
    "dynasty": "唐",
    "author": "沈廷瑞",
    "poems": [
        {
            "title": "寄袁州陈智周",
            "content": "名山相别后，别后会难期。金鼎销红日，丹田老紫芝。访君虽有路，怀我岂无诗。休羡繁华事，百年能几时。",
            "comment": ""
        },
        {
            "title": "垄穴遗诗",
            "content": "虚劳营殡玉山前，殡后那知已脱蝉。应是元神归洞府，更与遗魄在黄泉。灵台已得修真诀，尘世空留悟道篇。堪叹浮生今古事，北邙山下草芊芊。",
            "comment": ""
        },
        {
            "title": "答高安宰",
            "content": "何须问我道成时，紫府清都自有期。手握药苗人不识，体含金骨俗争知。",
            "comment": ""
        },
        {
            "title": "赠僧昭莹",
            "content": "南北东西路，人生会不无。早曾依阁皂，又却上玄都。云片随天阔，泉声落石孤。何期早相遇，乐共煮菖蒲。",
            "comment": ""
        }
    ]
}