{
    "dynasty": "唐",
    "author": "史凤",
    "poems": [
        {
            "title": "八分羊",
            "content": "党家风味足肥羊，绮阁留人漫较量。万羊亦是男儿事，莫学狂夫取次尝。",
            "comment": ""
        },
        {
            "title": "神鸡枕",
            "content": "枕绘鸳鸯久与栖，新裁雾縠斗神鸡。与郎酣梦浑忘晓，鸡亦留连不肯啼。",
            "comment": ""
        },
        {
            "title": "锁莲灯",
            "content": "灯锁莲花花照罍，翠钿同醉楚台巍。残灰剔罢携纤手，也胜金莲送辙回。",
            "comment": ""
        },
        {
            "title": "迷香洞",
            "content": "洞口飞琼佩羽霓，香风飘拂使人迷。自从邂逅芙蓉帐，不数桃花流水溪。",
            "comment": ""
        },
        {
            "title": "鲛红被",
            "content": "肱被当年仅御寒，青楼惯染血猩纨。牙床舒卷鹓鸾共，正值窗棂月一团。",
            "comment": ""
        },
        {
            "title": "闭门羹",
            "content": "一豆聊供游冶郎，去时忙唤锁仓琅。入门独慕相如侣，欲拨瑶琴弹凤凰。",
            "comment": ""
        },
        {
            "title": "传香枕",
            "content": "韩寿香从何处传，枕边芳馥恋婵娟。休疑粉黛加铤刃，玉女旃檀侍佛前。",
            "comment": ""
        }
    ]
}