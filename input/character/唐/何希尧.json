{
    "dynasty": "唐",
    "author": "何希尧",
    "poems": [
        {
            "title": "柳枝词",
            "content": "大堤杨柳雨沈沈，万缕千条惹恨深。飞絮满天人去远，东风无力系春心。",
            "comment": ""
        },
        {
            "title": "海棠",
            "content": "著雨胭脂点点消，半开时节最妖娆。谁家更有黄金屋，深锁东风贮阿娇。",
            "comment": ""
        },
        {
            "title": "操莲曲",
            "content": "锦莲浮处水粼粼，风外香生袜底尘。荷叶荷裙相映色，闻歌不见采莲人。",
            "comment": ""
        },
        {
            "title": "一枝花",
            "content": "几树晴葩映水开，乱红狼藉点苍苔。东风留得残枝在，为惜余芳独看来。",
            "comment": ""
        }
    ]
}