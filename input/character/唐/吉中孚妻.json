{
    "dynasty": "唐",
    "author": "吉中孚妻",
    "poems": [
        {
            "title": "杂曲歌辞·拜新月",
            "content": "拜新月，拜月出堂前，暗魄深笼桂，虚弓未引弦。拜新月，拜月妆楼上，鸾镜未安台，蛾眉已相向。拜新月，拜月不胜情，庭前风露清，月临人自老，望月更长生。东家阿母亦拜月，一拜一悲声断绝。昔年拜月逞容仪，如今拜月双泪垂。回看众女拜新月，却忆红闺年少时。",
            "comment": ""
        }
    ]
}