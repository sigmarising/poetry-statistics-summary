{
    "dynasty": "唐",
    "author": "厍狄履温",
    "poems": [
        {
            "title": "夏晚初霁南省寓直用馀字（时兼尚书郎节度判",
            "content": "薄宦因时泰，凉宵寓直初。沉沉仙阁闭，的的暗更徐。霁色连空上，炎氛入夜除。星回南斗落，月度北窗虚。待漏残灯照，含芳袭气馀。寐来冠不解，奏罢草仍书。幕府惭良策，明曹愧散樗。命轻徒有报，义重更难疏。燕厦欣成托，鹓行滥所如。晨趋当及早，复此戒朝车。",
            "comment": ""
        }
    ]
}