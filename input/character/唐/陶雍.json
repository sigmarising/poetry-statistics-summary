{
    "dynasty": "唐",
    "author": "陶雍",
    "poems": [
        {
            "title": "和兵部郑侍郎省中四松诗",
            "content": "右相历兵署，四松皆手栽。劚时惊鹤去，移处带云来。根倍双桐植，花分八桂开。生成造化力，长作栋梁材。岂羡兰依省，犹嫌柏占台。出楼终百尺，入梦已三台。幽韵和宫漏，余香度酒杯。拂冠枝上雪，染履影中苔。高位相承地，新诗寡和才。何由比萝蔓，樊附在条枚。",
            "comment": ""
        }
    ]
}