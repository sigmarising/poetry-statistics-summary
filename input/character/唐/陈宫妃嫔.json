{
    "dynasty": "唐",
    "author": "陈宫妃嫔",
    "poems": [
        {
            "title": "与颜濬冥会诗",
            "content": "秋草荒台响夜蛩，白杨雕尽减悲风。彩笺曾擘欺江总，绮阁尘清玉树空。宝阁排云称望仙，五云高艳拥朝天。清溪犹有当时月，应照琼花绽绮筵。素魄初圆恨翠娥，繁华浓艳竟如何。南朝唯有长江水，依旧门前作逝波。箫管清吟怨丽华，秋江寒月绮窗斜。惭非后主题笺客，得见临春阁上花。",
            "comment": ""
        }
    ]
}