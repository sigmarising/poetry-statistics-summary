{
    "dynasty": "唐",
    "author": "段成式",
    "poems": [
        {
            "title": "哭李群玉",
            "content": "酒里诗中三十年，纵横唐突世喧喧。明时不作祢衡死，傲尽公卿归九泉。",
            "comment": ""
        },
        {
            "title": "游长安诸寺联句·宣阳坊静域寺·三阶院联句",
            "content": "密密助堂堂，隋人歌檿桑。双弧摧孔雀，一矢陨贪狼。--段成式百步望云立，九规看月张。获蛟徒破浪，中乙漫如墙。--张希复还似贯金鼓，更疑穿石梁。因添挽河力，为灭射天狂。--段成式绝艺却南牧，英声来鬼方。丽龟何足敌，殪豕未为长。--郑符龙臂胜猿臂，星芒超箭芒。虚夸绝高鸟，垂拱议明堂。--段成式",
            "comment": ""
        },
        {
            "title": "游长安诸寺联句·长乐坊安国寺·穗柏联句",
            "content": "一院暑难侵，莓苔共影深。标枝争息鸟，余吹正开襟。--段成式宿雨香添色，残阳石在阴。乘闲动诗意，助静入禅心。--张希复",
            "comment": ""
        },
        {
            "title": "和周繇见嘲（一作和周为宪广阳公宴见嘲诗）",
            "content": "才甘鱼目并，艺怯马蹄间。王谢初飞盖，姬姜尽下山。缚鸡方角逐，射雉岂开颜。乱翠移林色，狂红照座殷。防梭齿虽在，乞帽鬓惭斑。傥恕相如瘦，应容累骑还。",
            "comment": ""
        },
        {
            "title": "题僧壁（一本下有和韦蟾三字）",
            "content": "有僧支颊撚眉毫，起就夕阳磨剃刀。到此既知闲最乐，俗心何啻九牛毛。",
            "comment": ""
        },
        {
            "title": "桃源僧舍看花",
            "content": "前年帝里探春时，寺寺名花我尽知。今日长安已灰烬，忍能南国对芳枝。",
            "comment": ""
        },
        {
            "title": "不赴光风亭夜饮赠周繇",
            "content": "屏开屈膝见吴娃，蛮蜡同心四照花。姹女不愁难管领，斩新铅里得黄牙。",
            "comment": ""
        },
        {
            "title": "游长安诸寺联句·道政坊宝应寺·僧房联句",
            "content": "古画思匡岭，上方疑傅岩。蝶闲移忍草，蝉晓揭高杉。--段成式香字消芝印，金经发茝函。井通松底脉，书坼洞中缄。--张希复",
            "comment": ""
        },
        {
            "title": "河出荣光",
            "content": "符命自陶唐，吾君应会昌。千年清德水，九折满荣光。极岸浮佳气，微波照夕阳。澄辉明贝阙，散彩入龙堂。近带关云紫，遥连日道黄。冯夷矜海若，汉武贵宣房。渐没孤槎影，仍呈一苇航。抚躬悲未济，作颂喜时康。",
            "comment": ""
        },
        {
            "title": "题谷隐兰若三首",
            "content": "风惹闲云半谷阴，岩西隐者醉相寻。草衰乍觉径增险，叶尽却疑溪不深。鸟啄灵雏恋落晖，村情山趣顿忘机。丹成道士过门数，叶尽寒猿下岭稀。风带巢熊拗树声，老僧相引入云行。半陂新路畬才了，一谷寒烟烧不成。",
            "comment": ""
        },
        {
            "title": "游长安诸寺联句·平康坊菩萨寺·书事联句",
            "content": "悉为无事者，任被俗流憎。--郑符客异干时客，僧非出院僧。--段成式远闻疏牖磬，晓辨密龛灯。--张希复步触珠幡响，吟窥钵水澄。--郑符句饶方外趣，游惬社中朋。--段成式静里已驯鸽，斋中亦好鹰。--张希复金涂笔是褧，彩溜纸非缯。--升上人锡杖已克锻，田衣从怀塍。--段成式占床暂一胁，卷箔赖长肱。--张希复佛日初开照，魔天破几层。--段成式咒中陈秘计，论处正先登。--张希复勇带绽针石，危防丘井藤。--升上人",
            "comment": ""
        },
        {
            "title": "游长安诸寺联句·常乐坊赵景公寺·题约公院",
            "content": "印火荧荧，灯续焰青。--张希复七俱胝咒，四阿含经。--段成式各录佳语，聊事素屏。--郑符丈室安居，延宾不扃。--升上人",
            "comment": ""
        },
        {
            "title": "折杨柳七首",
            "content": "枝枝交影锁长门，嫩色曾沾雨露恩。凤辇不来春欲尽，空留莺语到黄昏。水殿年年占早芳，柔条偏惹御炉香。而今万乘多巡狩，辇路无阴绿草长。玉楼烟薄不胜芳，金屋寒轻翠带长。公子骅骝往何处，绿阴堪系紫游缰。嫩叶初齐不耐寒，风和时拂玉栏干。君王去日曾攀折，泣雨伤春翠黛残。微黄才绽未成阴，绣户珠帘相映深。长恨早梅无赖极，先将春色出前林。隋家堤上已成尘，汉将营边不复春。只向江南并塞北，酒旗相伴惹行人。陌上河边千万枝，怕寒愁雨尽低垂。黄金穟短人多折，已恨东风不展眉。",
            "comment": ""
        },
        {
            "title": "观山灯献徐尚书",
            "content": "风杪影凌乱，露轻光陆离。如霞散仙掌，似烧上峨嵋。道树千花发，扶桑九日移。因山成众像，不复藉蟠螭。涌出多宝塔，往来飞锡僧。分明三五月，传照百千灯。驯狖移高柱，庆云遮半层。夜深寒焰白，犹自缀金绳。磊落风初定，轻明云乍妨。疏中摇月彩，繁处杂星芒。火树枝柯密，烛龙鳞甲张。穷愁读书者，应得假余光。",
            "comment": ""
        },
        {
            "title": "游长安诸寺联句·永安坊永寿寺·闲中好",
            "content": "闲中好，尽日松为侣。此趣人不知，轻风度僧语。--郑符闲中好，尘务不萦心。坐对当窗木，看移三面阴。--段成式闲中好，幽磬度声迟。卷上论题肇，画中僧姓支。--张希复",
            "comment": ""
        },
        {
            "title": "游长安诸寺联句·靖恭坊大兴善寺·老松青桐",
            "content": "有松堪系马，遇钵更投针。记得汤师句，高禅助朗吟。--段成式乘晴入精舍，语默想东林。尽是忘机侣，谁惊息影禽。--张希复一雨微尘尽，支郎许数过。方同嗅薝卜，不用算多罗。--郑符",
            "comment": ""
        },
        {
            "title": "嘲飞卿七首",
            "content": "曾见当垆一个人，入时装束好腰身。少年花蒂多芳思，只向诗中写取真。醉袂几侵鱼子缬，飘缨长罥凤凰钗。知君欲作闲情赋，应愿将身作锦鞋。翠蝶密偎金叉首，青虫危泊玉钗梁。愁生半额不开靥，只为多情团扇郎。柳烟梅雪隐青楼，残日黄鹂语未休。见说自能裁袙腹，不知谁更著帩头。愁机懒织同心苣，闷绣先描连理枝。多少风流词句里，愁中空咏早环诗。燕支山色重能轻，南阳水泽斗分明。不烦射雉先张翳，自有琴中威凤声。半岁愁中镜似荷，牵环撩鬓却须磨。花前不复抱瓶渴，月底还应琢刺歌。",
            "comment": ""
        },
        {
            "title": "哭房处士",
            "content": "独上黄坛几度盟，印开龙渥喜丹成。岂同叔夜终无分，空向人间著养生。",
            "comment": ""
        },
        {
            "title": "游长安诸寺联句·招国坊崇济寺·奇松联二十",
            "content": "杉松何相疏，榆柳方迥屑。无人擅谈柄，一枝不敢折。--段成式中庭苔藓深，吹余鸣佛禽。至于摧折枝，凡草犹避阴。--张希复僻径根从露，闲房枝任侵。一株风正好，来助碧云吟。--郑符时时扫窗声，重露滴寒砌。风飐一枝遒，闲窥别生势。--升上人偃盖入楼妨，盘根侵井窄。高僧独惆怅，为与澄岚隔。--段成式",
            "comment": ""
        },
        {
            "title": "寄温飞卿笺纸",
            "content": "三十六鳞充使时，数番犹得裹相思。待将袍袄重抄了，尽写襄阳播掿词。",
            "comment": ""
        },
        {
            "title": "游长安诸寺联句·常乐坊赵景公寺·吴画联句",
            "content": "惨澹十堵内，吴生纵狂迹。风云将逼人，神鬼如脱壁。--段成式其中龙最怪，张甲方汗栗。黑云夜窸窣，焉知不霹雳。--张希复此际忽仙子，猎猎衣舄奕。妙瞬乍疑生，参差夺人魄。--郑符往往乘猛虎，冲梁耸奇石。苍峭束高泉，角膝惊奇支侧。--段成式冥狱不可视，毛戴腋流液。苟能水成河，刹那沈火宅。--升上人",
            "comment": ""
        },
        {
            "title": "戏高侍御七首",
            "content": "百媚城中一个人，紫罗垂手见精神。青琴仙子长教示，自小来来号阿真。七尺发犹三角梳，玳牛独驾长檐车。曾城自有三青鸟，不要莲东双鲤鱼。花恨红腰柳妒眉，东邻墙短不曾窥。犹怜最小分瓜日，奈许迎春得藕时。自等腰身尺六强，两重危鬓尽钗长。欲熏罗荐嫌龙脑，须为寻求石叶香。别起青楼作几层，斜阳幔卷鹿卢绳。厌裁鱼子深红缬，泥觅蜻蜓浅碧绫。诈嫌嚼贝磨衣钝，私带男钱压鬓低。不独邯郸新嫁女，四枝鬟上插通犀。可羡罗敷自有夫，愁中漫捋白髭须。豹钱骢子能擎举，兼著连干许换无。",
            "comment": ""
        },
        {
            "title": "汉宫词二首",
            "content": "歌舞初承恩宠时，六宫学妾画蛾眉。君王厌世妾头白，闻唱歌声却泪垂。二人能歌得进名，人言选入便光荣。岂知妃后多娇妒，不许君前唱一声。",
            "comment": ""
        },
        {
            "title": "送穆郎中赴阙",
            "content": "应念愁中恨索居，鹂歌声里且踟蹰。若逢金马门前客，为说虞卿久著书。",
            "comment": ""
        },
        {
            "title": "游长安诸寺联句·崇仁坊资圣寺·诸画联句（",
            "content": "吴生画勇矛戟攒，--段成式出变奇势千万端。--张希复苍苍鬼怪层壁宽，--郑符睹之忽忽毛发寒。--段成式棱伽之力所疲殚，--段成式李真周昉优劣难。--郑符活禽生卉推边鸾，--段成式花房嫩彩犹未干。--张希复韩干变态如激湍，--郑符惜哉壁画世未殚。--段成式后人新画何汗漫。--张希复",
            "comment": ""
        },
        {
            "title": "和徐商贺卢员外赐绯（一作和徐相公贺襄阳徐",
            "content": "云雨轩悬莺语新，一篇佳句占阳春。银黄年少偏欺酒，金紫风流不让人。连璧座中斜日满，贯珠歌里落花频。莫辞倒载吟归去，看欲东山又吐茵。",
            "comment": ""
        },
        {
            "title": "哭李群玉",
            "content": "曾话黄陵事，今为白日催。老无儿女累，谁哭到泉台。",
            "comment": ""
        },
        {
            "title": "游长安诸寺联句·长乐坊安国寺·红楼联句（",
            "content": "重叠碎晴空，余霞更照红。蝉踪近鳷鹊，鸟道接相风。--张希复苔静金轮路，云轻白日宫。壁诗传谢客，门榜占休公。--段成式",
            "comment": ""
        },
        {
            "title": "送僧二首",
            "content": "形神不灭论初成，爱马乘闲入帝京。四十三年虚过了，方知僧里有唐生。想到头陀最上方，桂阴犹认惠宗房。因行恋烧归来晚，窗下犹残一字香。",
            "comment": ""
        },
        {
            "title": "游长安诸寺联句·道政坊宝应寺·小小写真联",
            "content": "如生小小真，犹自未栖尘。--郑符褕袂将离座，斜柯欲近人。--段成式昔时知出众，情宠占横陈。--张希复不遣游张巷，岂教窥宋邻。--郑符庾楼吹笛裂，弘阁赏歌新。--段成式蝉怯纤腰步，蛾惊半额嚬。--张希复图形谁有术，买笑讵辞贫。--段成式复陇迷村径，重泉隔汉津。--郑符同心知作羽，比目定为鳞。--张希复残月巫山夕，余霞洛浦晨。--段成式",
            "comment": ""
        },
        {
            "title": "游长安诸寺联句·大同坊云华寺·偶联句",
            "content": "共入夕阳寺，因窥甘露门。--升上人清香惹苔藓，忍草杂兰荪。--郑符捷偈飞钳答，新诗倚仗论。--段成式坏幡标古刹，圣画焕崇垣。--张希复岂慕穿笼鸟，难防在牖猿。--段成式一音唯一性，三语更三幡。--张希复",
            "comment": ""
        },
        {
            "title": "观棋（一作温庭筠诗）",
            "content": "闲对弈楸倾一壶，黄羊枰上几成都。他时谒帝铜池晓，便赌宣城太守无。",
            "comment": ""
        },
        {
            "title": "游长安诸寺联句·崇义坊招福院·赠诸上人联",
            "content": "翻了西天偈，烧余梵宇香。撚眉愁俗客，支颊背残阳。--段成式洲号惟思沃，山名只记匡。辨中摧世智，定里破魔强。--张希复许睿禅心彻，汤休诗思长。朗吟疏磬断，久语贯珠妨。--段成式乘兴书芭叶，闲来入豆房。漫题存古壁，怪画匝长廊。--张希复",
            "comment": ""
        },
        {
            "title": "游长安诸寺联句·靖恭坊大兴善寺·蛤像联二",
            "content": "相好全如梵，端倪只为隋。宁同蚌顽恶，但与鹬相持。--段成式虽因雀变化，不逐月亏盈。纵有天中匠，神工讵可成。--张希复",
            "comment": ""
        },
        {
            "title": "寄（一作与）周繇（一作为）宪求人参",
            "content": "少赋令才犹强作，众医多识不能呼。九茎仙草真难得，五叶灵根许惠无。",
            "comment": ""
        },
        {
            "title": "呈轮上人",
            "content": "虎到前头心不惊，残阳择虱懒逢迎。东林水石未胜此，要假远公方有名。",
            "comment": ""
        },
        {
            "title": "牛尊师宅看牡丹",
            "content": "洞里仙春日更长，翠丛风翦紫霞芳。若为萧史通家客，情愿扛壶入醉乡。",
            "comment": ""
        },
        {
            "title": "怯酒赠周繇",
            "content": "大白东西飞正狂，新刍石冻杂梅香。诗中反语常回避，尤怯花前唤索郎。",
            "comment": ""
        },
        {
            "title": "句",
            "content": "高谈敬风鉴，古貌怯冰棱。虱暴妨归梦，虫喧彻曙更。梦里思甘露，言中惜惠灯。新破毗昙义，相期卜夜论。随樵劫猿藏，隈石觑熊缘。捽胡云彩落，疻面月痕消。掷履仙凫起，撦衣蝴蝶飘。羞中含薄怒，颦里带余娇。醒后犹攘臂，归时更折腰。狂夫自缨绝，眉势倩人描。不愿石郎戴笠，难甘玉女披衣。.",
            "comment": ""
        },
        {
            "title": "和张希复咏宣律和尚袈裟",
            "content": "南山披时寒夜中，一角不动毗岚风。何人见此生惭愧，断续犹应护得龙。",
            "comment": ""
        },
        {
            "title": "游长安诸寺联句·靖恭坊大兴善寺·圣柱联句",
            "content": "天心惟助善，圣迹此开阳。--段成式载恐雷轮重，縆疑电索长。--张希复上冲挟螮蝀，不动束锒铛。--段成式饥鸟未曾啄，乖龙宁敢藏。--张希复",
            "comment": ""
        },
        {
            "title": "猿",
            "content": "却忆书斋值晚晴，挽枝闲啸激蝉清。影沈巴峡夜岩色，踪绝石塘寒濑声。",
            "comment": ""
        },
        {
            "title": "题石泉兰若",
            "content": "矗竹为篱松作门，石楠阴底藉芳荪。方袍近日少平叔，注得逍遥无处论。",
            "comment": ""
        },
        {
            "title": "嘲元中丞（一作襄阳公堂赏花，为宪与妓人戏",
            "content": "莺里花前选孟光，东山逋客酒初狂。素娥毕竟难防备，烧得河车莫遣尝。",
            "comment": ""
        },
        {
            "title": "题商山庙",
            "content": "偶出云泉谒礼闱，篇章曾沐汉皇知。无谋静国东归去，羞过商山四老祠。",
            "comment": ""
        },
        {
            "title": "柔卿解籍戏呈飞卿三首",
            "content": "长担犊车初入门，金牙新酝盈深樽。良人为渍木瓜粉，遮却红腮交午痕。最宜全幅碧鲛绡，自襞春罗等舞腰。未有长钱求邺锦，且令裁取一团娇。出意挑鬟一尺长，金为钿鸟簇钗梁。郁金种得花茸细，添入春衫领里香。",
            "comment": ""
        },
        {
            "title": "醉中吟",
            "content": "只爱糟床滴滴声，长愁声绝又醒醒。人间荣辱不常定，唯有南山依旧青。",
            "comment": ""
        },
        {
            "title": "游长安诸寺联句·翊善坊保寿寺·光天帧赞联",
            "content": "观音化身，厥形孔怪。胣脑淫厉，众魔膜拜。--张希复指梦鸿纷，榜列区界。其事明张，何不可解。--段成式阎阿德川，大士先天。众象参罗，福源田田。--郑符百亿花发，百千灯然。胶如络绎，浩汗连绵。--张希复焰摩界戚，洛迦苦霁。正念皈依，众青如彗。--段成式戾宰可汰，痴膜可蜕。稽首如空，睟容若睇。--张希复阐提墨师，睹而面之。寸念不生，未遇乎而。--段成式",
            "comment": ""
        },
        {
            "title": "游长安诸寺联句·光宅坊光宅寺·中禅师影堂",
            "content": "名下固无虚，敖曹貌严毅。洞达见空王，圆融入佛地。--张希复一言当要害，忽忽醒诸醉。不动须弥山，多方辩无匮。--郑符坦率对万乘，偈答无所避。尔如毗沙门，外形如脱履。--段成式但以理为量，不语怪力事。木石摧贡高，慈悲引贪恚。--升上人当时乏支许，何人契深致。随宜讵说三，直下开不二。--段成式",
            "comment": ""
        }
    ]
}