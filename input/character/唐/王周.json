{
    "dynasty": "唐",
    "author": "王周",
    "poems": [
        {
            "title": "大石岭驿梅花（己卯十一月十三日）",
            "content": "仙中姑射接瑶姬，成阵清香拥路岐。半出驿墙谁画得，雪英相倚两三枝。",
            "comment": ""
        },
        {
            "title": "巫山庙",
            "content": "庙前溪水流潺潺，庙中修竹声珊珊。襄王一梦杳难问，晚晴天气归云闲。",
            "comment": ""
        },
        {
            "title": "藕池阻风，寄同行抚牧裘驾",
            "content": "船樯相望荆江中，岸芦汀树烟濛濛。路间堤缺水如箭，未知何日生南风。",
            "comment": ""
        },
        {
            "title": "早春西园",
            "content": "引步携筇竹，西园小径通。雪奇支梅蒂绿，春入杏梢红。静意崖穿溜，孤愁笛破空。如何将此景，收拾向图中。",
            "comment": ""
        },
        {
            "title": "和程刑部三首·碧鲜亭",
            "content": "飋飋笼清籁，萧萧锁翠阴。向高思尽节，从直美虚心。迥砌滋苍藓，幽窗伴素琴。公余时引步，一径静中深。",
            "comment": ""
        },
        {
            "title": "下瞿塘寄时同年",
            "content": "春寒天气下瞿塘，大壤溪前柳线长。须信孤云似孤宦，莫将乡思附归艎。",
            "comment": ""
        },
        {
            "title": "巫庙",
            "content": "巴水走若箭，峡山开如屏。汹涌匹练白，崷崒浓蓝青。崖空蓄云雨，滩恶惊雷霆。神仙宅幽邃，庙貌横杳冥。隐约可一梦，缥缈馀千龄。名利有所役，舟楫无暂停。悉窣垂肸蠁，祠祷希安宁。鸦鸦尔何物，飞飞来庙庭。纷纷飏寥泬，远近随虚舲。铁石砺觜爪，金碧辉光翎。翔集托阴险，鸠啄贪羶腥。日既恃威福，岁久为精灵。依草与附木，诬诡殊不经。城狐与社鼠，琐细何足听。况乎人假人，心阔吞沧溟。",
            "comment": ""
        },
        {
            "title": "游仙都观",
            "content": "冷杉枯柏路盘空，毛发生寒略略风。两汉真仙在何处，巡香行绕蕊珠宫。",
            "comment": ""
        },
        {
            "title": "问春",
            "content": "游丝垂幄雨依依，枝上红香片片飞。把酒问春因底意，为谁来后为谁归。",
            "comment": ""
        },
        {
            "title": "会哙岑山人（戊寅仲冬六日）",
            "content": "渝州江上忽相逢，说隐西山最上峰。略坐移时又分别，片云孤鹤一枝筇。",
            "comment": ""
        },
        {
            "title": "和社运使巴峡地暖节物与中土异黯然有感诗三",
            "content": "始看菊蕊开篱下，又见梅花寄岭头，揽辔巴西官局冷，几凭春酒沃乡愁。",
            "comment": "【注释】【原题】：和社运使巴峡地暖节物与中土异黯然有感诗三首"
        },
        {
            "title": "志峡船具诗·橹",
            "content": "用之大曰橹，冠乎小者楫。通津既能济，巨浸即横涉。身之使者颊，虎之拏者爪。鱼之拨者鬣，弩之进者筴。此实为相须，相须航一叶。",
            "comment": ""
        },
        {
            "title": "泊姑熟口",
            "content": "杳杳金陵路，难禁欲断魂。雨晴山有态，风晚水无痕。远色千樯岸，愁声一笛村。如何遣怀抱，诗毕自开尊。",
            "comment": ""
        },
        {
            "title": "淘金碛",
            "content": "画船晚过淘金碛，不见黄金惟见石。犹恐黄金价未高，见得锱铢几多力。",
            "comment": ""
        },
        {
            "title": "道院",
            "content": "白日人稀到，帘垂道院深。雨苔生古壁，雪雀聚寒林。忘虑凭三乐，消闲信五禽。谁知是官府，烟缕满炉沈。",
            "comment": ""
        },
        {
            "title": "志峡船具诗·戙",
            "content": "箭飞峡中水，锯立峡中石。峡与水为隘，水与石相击。濆为生险艰，声发甚霹雳。三老航一叶，百丈空千尺。苍黄徒尔为，倏忽何可测。篙之小难制，戙之独有力。猗嗟戙之为，彬彬坚且直。有如用武人，森森矗戈戟。有如敢言士，落落吐胸臆。拯危居坦夷，济险免兢惕。志彼哲匠心，俾其来者识。",
            "comment": ""
        },
        {
            "title": "采桑女",
            "content": "渡水采桑归，蚕老催上机。扎扎得盈尺，轻素何人衣。",
            "comment": ""
        },
        {
            "title": "和程刑部三首其一·公会亭",
            "content": "公事公言地，标名信必臧。江山如得助，谈笑若为妨。均赋乡原肃，祥刑郡邑康。官箴居座右，夙夜筭难忘。",
            "comment": ""
        },
        {
            "title": "富池口",
            "content": "扁舟闲引望，望极更盘桓。山密碍江曲，雨多饶地寒。短莎烟苒苒，惊浪雪漫漫。难写愁何限，乡关在一端。",
            "comment": ""
        },
        {
            "title": "采桑女二首",
            "content": "渡水采桑归，蚕老催上机。扎扎得盈尺，轻素何人衣。采桑知蚕饥，投梭惜夜迟。谁夸罗绮丛，新画学月眉。",
            "comment": ""
        },
        {
            "title": "题厅壁",
            "content": "永日无他念，孤清吏隐心。竹声并雪碎，溪色共烟深。数息闲凭几，缘情默寄琴。谁知同寂寞，相与结知音。",
            "comment": ""
        },
        {
            "title": "公居",
            "content": "公居门馆静，旅寄万州城。山共秋烟紫，霜并夜月清。无愁干酒律，有句入诗评。何必须林下，方驰吏隐名。",
            "comment": ""
        },
        {
            "title": "志峡船具诗·梢",
            "content": "制之居首尾，俾之辨斜正。首动尾聿随，斜取正为定。有如提吏笔，有如执时柄。有如秉师律，有如宣命令。守彼方与直，得其刚且劲。既能济险难，何畏涉辽夐。招招俾作主，泛泛实司命。风乌愧斟酌，画鹢空辉映。古人存丰规，猗欤聊引证。",
            "comment": ""
        },
        {
            "title": "自喻",
            "content": "予念天之生，生本空疏器。五岁禀慈训，愤悱读书志。七岁辨声律，勤苦会时赋。九岁执公卷，倜傥干名意。乞薦乡老书，幸会春官试。折桂愧巍峨，依莲何气味。性拙绝不佞，才短无馀地。前年会知己，薦章实非据。宁见民说平，空荷君恩寄。瞿唐抵巴渝，往来名揽辔。孤舟一水口，艰险实可畏。群操百丈牵，临难无苟避。濆向江底发，水在石中沸，槌鼓称打宽，系纫呼下纬。善恶胡可分，死生何足讳。骑衡与垂堂，非不知前喻。临渊与履冰，非不知深虑。我今縻缙绅，善地谁人致。城狐与社鼠，巧佞谁從庇。奴颜与婢膝，丑直谁從媚。妻儿敻限越，容颜几憔悴。致身霄汉人，呃嚱尽贤智。",
            "comment": ""
        },
        {
            "title": "岳州众湖阻风",
            "content": "偶系扁舟枕绿莎，旋移深处避惊波。晓来闲共渔人话，此去巴陵路几多。",
            "comment": ""
        },
        {
            "title": "泊巴东",
            "content": "偶泊巴东古县前，宦情乡思两绵绵。不堪蜡炬烧残泪，雨打船窗半夜天。",
            "comment": ""
        },
        {
            "title": "齿落词",
            "content": "己卯至庚辰，仲夏晦之暮。吾齿右排上，一齿脱而去。呼吸缺吾防，咀嚼欠吾助。年龠惜不返，日驭走为蠹。唇亡得无寒，舌在从何诉。辅车宜长依，发肤可增惧。不须考前古，聊且为近喻。有如云中雨，雨散绝回顾。有如枝上叶，叶脱难再附。白发非独愁，红颜岂私驻。何必郁九回，何必牵百虑。开尊复开怀，引笔作长句。",
            "comment": ""
        },
        {
            "title": "和社运使巴峡地暖节物与中土异黯然有感诗三",
            "content": "随柳参差破绿芽，此中依约欲飞花。春光是处伤离思，何况归期未有涯。",
            "comment": "【注释】【原题】：和社运使巴峡地暖节物与中土异黯然有感诗三首"
        },
        {
            "title": "宿疏陂驿",
            "content": "秋染棠梨叶半红，荆州东望草平空。谁知孤宦天涯意，微雨萧萧古驿中。",
            "comment": ""
        },
        {
            "title": "自和",
            "content": "一片残阳景，朦胧淡月中。兰芽纡嫩紫，梨颊抹生红。琴阮资清格，冠簪养素风。烟霄半知足，吏隐少相同。",
            "comment": ""
        },
        {
            "title": "过武宁县（九月十九日）",
            "content": "行过武宁县，初晴物景和。岸回惊水急，山浅见天多。细草浓蓝泼，轻烟匹练拖。晚来何处宿，一笛起渔歌。",
            "comment": ""
        },
        {
            "title": "和程刑部三首其三·清涟阁",
            "content": "照影翻窗绮，层纹滉额波。丝青迷岸柳，葺绿蘸汀莎。片云翘野鹭，孤香卷嫩荷。凭栏堪入画，时听竹枝歌。",
            "comment": ""
        },
        {
            "title": "落叶",
            "content": "素律铄欲脆，青女妒复稀。月冷天风吹，叶叶干红飞。",
            "comment": ""
        },
        {
            "title": "春答",
            "content": "花枝千万趁春开，三月阑珊即自回。剩向东园种李光，明年依旧为君来。",
            "comment": ""
        },
        {
            "title": "路次覆盆驿",
            "content": "曾上青泥蜀道难，架空成路入云寒。如何却向巴东去，三十六盘天外盘。",
            "comment": ""
        },
        {
            "title": "施南路偶书",
            "content": "大石岭头梅欲发，南陵坡上雪初飞。苦无酒解愁成阵，又附兰桡向秭归。",
            "comment": ""
        },
        {
            "title": "无题",
            "content": "梨花如雪已相迷，更被惊乌半夜啼。帘卷玉楼人寂寂，一钩新月未沉西。",
            "comment": ""
        },
        {
            "title": "湖口县",
            "content": "柴桑分邑载图经，屈曲山光展画屏。最是芦洲东北望，人家残照隔烟汀。",
            "comment": ""
        },
        {
            "title": "赤壁",
            "content": "帐前斫案决大议，赤壁火船烧战旗。若使曹瞒忠汉室，周郎焉敢破王师。",
            "comment": ""
        },
        {
            "title": "西山晚景",
            "content": "公局长清淡，池亭晚景中。蔗竿闲倚碧，莲朵静淹红。半引弯弯月，微生飋飋风。无思复无虑，此味几人同。",
            "comment": ""
        },
        {
            "title": "渡溪",
            "content": "渡溪溪水急，水溅罗衣湿。日暮犹未归，盈盈水边立。",
            "comment": ""
        },
        {
            "title": "和程刑部三首其二·碧鲜亭",
            "content": "瑟瑟笼清籁，萧萧锁翠阴。向高思尽节，從直美虚心。迥砌滋苍藓，幽窗伴素琴。公馀时引步，一径静中深。",
            "comment": ""
        },
        {
            "title": "巫山公署壁有无名氏戏书二韵（施州路一百八",
            "content": "南陵直上路盘盘，平地凌云势万端。堪笑巴民不厌足，更嫌山少画山看。",
            "comment": ""
        },
        {
            "title": "无题",
            "content": "冰雪肌肤力不胜，落花飞絮绕风亭。不知何事秋千下，蹙破愁眉两点青。",
            "comment": ""
        },
        {
            "title": "金口步（在江北汉阳军，下必铁也）",
            "content": "两山斗咽喉，群石矗牙齿。行客无限愁，横吞一江水。",
            "comment": ""
        },
        {
            "title": "霞",
            "content": "拂拂生残晕，层层如裂绯。天风翦成片，疑作仙人衣。",
            "comment": ""
        },
        {
            "title": "赠{上付下心}师",
            "content": "水中有片月，照耀婵娟姿。庭前有孤柏，竦秀岁寒期。坚然物莫迁，寂焉心为师。声发响必答，形存影即随。雪花安结子，雪叶宁附枝。兰死不改香，井寒岂生澌。晨炉烟袅袅，病发霜丝丝。丈室冰凛冽，一衲云离披。顾此名利场，得不惭冠绥。",
            "comment": ""
        },
        {
            "title": "使风",
            "content": "风起即千里，风回翻问津。沈思宦游者，何啻使风人。",
            "comment": ""
        },
        {
            "title": "小园桃李始花，偶以成咏",
            "content": "桃李栽成艳格新，数枝留得小园春。半红半白无风雨，随分夭容解笑人。",
            "comment": ""
        },
        {
            "title": "巴江",
            "content": "巴江江水色，一带浓蓝碧。仙女瑟瑟衣，风梭晚来织。",
            "comment": ""
        },
        {
            "title": "石首山",
            "content": "首出崔嵬占上游，迥存浓翠向荆州。空闻别有回山力，却见长江曲尺流。",
            "comment": ""
        },
        {
            "title": "和社运使巴峡地暖节物与中土异黯然有感诗三",
            "content": "花品姚黄冠洛阳，巴中春早羡孤芳。不知别有栽培力，流咏新诗与激昂。",
            "comment": "【注释】【原题】：和社运使巴峡地暖节物与中土异黯然有感诗三首"
        },
        {
            "title": "夔州病中",
            "content": "隐几经旬疾未痊，孤灯孤驿若为眠。郡楼昨夜西风急，一一更筹到枕前。",
            "comment": ""
        },
        {
            "title": "再经秭归二首",
            "content": "总角曾随上峡船，寻思如梦可凄然。夜来孤馆重来宿，枕底滩声似旧年。秭归城邑昔曾过，旧识无人奈老何。独有凄清难改处，月明闻唱竹枝歌。",
            "comment": ""
        },
        {
            "title": "西塞山二首（今谓之道士矶，即兴国军大冶县",
            "content": "西塞名山立翠屏，浓岚横入半江青。千寻铁锁无由问，石壁空存道者形。匹妇顽然莫问因，匹夫何去望千春。翻思岵屺传诗什，举世曾无化石人。",
            "comment": ""
        },
        {
            "title": "金盘草",
            "content": "今春從南陵，得草名金盘。金盘有仁性，生在林一端。根节岁一节，食之甘而酸。风俗竞采缀，俾人防急难。巴中蛇虺毒，解之如走丸。巨叶展六出，软干分长竿。摇摇绿玉活，褭褭香荷寒。世云暑酷月，郁有神物看。天之产于此，意欲生民安。今之为政者，何不反此观。知彼苛且猛，慎勿虐而残。一物苟失所，万金惟可欢。莫并蒿与莱，岂羡芝及兰。勤渠护根本，栽植当庭栏。寄言好生者，休说神仙丹。",
            "comment": ""
        },
        {
            "title": "岳州众湖阻风二首",
            "content": "众湖湖口系兰船，睡起中餐又却眠。风伯如何解回怒，数宵樯倚碧芦烟。偶系扁舟枕绿莎，旋移深处避惊波。晓来闲共渔人话，此去巴陵路几多?",
            "comment": ""
        },
        {
            "title": "施南太守以猿儿为寄作诗答之（得之黔中，生",
            "content": "虞人初获酉江西，长臂难将意马齐。今日未啼头已白，不堪深入白云啼。",
            "comment": ""
        },
        {
            "title": "岳州众湖阻风",
            "content": "众湖湖口系兰船，睡起中餐又却眠。风伯如何解回怒，数宵樯倚碧薦烟。",
            "comment": ""
        },
        {
            "title": "采桑女",
            "content": "采桑知蚕饥，投梭惜夜迟。谁夸罗绮丛，新画学月眉。",
            "comment": ""
        },
        {
            "title": "志峡船具诗·百丈",
            "content": "少尝侍先君，余闲诵白氏。始得入峡诗，深味作诗旨。云有万仞山，云有千丈水。自念坎壈时，尤多兢慎理。山束峡如口，水漱石如齿。孤舟行其中，薄冰犹坦履。孱颜屹焉立，汹涌勃然起。百丈为前牵，万险即平砥。破之以筼筜，续之以麻枲。砺之坚以节，引之直如矢。杼轴连半空，长短随两涘。铁锁枉驰名，锦缆谩称美。长绳岂能系，朽索何足拟。苟非□之为，胡可力行此。",
            "comment": ""
        },
        {
            "title": "道中未开木杏花",
            "content": "粉英香萼一般般，无限行人立马看。村女浴蚕桑柘绿，枉将颜色忍春寒。",
            "comment": ""
        },
        {
            "title": "金盘草诗（生宁江巫山南陵林木中）",
            "content": "今春从南陵，得草名金盘。金盘有仁性，生在林一端。根节岁一节，食之甘而酸。风俗竞采掇，俾人防急难。巴中蛇虺毒，解之如走丸。巨叶展六出，软干分长竿。摇摇绿玉活，袅袅香荷寒。世云暑酷月，郁有神物看。天之产于此，意欲生民安。今之为政者，何不反此观。知彼苛且猛，慎勿虐而残。一物苟失所，万金惟可叹。莫并蒿与莱，岂羡芝及兰。勤渠护根本，栽植当庭栏。寄言好生者，休说神仙丹。",
            "comment": ""
        },
        {
            "title": "再经秭归",
            "content": "总角曾随上峡船，寻思如梦可凄然。夜来孤馆重来宿，枕底滩声似旧年。",
            "comment": ""
        },
        {
            "title": "无题二首",
            "content": "冰雪肌肤力不胜，落花飞絮绕风亭。不知何事秋千下，蹙破愁眉两点青。梨花如雪已相迷，更被惊乌半夜啼。帘卷玉楼人寂寂，一钩新月未沈西。",
            "comment": ""
        },
        {
            "title": "志峡船具诗·梢",
            "content": "製之居首尾，俾之辨斜正。首动尾聿随，斜取正为定。有如提吏笔，有如执时柄。有如秉师律，有如宣命令。守彼方与直，得其刚且劲。既能济险难，何畏涉辽敻。招招俾作主，泛泛实司命。风乌愧斟酌，画鷁空辉映。",
            "comment": ""
        },
        {
            "title": "再经秭归",
            "content": "秭归城邑昔曾过，旧诚无人奈老何。独有凄清难改处，月明闻唱竹枝歌。",
            "comment": ""
        },
        {
            "title": "和杜运使巴峡地暖节物与中土异黯然有感诗三",
            "content": "随柳参差破绿芽，此中依约欲飞花。春光是处伤离思，何况归期未有涯。始看菊蕊开篱下，又见梅花寄岭头。揽辔巴西官局冷，几凭春酒沃乡愁。花品姚黄冠洛阳，巴中春早羡孤芳。不知别有栽培力，流咏新诗与激昂。",
            "comment": ""
        }
    ]
}