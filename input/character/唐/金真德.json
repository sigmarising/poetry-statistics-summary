{
    "dynasty": "唐",
    "author": "金真德",
    "poems": [
        {
            "title": "太平诗",
            "content": "大唐开鸿业，巍巍皇猷昌。止戈戎衣定，修文继百王。统天崇雨施，理物体含章。深仁谐日月，抚运迈时康。幡旗既赫赫，钲鼓何锽锽。外夷违命者，翦覆被大殃。和风凝宇宙，遐迩竞呈祥。四时调玉烛，七曜巡万方。维岳降宰辅，维帝用忠良。三五咸一德，昭我皇家唐。",
            "comment": ""
        }
    ]
}