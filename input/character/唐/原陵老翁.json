{
    "dynasty": "唐",
    "author": "原陵老翁",
    "poems": [
        {
            "title": "原陵老翁吟",
            "content": "野田荆棘春，闺阁绮罗新。出没头上日，生死眼前人。欲知我家在何处，北邙松柏正为邻。洛阳女儿罗绮多，无奈孤翁老去何，奈尔何。正色鸿焘，神思化伐。穹施后承，光负玄设。呕沦吐萌，垠倪散截。迷肠郗曲，雨对零霾曀。雀毁龟水，健驰御屈。拿尾研动。袾袾哳哳。氵曶用秘功，以岭以穴。柂薪伐药，莽榤万茁。呕律则祥，佛伦惟萨。牡虚无有，颐咽蕊屑。肇素未来，晦明兴灭。五行七曜，成此闰余。上帝降灵，岁且涒徐。蛇蜕其皮，吾亦神摅。九九六六，束身天除。何以充喉，吐纳太虚。何以蔽踝，霞袂云袽。哀尔浮生，栉比荒墟。吾复丽气，还形之初。在帝左右，道济忽诸。",
            "comment": ""
        }
    ]
}