{
    "dynasty": "唐",
    "author": "潘佑",
    "poems": [
        {
            "title": "失题",
            "content": "谁家旧宅春无主，深院帘垂杏花雨。香飞绿琐人未归，巢燕承尘默无语。",
            "comment": ""
        },
        {
            "title": "句",
            "content": "劝君此醉直须欢，明朝又是花狼藉。",
            "comment": ""
        },
        {
            "title": "送许处士坚往茅山",
            "content": "天坛云似雪，玉洞水如琴。白云与流水，千载清人心。君携布囊去，路长风满林。一入华阳洞，千秋那可寻。",
            "comment": ""
        },
        {
            "title": "送人往宣城",
            "content": "江畔送行人，千山生暮氛。谢安团扇上，为画敬亭云。",
            "comment": ""
        },
        {
            "title": "七岁吟",
            "content": "朝游沧海东，暮归何太速。只因骑折白龙腰，谪向人间三十六。",
            "comment": ""
        }
    ]
}