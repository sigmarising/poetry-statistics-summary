{
    "dynasty": "唐",
    "author": "郑审",
    "poems": [
        {
            "title": "酒席赋得匏瓢",
            "content": "华阁与贤开，仙瓢自远来。幽林尝伴许，陋巷亦随回。挂影怜红壁，倾心向绿杯。何曾斟酌处，不使玉山颓。",
            "comment": ""
        },
        {
            "title": "奉使巡检两京路种果树事毕入秦因咏",
            "content": "圣德周天壤，韶华满帝畿。九重承涣汗，千里树芳菲。陕塞馀阴薄，关河旧色微。发生和气动，封植众心归。春露条应弱，秋霜果定肥。影移行子盖，香扑使臣衣。入径迷驰道，分行接禁闱。何当扈仙跸，攀折奉恩辉。",
            "comment": ""
        }
    ]
}