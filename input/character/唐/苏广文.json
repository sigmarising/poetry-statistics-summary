{
    "dynasty": "唐",
    "author": "苏广文",
    "poems": [
        {
            "title": "春日过田明府遇焦山人",
            "content": "陶公归隐白云溪，买得春泉溉药畦。夜静林间风虎啸，月明竹上露禽栖。陈仓邑吏惊烽火，太白山人讶鼓鼙。相见只言秦汉事，武陵溪里草萋萋。",
            "comment": ""
        },
        {
            "title": "自商山宿隐居（一作灵一诗）",
            "content": "闻道桃源堪避秦，寻幽数日不逢人。烟霞洞里无鸡犬，风雨林中有鬼神。黄公石上三芝秀，陶令门前五柳春。醉卧白云闲入梦，不知何物是吾身。",
            "comment": ""
        },
        {
            "title": "夜归华川因寄幕府",
            "content": "山村寥落野人稀，竹里衡门掩翠微。溪路夜随明月入，亭皋春伴白云归。嵇康懒慢仍耽酒，范蠡逋逃又拂衣。汀畔数鸥闲不起，只应知我已忘机。",
            "comment": ""
        }
    ]
}