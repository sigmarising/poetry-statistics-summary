{
    "dynasty": "唐",
    "author": "柳公权",
    "poems": [
        {
            "title": "题朱审寺壁山水画",
            "content": "朱审偏能视夕岚，洞边深墨写秋潭。与君一顾西墙画，从此看山不向南。",
            "comment": ""
        },
        {
            "title": "阊门即事",
            "content": "耕夫占募逐楼船，春草青青万顷田。试上吴门看郡郭，清明几处有新烟。",
            "comment": ""
        },
        {
            "title": "应制贺边军支春衣",
            "content": "去岁虽无战，今年未得归。皇恩何以报，春日得春衣。挟纩非真纩，分衣是假衣。从今貔武士，不惮戍金微。",
            "comment": ""
        },
        {
            "title": "应制为宫嫔咏",
            "content": "不分前时忤主恩，已甘寂寞守长门。今朝却得君王顾，重入椒房拭泪痕。",
            "comment": ""
        }
    ]
}