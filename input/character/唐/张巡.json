{
    "dynasty": "唐",
    "author": "张巡",
    "poems": [
        {
            "title": "闻笛",
            "content": "岧峣试一临，虏骑附城阴。不辨风尘色，安知天地心。营开边月近，战苦阵云深。旦夕更楼上，遥闻横笛音。",
            "comment": ""
        },
        {
            "title": "守睢阳作",
            "content": "接战春来苦，孤城日渐危。合围侔月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。",
            "comment": ""
        }
    ]
}