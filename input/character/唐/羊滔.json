{
    "dynasty": "唐",
    "author": "羊滔",
    "poems": [
        {
            "title": "游烂柯山",
            "content": "步登春岩里，更上最远山。聊见宇宙阔，遂令身世闲。清辉赏不尽，高驾何时还。石梁耸千尽，高盼出林□。亘壑蹑丹虹，排云弄清影。路期访道客，游衍空井井。采薪穷冥搜，深路转清映。安知洞天里，偶坐得棋圣。至今追灵迹，可用陶静性。沙门何处人，携手俱灭迹。深入不动境，乃知真圆寂。有时归罗浮，白日见飞锡。",
            "comment": ""
        }
    ]
}