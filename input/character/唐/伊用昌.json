{
    "dynasty": "唐",
    "author": "伊用昌",
    "poems": [
        {
            "title": "湖南闯斋吟",
            "content": "谁人能识白元君，上士由来尽见闻。避世早空南火宅，植田高种北山云。鸡能抱卵心常听，蝉到成形壳自分。学取大罗些子术，免教松下作孤坟。",
            "comment": ""
        },
        {
            "title": "题酒楼壁",
            "content": "此生生在此生先，何事从玄不复玄。已在淮南鸡犬后，而今便到玉皇前。",
            "comment": ""
        },
        {
            "title": "题游帷观真君殿后",
            "content": "日日祥云瑞气连，侬家应作大神仙。笔头洒起风雷力，剑下驱驰造化权。更无戎夷添礼乐，永教胡虏绝烽烟。列仙功业只如此，直上三清第一天。",
            "comment": ""
        },
        {
            "title": "望江南词咏鼓",
            "content": "江南鼓，梭肚两头栾。钉著不知侵骨髓，打来只是没心肝，空腹被人谩。",
            "comment": ""
        },
        {
            "title": "题茶陵县门",
            "content": "茶陵一道妇长街，两畔栽柳不栽槐。夜后不闻更漏鼓，只听锤芒织草鞋。",
            "comment": ""
        },
        {
            "title": "留题阁皂观",
            "content": "花洞门前吠似雷，险声流断俗尘埃。雨喷山脚毒龙起，月照松梢孤鹤回。萝幕秋高添碧翠，画帘时卷到楼台。两坛诗客何年去，去后门关更不开。",
            "comment": ""
        }
    ]
}