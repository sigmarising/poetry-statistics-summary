{
    "dynasty": "唐",
    "author": "鹿虔扆",
    "poems": [
        {
            "title": "思越人",
            "content": "翠屏欹，银烛背，漏残清夜迢迢。双带绣窠盘锦荐，泪侵花暗香销。珊瑚枕腻鸦鬟乱，玉纤慵整云散。苦是适来新梦见，离肠争不千断。",
            "comment": ""
        },
        {
            "title": "临江仙",
            "content": "金锁重门荒苑静，綺窗愁对秋空。翠华一去寂无踪，玉楼歌吹，声断已随风。烟月不知人事改，夜阑还照深宫。藕花相向野塘中，暗伤亡国，清露泣香红。",
            "comment": ""
        },
        {
            "title": "女冠子",
            "content": "凤楼琪树，惆怅刘郎一去。正春深，洞里愁空结，人间信莫寻。竹疏斋殿迥，松密醮坛阴。倚云低首望，可知心。步虚坛上，绛节霓旌相向。引真仙，玉佩摇蟾影，金炉袅麝烟。露浓霜简湿，风紧羽衣偏。欲留难得住，却归天。",
            "comment": ""
        }
    ]
}