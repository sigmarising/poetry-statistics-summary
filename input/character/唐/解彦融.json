{
    "dynasty": "唐",
    "author": "解彦融",
    "poems": [
        {
            "title": "雁塔（开元八年，清河傅岩题此诗于雁塔）",
            "content": "峥嵘彻倒景，刻峭俯无地。勇进攀有缘，即嶮恐迷坠。窅然丧五蕴，蠢尔怀万类。实际罔他寻，波罗必可致。南山缭上苑，祇树连岩翠。北斗临帝城，扶宫切太清。餐和裨日用，味道懿天明。绿野冷风浃，紫微佳气晶。驯禽演法要，忍草藉经行。本愿从兹适，方知物世轻。",
            "comment": ""
        }
    ]
}