{
    "dynasty": "唐",
    "author": "褚亮",
    "poems": [
        {
            "title": "郊庙歌辞·祀圜丘乐章·豫和",
            "content": "上灵眷命膺会昌，盛德殷荐叶辰良。景福降兮圣德远，玄化穆兮天历长。",
            "comment": ""
        },
        {
            "title": "奉和禁苑饯别应令",
            "content": "大藩初锡瑞，出牧迩皇京。暂以绿车重，言承朱传荣。舒桃临远骑，垂柳映京营。惠化宣千里，威风动百城。禁籞芳嘉节，神襟饯送情。金笳催别景，玉琯切离声。野花开更落，山鸟哢还惊。微臣夙多幸，薄宦奉储明。钓台惭作赋，伊水滥闻笙。怀德良知久，酬恩识命轻。",
            "comment": ""
        },
        {
            "title": "秋雁（一作虞世南诗）",
            "content": "日暮霜风急，羽翮转难任。为有传书意，翩翩入上林。",
            "comment": ""
        },
        {
            "title": "晚别乐记室彦",
            "content": "穷途属岁晚，临水忽分悲。抱影同为客，伤情共此时。雾色侵虚牖，霜氛冷薄帷。举袂惨将别，停怀怅不怡。风严征雁远，雪暗去篷迟。他乡有岐路，游子欲何之。",
            "comment": ""
        },
        {
            "title": "祭方丘乐章·顺和",
            "content": "万物资以化，交泰属升平。易从业惟简，得一道斯宁。具仪光玉帛，送舞变咸英。黍稷良非贵，明德信惟馨。",
            "comment": ""
        },
        {
            "title": "乐府杂曲·鼓吹曲辞·临高台",
            "content": "高台暂俯临，飞翼耸轻音。浮光随日度，漾影逐波深。回瞰周平野，开怀畅远襟。独此三休上，还伤千岁心。",
            "comment": ""
        },
        {
            "title": "郊庙歌辞·祀圜丘乐章·豫和",
            "content": "歌奏毕兮礼献终，六龙驭兮神将升。明德感兮非黍稷，降福简兮祚休征。",
            "comment": ""
        },
        {
            "title": "赋得蜀都",
            "content": "列宿光参井，分芒跨梁岷。沉犀对江浦，驷马入城闉。英图多霸迹，历选有名臣。连骑簪缨满，含章词赋新。得上仙槎路，无待访严遵。",
            "comment": ""
        },
        {
            "title": "祭方丘乐章·顺和",
            "content": "阴祗协赞，厚载方贞。牲币具举，箫管备成。其礼惟肃，其德惟明。神之听矣，式鉴虔诚。",
            "comment": ""
        },
        {
            "title": "郊庙歌辞·郊天旧乐章·豫和",
            "content": "蘋蘩礼著，黍稷诚微。音盈凤管，彩驻龙旗。洪歆式就，介福攸归。送乐有阕，灵驭遄飞。",
            "comment": ""
        },
        {
            "title": "祭神州乐章·雍和",
            "content": "泰圻严享，阴郊展敬。礼以导神，乐以和性。黝牲在列，黄琮俯映。九土既平，万邦贻庆。",
            "comment": ""
        },
        {
            "title": "句（赠杜侍御）",
            "content": "神羊既不触，夕鸟欲依人。第三十三卷",
            "comment": ""
        },
        {
            "title": "和御史韦大夫喜霁之作",
            "content": "晴天度旅雁，斜影照残虹。野净馀烟尽，山明远色同。沙平寒水落，叶脆晚枝空。白简光朝幰，彤驺出禁中。息驾游兰坂，雕文折桂丛。无因轻羽扇，徒自仰仁风。",
            "comment": ""
        },
        {
            "title": "郊庙歌辞·祀圜丘乐章·凯安",
            "content": "昔在炎运终，中华乱无象。酆郊赤乌见，邙山黑云上。大资下周车，禁暴开殷网。幽明同叶赞，鼎祚齐天壤。",
            "comment": ""
        },
        {
            "title": "郊庙歌辞·祀圜丘乐章·太和",
            "content": "穆穆我后，道应千龄。登三处大，得一居贞。礼惟崇德，乐以和声。百神仰止，天下文明。",
            "comment": ""
        },
        {
            "title": "咏花烛（烛花）",
            "content": "兰径香风满，梅梁暖日斜。言是东方骑，来寻南陌车。靥星临夜烛，眉月隐轻纱。莫言春稍晚，自有镇开花。",
            "comment": ""
        },
        {
            "title": "在陇头哭潘学士",
            "content": "陇底嗟长别，流襟一恸君。何言幽咽所，更作死生分。转蓬飞不息，悲松断更闻。谁能驻征马，回首望孤坟。",
            "comment": ""
        },
        {
            "title": "郊庙歌辞·祀圜丘乐章·雍和",
            "content": "钦惟大帝，载仰皇穹。始命田烛，爰启郊宫。云门骇听，雷鼓鸣空。神其介祀，景祚斯融。",
            "comment": ""
        },
        {
            "title": "郊庙歌辞·祀圜丘乐章·寿和",
            "content": "八音斯奏，三献毕陈。宝祚惟永，晖光日新。",
            "comment": ""
        },
        {
            "title": "伤始平李少府正己",
            "content": "劳息本相循，悲欢理自均。谁能免玄夜，惜尔正青春。迈德惟家宝，生才谅国珍。高文缀翡翠，茂学掩麒麟。述作纷无已，言谈妙入神。断肠虽累月，分手未盈旬。辅嗣俄长往，颜生即短辰。声华满昭代，形影委穷尘。禅草回中使，生刍引吊宾。同游秘府日，方驾直城闉。并拜黄图右，分曹清渭滨。风期嵇吕好，存殁范张亲。虚座怜王述，遗篇恸景纯。精灵与毫翰，千祀寿何人。",
            "comment": ""
        },
        {
            "title": "祈谷乐章·雍和",
            "content": ",殷荐乘春，太坛临曙。八簋盈和，六瑚登御。嘉稷匪歆，德馨斯饫。祝嘏无易，灵心有豫。",
            "comment": ""
        },
        {
            "title": "宗庙九德之歌辞",
            "content": "皇祖诞庆，于昭于天。积德斯远，茂攸绪先。维文应历，神武弘宣。肇迹□水，成功坂泉。道光覆载，声穆吉先。式备牺象，用□牲牷。礼终九献，乐展四悬。神贶景福，遐哉永年。",
            "comment": ""
        },
        {
            "title": "郊庙歌辞·祀圜丘乐章·舒和",
            "content": "叠璧凝影皇坛路，编珠流彩帝郊前。已奏黄钟歌大吕，还符宝历祚昌年。",
            "comment": ""
        },
        {
            "title": "郊庙歌辞·祀圜丘乐章·肃和",
            "content": "闓阳播气，甄曜垂明。有赫圜宰，深仁曲成。日丽苍璧，烟开紫营。聿遵乾享，式降鸿祯。",
            "comment": ""
        },
        {
            "title": "奉和望月应魏王教",
            "content": "层轩登皎月，流照满中天。色共梁珠远，光随赵璧圆。落影临秋扇，虚轮入夜弦。所欣东馆里，预奉西园篇。",
            "comment": ""
        },
        {
            "title": "奉和咏日午",
            "content": "曦车日亭午，浮箭未移晖。日光无落照，树影正中围。草萎看稍靡，叶燥望疑稀。昼寝惭经笥，暂解入朝衣。",
            "comment": ""
        }
    ]
}