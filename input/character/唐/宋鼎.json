{
    "dynasty": "唐",
    "author": "宋鼎",
    "poems": [
        {
            "title": "赠张丞相",
            "content": "汉上登飞幰，荆南历旧居。已尝临砌橘，更睹跃池鱼。盛德继微渺，深衷能卷舒。义申蓬阁际，情切庙堂初。郡挹文章美，人怀燮理馀。皇恩傥照亮，岂厌承明庐。",
            "comment": ""
        },
        {
            "title": "酬故人还山",
            "content": "举棹乘春水，归山抚岁华。碧潭宵见月，红树晚开花。肃穆轻风度，依微隐径斜。危亭暗松石，幽涧落云霞。思鸟吟高树，游鱼戏浅沙。安知馀兴尽，相望紫烟赊。",
            "comment": ""
        }
    ]
}