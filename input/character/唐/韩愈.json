{
    "dynasty": "唐",
    "author": "韩愈",
    "poems": [
        {
            "title": "自袁州还京行次安陆，先寄随州周员外",
            "content": "行行指汉东，暂喜笑言同。雨雪离江上，蒹葭出梦中。面犹含瘴色，眼已见华风。岁暮难相值，酣歌未可终。",
            "comment": ""
        },
        {
            "title": "从潮州量移袁州，张韶州端公以诗相贺，因酬",
            "content": "明时远逐事何如，遇赦移官罪未除。北望讵令随塞雁，南迁才免葬江鱼。将经贵郡烦留客，先惠高文谢起予。暂欲系船韶石下，上宾虞舜整冠裾。",
            "comment": ""
        },
        {
            "title": "晚次宣溪，辱韶州张端公使君惠书叙别，酬以",
            "content": "韶州南去接宣溪，云水苍茫日向西。客泪数行先自落，鹧鸪休傍耳边啼。兼金那足比清文，百首相随愧使君。俱是岭南巡管内，莫欺荒僻断知闻。",
            "comment": ""
        },
        {
            "title": "晋公破贼回重拜台司，以诗示幕中宾客，愈奉",
            "content": "南伐旋师太华东，天书夜到册元功。将军旧压三司贵，相国新兼五等崇。鹓鹭欲归仙仗里，熊罴还入禁营中。长惭典午非材职，得就闲官即至公。",
            "comment": ""
        },
        {
            "title": "和李相公摄事南郊，览物兴怀，呈一二知旧",
            "content": "灿灿辰角曙，亭亭寒露朝。川原共澄映，云日还浮飘。上宰严祀事，清途振华镳。圆丘峻且坦，前对南山标。村树黄复绿，中田稼何饶。顾瞻想岩谷，兴叹倦尘嚣。惟彼颠瞑者，去公岂不辽。为仁朝自治，用静兵以销。勿惮吐捉勤，可歌风雨调。圣贤相遇少，功德今宣昭。",
            "comment": ""
        },
        {
            "title": "奉酬卢给事云夫四兄曲江荷花行见寄，并呈上",
            "content": "曲江千顷秋波净，平铺红云盖明镜。大明宫中给事归，走马来看立不正。遗我明珠九十六，寒光映骨睡骊目。我今官闲得婆娑，问言何处芙蓉多。撑舟昆明度云锦，脚敲两舷叫吴歌。太白山高三百里，负雪崔嵬插花里。玉山前却不复来，曲江汀滢水平杯。我时相思不觉一回首，天门九扇相当开。上界真人足官府，岂如散仙鞭笞鸾凤终日相追陪。",
            "comment": ""
        },
        {
            "title": "山南郑相公、樊员外酬答为诗，其末咸有见及",
            "content": "梁维西南屏，山厉水刻屈。禀生肖剿刚，难谐在民物。荥公鼎轴老，烹斡力健倔。帝咨女予往，牙纛前岔坲。威风挟惠气，盖壤两劘拂。茫漫华黑间，指画变恍欻。诚既富而美，章汇霍炳蔚。日廷讲大训，龟判错衮黻。樊子坐宾署，演孔刮老佛。金舂撼玉应，厥臭剧蕙郁。遗我一言重，跽受惕斋慄。辞悭义卓阔，呀豁疚掊掘。如新去耵聍，雷霆逼飓风日。缀此岂为训，俚言绍庄屈。",
            "comment": ""
        },
        {
            "title": "卢郎中云夫寄示送盘谷子诗两章，歌以和之",
            "content": "昔寻李愿向盘谷，正见高崖巨壁争开张。是时新晴天井溢，谁把长剑倚太行。冲风吹破落天外，飞雨白日洒洛阳。东蹈燕川食旷野，有馈木蕨芽满筐。马头溪深不可厉，借车载过水入箱。平沙绿浪榜方口，雁鸭飞起穿垂杨。穷探极览颇恣横，物外日月本不忙。归来辛苦欲谁为，坐令再往之计堕眇芒。闭门长安三日雪，推书扑笔歌慨慷。旁无壮士遣属和，远忆卢老诗颠狂。开缄忽睹送归作，字向纸上皆轩昂。又知李侯竟不顾，方冬独入崔嵬藏。我今进退几时决，十年蠢蠢随朝行。家请官供不报答，何异雀鼠偷太仓。行抽手版付丞相，不等弹劾还耕桑。",
            "comment": ""
        },
        {
            "title": "崔十七少府摄伊阳，以诗及书见投，因酬三十",
            "content": "崔君初来时，相识颇未惯。但闻赤县尉，不比博士慢。赁屋得连墙，往来忻莫间。我时亦新居，触事苦难办。蔬飧要同吃，破袄请来绽。谓言安堵后，贷借更何患。不知孤遗多，举族仰薄宦。有时未朝餐，得米日已晏。隔墙闻讙呼，众口极鹅雁。前计顿乖张，居然见真赝。娇儿好眉眼，袴脚冻两骭。捧书随诸兄，累累两角丱。冬惟茹寒齑，秋始识瓜瓣。问之不言饥，饫若厌刍豢。才名三十年，久合居给谏。白头趋走里，闭口绝谤讪。府公旧同袍，拔擢宰山涧。寄诗杂诙俳，有类说鹏鷃。上言酒味酸，冬衣竟未擐。下言人吏稀，惟足彪与虥。又言致猪鹿，此语乃善幻。三年国子师，肠肚习藜苋。况住洛之涯，鲂鳟可罩汕。肯效屠门嚼，久嫌弋者篡。谋拙日焦拳，活计似锄刬。男寒涩诗书，妻瘦剩腰襻。为官不事职，厥罪在欺谩。行当自劾去，渔钓老葭薍。岁穷寒气骄，冰雪滑磴栈。音问难屡通，何由觌清盼。",
            "comment": ""
        },
        {
            "title": "陪杜侍御游湘西两寺独宿有题一首，因献杨常",
            "content": "长沙千里平，胜地犹在险。况当江阔处，斗起势匪渐。深林高玲珑，青山上琬琰。路穷台殿辟，佛事焕且俨。剖竹走泉源，开廊架崖广。是时秋之残，暑气尚未敛。群行忘后先，朋息弃拘检。客堂喜空凉，华榻有清簟。涧蔬煮蒿芹，水果剥菱芡。伊余夙所慕，陪赏亦云忝。幸逢车马归，独宿门不掩。山楼黑无月，渔火灿星点。夜风一何喧，杉桧屡磨飐。犹疑在波涛，怵惕梦成魇。静思屈原沈，远忆贾谊贬。椒兰争妒忌，绛灌共谗谄。谁令悲生肠，坐使泪盈脸。翻飞乏羽翼，指摘困瑕玷。珥貂藩维重，政化类分陕。礼贤道何优，奉己事苦俭。大厦栋方隆，巨川楫行剡。经营诚少暇，游宴固已歉。旅程愧淹留，徂岁嗟荏苒。平生每多感，柔翰遇频染。展转岭猿鸣，曙灯青睒睒。",
            "comment": ""
        },
        {
            "title": "赴江陵途中，寄赠王二十补阙、李十一拾遗、",
            "content": "孤臣昔放逐，血泣追愆尤。汗漫不省识，恍如乘桴浮。或自疑上疏，上疏岂其由。是年京师旱，田亩少所收。上怜民无食，征赋半已休。有司恤经费，未免烦征求。富者既云急，贫者固已流。传闻闾里间，赤子弃渠沟。持男易斗粟，掉臂莫肯酬。我时出衢路，饿者何其稠。亲逢道边死，伫立久咿嚘。归舍不能食，有如鱼中钩。适会除御史，诚当得言秋。拜疏移閤门，为忠宁自谋。上陈人疾苦，无令绝其喉。下陈畿甸内，根本理宜优。积雪验丰熟，幸宽待蚕麰。天子恻然感，司空叹绸缪。谓言即施设，乃反迁炎州。同官尽才俊，偏善柳与刘。或虑语言泄，传之落冤雠。二子不宜尔，将疑断还不。中使临门遣，顷刻不得留。病妹卧床褥，分知隔明幽。悲啼乞就别，百请不颔头。弱妻抱稚子，出拜忘惭羞。黾勉不回顾，行行诣连州。朝为青云士，暮作白头囚。商山季冬月，冰冻绝行輈。春风洞庭浪，出没惊孤舟。逾岭到所任，低颜奉君侯。酸寒何足道，随事生疮疣。远地触途异，吏民似猿猴。生狞多忿很，辞舌纷嘲啁。白日屋檐下，双鸣斗鸺鶹。有蛇类两首，有蛊群飞游。穷冬或摇扇，盛夏或重裘。飓起最可畏，訇哮簸陵丘。雷霆助光怪，气象难比侔。疠疫忽潜遘，十家无一瘳。猜嫌动置毒，对案辄怀愁。前日遇恩赦，私心喜还忧。果然又羁絷，不得归锄耰。此府雄且大，腾凌尽戈矛。栖栖法曹掾，何处事卑陬。生平企仁义，所学皆孔周。早知大理官，不列三后俦。何况亲犴狱，敲搒发奸偷。悬知失事势，恐自罹罝罘。湘水清且急，凉风日修修。胡为首归路，旅泊尚夷犹。昨者京使至，嗣皇传冕旒。赫然下明诏，首罪诛共吺。复闻颠夭辈，峨冠进鸿畴。班行再肃穆，璜珮鸣琅璆。伫继贞观烈，边封脱兜鍪。三贤推侍从，卓荦倾枚邹。高议参造化，清文焕皇猷。协心辅齐圣，致理同毛輶。小雅咏鹿鸣，食苹贵呦呦。遗风邈不嗣，岂忆尝同裯。失志早衰换，前期拟蜉蝣。自从齿牙缺，始慕舌为柔。因疾鼻又塞，渐能等薰莸。深思罢官去，毕命依松楸。空怀焉能果，但见岁已遒。殷汤闵禽兽，解网祝蛛蝥。雷焕掘宝剑，冤氛消斗牛。兹道诚可尚，谁能借前筹。殷勤答吾友，明月非暗投。",
            "comment": ""
        },
        {
            "title": "奉使常山，早次太原，呈副使吴郎中",
            "content": "朗朗闻街鼓，晨起似朝时。翻翻走驿马，春尽是归期。地失嘉禾处，风存蟋蟀辞。暮齿良多感，无事涕垂颐。",
            "comment": ""
        },
        {
            "title": "同水部张员外籍曲江春游，寄白二十二舍人",
            "content": "漠漠轻阴晚自开，青天白日映楼台。曲江水满花千树，有底忙时不肯来。",
            "comment": " | 【注释】　　一个久雨之后轻阴转晴的傍晚，曲江涨起了新碧，绿树如洗，万紫千红，临风吐艳。兴致勃勃的韩愈，邀约张籍、白居易同游曲江。可惜白居易因雨后泥泞未去。游罢归来，韩愈写了这首诗，寄给白居易。　　从美学观点看，水中之月，镜中之花，往往格外给人以美的享受。大概，水中、镜里反映出来的形象，总在似与不似之间，给人一种澄明而又微茫仿佛的美感，其动人情处，往往超过实体。本诗写景之美，正从水中得来：久雨乍晴，蓝蓝的天，明晃晃的太阳，千门万户的楼台，姹紫嫣红的花树，统统倒映在“曲江水满”之中。花树和楼台的倒影斑驳地叠映在水里。于是，花从翠楼顶上长出来，鱼从绿树中间穿过去。偶然，微风乍起，吹皱一池春水，这楼台花树，摇晃生姿。这不比岸边实景更令人神摇心醉吗？　　诗的结构也很有新意。它打破了绝句三句便转的规律，一连三句写景，第四句才陡然一问作结。这种结构上的特点，也很值得玩索。　　这首诗是写给白居易的，除了倾诉自己的激情之外，也有惋惜和埋怨对方爽约的意思。诗人没有直接表露自己苦候、失望、埋怨的情绪，而是巧妙地极写曲江雨后空气清新景物明净所特有的美。曲江的春天，曲江楼台花树的迷人，愈是渲染得美好，愈显出辜负这良辰美景是多么可惜。末句虽只轻轻一问，尽管语气十分委婉，却把诗人这种心情表述得淋漓尽致。诗人构思巧妙，也于此可见。　　（赖汉屏）"
        },
        {
            "title": "奉使镇州，行次承天行营，奉酬裴司空",
            "content": "窜逐三年海上归，逢公复此著征衣。旋吟佳句还鞭马，恨不身先去鸟飞。",
            "comment": ""
        },
        {
            "title": "早春与张十八博士籍游杨尚书林亭，寄弟三阁",
            "content": "墙下春渠入禁沟，渠冰初破满渠浮。凤池近日长先暖，流到池时更不流。",
            "comment": ""
        },
        {
            "title": "去岁自刑部侍郎以罪贬潮州刺史，乘驿赴任，",
            "content": "数条藤束木皮棺，草殡荒山白骨寒。惊恐入心身已病，扶舁沿路众知难。绕坟不暇号三匝，设祭惟闻饭一盘。致汝无辜由我罪，百年惭痛泪阑干。",
            "comment": ""
        },
        {
            "title": "初春小雨（又名《早春呈水部张十八员外》）",
            "content": "天街小雨润如酥，草色遥看近却无。最是一年春好处，绝胜烟柳满皇都。",
            "comment": " | ：①水部张十八员外：指张籍，在兄弟辈中排行十八，时任水部员外郎。\r\n②天街：唐时长安城朱雀门大街亦名天门街，简称天街。\r\n③酥：酪类制品。此处形容小雨滋润着早春的土地，使之变得松软湿润起来。\r\n④胜：抵得上。 | ：　　京城大道上空丝雨纷纷，它像酥酪般细密而滋润，远望草色依稀连成一片，近看时却显得稀疏零星。这是一年中最美的景色，远胜过绿杨满城的暮春。 | ：　　这是一首描写和赞美早春美景的七言绝句。首句点出初春小雨 ，以“润如酥”来形容它的细滑润泽，准确地捕捉到了它的特点。造句清新优美。与杜甫的“好雨知时节，当春乃发生。随风潜入夜，润物细无声”有异曲同工之妙。\r\n　　第二句紧承首句，写草沾雨后的景色。以远看似青 ，近看却无 ，描画出了初春小草沾雨后的朦胧景象。可与王维的“青霭入看无”、“山色有无中”相媲美。\r\n　　三、四两句对初春景色大加赞美：“最是一年春好处，绝胜烟柳满皇都。”这两句意思是说：早春的小雨和草色是一年春光中最美的东西，远远超过了烟柳满城的衰落的晚春景色。写春景的诗，在唐诗中，多取明媚的晚春，这首诗却取早春咏叹，认为早春比晚春景色优胜，别出新意。\r\n　　这首诗咏早春，能摄早春之魂，给读者以无穷的美感趣味，甚至是绘画所不能及的。诗人没有彩笔，但他用诗的语言描绘出极难描摹的色彩——一种淡素的、似有却无的色彩。如果没有锐利深细的观察力和高超的诗笔，便不可能把早春的自然美提炼为艺术美。 | 【注释】[注释]（1）天街：旧称帝都的城市。稣：牛羊奶中提炼出来的脂肪，即酥油。[译文]初春的小雨落到京城的街道上，犹如酥油一样柔腻光滑，绿茸茸的细草，远看似青，而近看似无。这种景致正是一年中最美的，胜过春末满城佛动着的如烟如雾的杨柳。　　这首小诗是写给水部员外郎张籍的。张籍在兄弟辈中排行十八，故称“张十八”。诗的风格清新自然，简直是口语化的。看似平淡，实则是绝不平淡的。韩愈自己说：“艰穷怪变得，往往造平淡”（《送无本师归范阳》）。原来他的“平淡”是来之不易的。　　全篇中绝妙佳句便是那“草色遥看近却无”了。试想：早春二月，在北方，当树梢上、屋檐下都还挂着冰凌儿的时候，春在何处？连影儿也不见。但若是下过一番小雨后，第二天，你瞧吧，春来了。雨脚儿轻轻地走过大地，留下了春的印迹，那就是最初的春草芽儿冒出来了，远远望去，朦朦胧胧，仿佛有一片极淡极淡的青青之色，这是早春的草色。看着它，人们心里顿时充满欣欣然的生意。可是当你带着无限喜悦之情走近去看个仔细，地上是稀稀朗朗的极为纤细的芽，却反而看不清什么颜色了。诗人象一位高明的水墨画家，挥洒着他饱蘸水分的妙笔，隐隐泛出了那一抹青青之痕，便是早春的草色。远远望去，再象也没有，可走近了，反倒看不出。这句“草色遥看近却无”，真可谓兼摄远近，空处传神。　　这设色的背景，是那落在天街（皇城中的街道）上的纤细小雨。透过雨丝遥望草色，更给早春草色增添了一层朦胧美。而小雨又滋润如酥。酥就是奶油。受了这样的滋润，那草色还能不新吗？又有这样的背景来衬托，那草色还能不美吗？　　临了，诗人还来个对比：“绝胜烟柳满皇都”。诗人认为初春草色比那满城处处烟柳的景色不知要胜过多少倍。因为，“遥看近却无”的草色，是早春时节特有的，它柔嫩饱含水分，象征着大地春回、万象更新的欣欣生意。而烟柳呢？已经是“杨柳堆烟”时候，何况“满”城皆是，不稀罕了。到了暮春三月，色彩浓重，反倒不那么惹人喜爱了。象这样运用对比手法，与一般不同，这是一种加倍写法，为了突出春色的特征。　　“物以稀为贵”，早春时节的春草之色也是很娇贵的。“新年都未有芳华，二月初惊见草芽”（韩愈《春雪》）。这是一种心理状态。严冬方尽，余寒犹厉，突然看到这美妙的草色，心头不由得又惊又喜。这一些些轻淡的绿，是当时大地唯一的装饰；可是到了晚春则“草树知春不久归”（韩愈《晚春》），这时那怕柳条儿绿得再好，人们也无心看，因为已缺乏那一种新鲜感。　　所以，诗人就在第三句转折时提醒说：“最是一年春好处。”是呀，一年之计在于春，而春天的最好处却又在早春。　　这首诗咏早春，能摄早春之魂，给读者以无穷的美感趣味，甚至是绘画所不能及的。诗人没有彩笔，但他用诗的语言描绘出极难描摹的色彩——一种淡素的、似有却无的色彩。如果没有锐利深细的观察力和高超的诗笔，便不可能把早春的自然美提炼为艺术美。　　（钱仲联 徐永端）"
        },
        {
            "title": "石鼎联句",
            "content": "巧匠斫山骨，刳中事煎烹。--刘师服直柄未当权，塞口且吞声。--侯喜龙头缩菌蠢，豕腹涨彭亨。--轩辕弥明外苞干藓文，中有暗浪惊。--刘师服在冷足自安，遭焚意弥贞。--侯喜谬当鼎鼐间，妄使水火争。--轩辕弥明大似烈士胆，圆如战马缨。--刘师服上比香炉尖，下与镜面平。--侯喜秋瓜未落蒂，冻芋强抽萌。--轩辕弥明一块元气闭，细泉幽窦倾。--刘师服不值输写处，焉知怀抱清。--侯喜方当洪炉然，益见小器盈。--轩辕弥明睆睆无刃迹，团团类天成。--刘师服遥疑龟负图，出曝晓正晴。--侯喜旁有双耳穿，上有孤髻撑。或讶短尾铫，又似无足铛。--刘师服可惜寒食球，掷此傍路坑。--侯喜何当出灰灺，无计离瓶罂。--轩辕弥明陋质荷斟酌，狭中愧提擎。--刘师服岂能煮仙药，但未污羊羹。--侯喜形模妇女笑，度量儿童轻。--轩辕弥明徒示坚重性，不过升合盛。--刘师服傍似废毂仰，侧见折轴横。--侯喜时于蚯蚓窍，微作苍蝇鸣。--轩辕弥明以兹翻溢愆，实负任使诚。--刘师服常居顾盼地，敢有漏泄情。--侯喜宁依暖爇弊，不与寒凉并。--轩辕弥明区区徒自效，琐琐不足呈。--侯喜回旋但兀兀，开阖惟铿铿。--刘师服全胜瑚琏贵，空有口传名。岂比俎豆古，不为手所撜。--轩辕弥明磨砻去圭角，浸润著光精。愿君莫嘲诮，此物方施行。--轩辕弥明",
            "comment": ""
        },
        {
            "title": "晚秋郾城夜会联句",
            "content": "从军古云乐，谈笑青油幕。灯明夜观棋，月暗秋城柝。--李正封羁客方寂历，惊乌时落泊。语阑壮气衰，酒醒寒砧作。--韩愈遇主贵陈力，夷凶匪兼弱。百牢犒舆师，千户购首恶。--李正封平生耻论兵，末暮不轻诺。徒然感恩义，谁复论勋爵。--韩愈多士被沾污，小夷施毒蠚。何当铸剑戟。相与归台阁。--李正封室妇叹鸣鹳，家人祝喜鹊。终朝考蓍龟，何日亲烝礿。--韩愈间使断津梁，潜军索林薄。红尘羽书靖，大水沙囊涸。--李正封铭山子所工，插羽余何怍。未足烦刀俎，只应输管钥。--韩愈雨矢逐天狼，电矛驱海若。灵诛固无纵，力战谁敢却。--李正封峨峨云梯翔，赫赫火箭著。连空隳雉堞，照夜焚城郭。--韩愈军门宣一令，庙算建三略。雷鼓揭千枪，浮桥交万筰。--李正封蹂野马云腾，映原旗火铄。疲氓坠将拯，残虏狂可缚。--韩愈摧锋若貙兕，超乘如猱玃。逢掖服翻惭，缦胡缨可愕。--李正封星陨闻雊雉，师兴随唳鹤。虎豹贪犬羊，鹰鹯憎鸟雀。--韩愈烧陂除积聚，灌垒失依托。凭轼谕昏迷，执殳征暴虐。--李正封仓空战卒饥，月黑探兵错。凶徒更蹈藉，逆族相啖嚼。--韩愈轴轳亘淮泗，旆旌连夏鄂。大野纵氐羌，长河浴骝骆。--李正封东西竞角逐，远近施矰缴。人怨童聚谣，天殃鬼行疟。--韩愈汉刑支郡黜，周制闲田削。侯社退无功，鬼薪惩不恪。--李正封余虽司斧锧，情本尚丘壑。且待献俘囚，终当返耕获。--韩愈藁街陈鈇钺，桃塞兴钱鎛。地理画封疆，天文扫寥廓。--李正封天子悯疮痍，将军禁卤掠。策勋封龙额，归兽获麟脚。--韩愈诘诛敬王怒，给复哀人瘼。泽发解兜鍪，酡颜倾凿落。--李正封安存惟恐晚，洗雪不论昨。暮鸟已安巢，春蚕看满箔。--韩愈声明动朝阙，光宠耀京洛。旁午降丝纶，中坚拥鼓铎。--李正封密坐列珠翠，高门涂粉雘。跋朝贺书飞，塞路归鞍跃。--韩愈魏阙横云汉，秦关束岩崿。拜迎罗櫜鞬，问遗结囊橐。--李正封江淮永清晏，宇宙重开拓。是日号升平，此年名作噩。--韩愈洪赦方下究，武飙亦旁魄。南据定蛮陬，北攫空朔漠。--李正封儒生惬教化，武士猛刺斫。吾相两优游，他人双落莫。--韩愈印从负鼎佩，门为登坛凿。再入更显严，九迁弥謇谔。--李正封宾筵尽狐赵，导骑多卫霍。国史擅芬芳，宫娃分绰约。--韩愈丹掖列鹓鹭，洪炉衣狐貉。摛文挥月毫，讲剑淬霜锷。--李正封命衣备藻火，赐乐兼拊搏。两厢铺氍毹，五鼎调勺药。--韩愈带垂苍玉佩，辔蹙黄金络。诱接喻登龙，趋驰状倾藿。--李正封青娥翳长袖，红颊吹鸣籥。傥不忍辛勤，何由恣欢谑。--韩愈惟当早富贵，岂得暂寂寞。但掷雇笑金，仍祈却老药。--李正封殁庙配尊斝，生堂合聲鑮。安行庇松篁，高卧枕莞蒻。--韩愈洗沐恣兰芷，割烹厌腗臄。喜颜非忸怩，达志无陨获。--李正封诙谐酒席展，慷慨戎装著。斩马祭旄纛，炰羔礼芒屩。--韩愈山多离隐豹，野有求伸蠖。推选阅群材，荐延搜一鹗。--李正封左右供谄誉，亲交献谀噱。名声载揄扬，权势实熏灼。--韩愈道旧生感激，当歌发酬酢。群孙轻绮纨，下客丰醴酪。--李正封穷天贡琛异，匝海赐酺醵。作乐鼓还槌，从禽弓始彍。--韩愈取欢移日饮，求胜通宵博。五白气争呼，六奇心运度。--李正封恩泽诚布濩，嚚顽已箫勺。告成上云亭，考古垂矩矱。--韩愈前堂清夜吹，东第良晨酌。池莲拆秋房，院竹翻夏箨。--李正封五狩朝恒岱，三畋宿杨柞。农书乍讨论，马法长悬格。--韩愈雪下收新息，阳生过京索。尔牛时寝讹，我仆或歌咢。--李正封帝载弥天地，臣辞劣萤爝。为诗安能详，庶用存糟粕。--韩愈",
            "comment": ""
        },
        {
            "title": "远游联句",
            "content": "别肠车轮转，一日一万周。--孟郊离思春冰泮，烂漫不可收。--韩愈驰光忽以迫，飞辔谁能留。--孟郊取之讵灼灼，此去信悠悠。--李翱楚客宿江上，夜魂栖浪头。晓日生远岸，水芳缀孤舟。--孟郊村饮泊好木，野蔬拾新柔。独含凄凄别，中结郁郁愁。--孟郊人忆旧行乐，鸟吟新得俦。--孟郊灵瑟时窅窅，霠猿夜啾啾。愤涛气尚盛，恨竹泪空幽。--韩愈长怀绝无已，多感良自尤。即路涉献岁，归期眇凉秋。--韩愈两欢日牢落，孤悲坐绸缪。--韩愈观怪忽荡漾，叩奇独冥搜。海鲸吞明月，浪岛没大沤。--孟郊我有一寸钩，欲钓千丈流。良知忽然远，壮志郁无抽。--孟郊魍魅暂出没，蛟螭互蟠蟉。昌言拜舜禹，举马风凌斗牛。--韩愈怀糈馈贤屈，乘桴追圣丘。飘然天外步，岂肯区中囚。--韩愈楚些待谁吊，贾辞缄恨投。翳明弗可晓，秘魂安所求。--孟郊气毒放逐域，蓼杂芳菲畴。当春忽凄凉，不枯亦飕飗。--孟郊貉谣众猥款，巴语相咿嚘。默誓去外俗，嘉愿还中州。--孟郊江生行既乐，躬辇自相戮。饮醇趣明代，味腥谢荒陬。--孟郊驰深鼓利楫，趋险惊蜚輶。系石沈靳尚，开弓射鴅吺。--韩愈路暗执屏翳，波惊戮阳侯。广泛信缥缈，高行恣浮游。--韩愈外患萧萧去，中悒稍稍瘳。振衣造云阙，跪坐陈清猷。--韩愈德风变谗巧，仁气销戈矛。名声照西海，淑问无时休。--韩愈归哉孟夫子，归去无夷犹。 --韩愈",
            "comment": ""
        },
        {
            "title": "雨中寄孟刑部几道联句",
            "content": "秋潦淹辙迹，高居限参拜。--韩愈耿耿蓄良思，遥遥仰嘉话。--孟郊一晨长隔岁，百步远殊界。--韩愈商听饶清耸，闷怀空抑噫。--孟郊美君知道腴，逸步谢天械。--韩愈吟馨铄纷杂，抱照莹疑怪。--孟郊撞宏声不掉，输邈澜逾杀。--韩愈檐泻碎江喧，街流浅溪迈。--孟郊念初相遭逢，幸免因媒介。祛烦类决痈，惬兴剧爬疥。--韩愈研文较幽玄，呼博骋雄快。今君轺方驰，伊我羽已铩。--韩愈温存感深惠，琢切奉明诫。--韩愈迨兹更凝情，暂阻若婴瘵。欲知相从尽，灵珀拾纤芥。--孟郊欲知相益多，神药销宿惫。德符仙山岸，永立难奇支坏。--孟郊气涵秋天河，有朗无惊湃。--孟郊祥凤遗蒿鷃，云韶掩夷靺。争名求鹄徒，腾口甚蝉喝。--韩愈未来声已赫，始鼓敌前败。斗场再鸣先，遐路一飞届。--韩愈东野继奇躅，修纶悬众犗。穿空细丘垤，照日陋菅蒯。--韩愈小生何足道，积慎如触虿。愔愔抱所诺，翼翼自申戒。--孟郊圣书空勘读，盗食敢求嘬。惟当骑款段，岂望觌珪玠。--孟郊弱操愧筠杉，微芳比萧□。何以验高明，柔中有刚夬。--孟郊",
            "comment": ""
        },
        {
            "title": "征蜀联句",
            "content": "日王忿违慠，有命事诛拔。蜀险豁关防，秦师纵横猾。--韩愈风旗匝地扬，雷鼓轰天杀。竹兵彼皴脆，铁刃我枪齿截。--孟郊刑神咤牦旄，阴焰飐犀札。翻霓纷偃蹇，塞野澒坱圠。--韩愈生狞竞掣跌，痴突争填轧。渴斗信豗呶，啖奸何噢嗗。--孟郊更呼相簸荡，交斫双缺齾。火发激铓腥，血漂腾足滑。--韩愈飞猱无整阵，翩鹘有邪戛。江倒沸鲸鲲，山摇溃貙猰。--孟郊中离分二三，外变迷七八。逆颈尽徽索，仇头恣髡鬝。--韩愈怒须犹鬇鬡，断臂仍果瓜吉瓜。 --韩愈石潜设奇伏，穴觑骋精察。中矢类妖犭参，跳锋状惊豽。--孟郊蹋翻聚林岭，斗起成埃圿。--孟郊旆亡多空杠，轴折鲜联辖。剟肤浃疮痍，败面碎京刂吉刂。--韩愈浑奔肆狂勷，捷窜脱趫黠。岩钩踔狙猿，水漉杂鳣螖。--韩愈投奅闹石宫隆石，填隍亻威亻密傄。--韩愈强睛死不闭，犷眼困逾目必。爇堞熇歊熹，抉门呀拗曷。--孟郊天刀封未坼，酋胆慑前揠。跧梁排郁缩，闯窦猰窋窡。--孟郊迫胁闻杂驱，咿呦叫冤跀。--孟郊穷区指清夷，凶部坐雕铩。邛文裁斐斖，巴艳收婠妠。--韩愈椎肥牛呼牟，载实驼鸣曷。圣灵闵顽嚚，焘养均草艹察。--韩愈下书遏雄虓，解罪吊挛瞎。--韩愈战血时销洗，剑霜夜清刮。汉栈罢嚣阗，獠江息澎汃。--孟郊戍寒绝朝乘，刁暗歇宵詧。始去杏飞蜂，及归柳嘶扎虫。--孟郊庙献繁馘级，乐声洞椌楬。--孟郊台图焕丹玄，郊告俨匏稭。念齿慰黴黧，视伤悼瘢痆。--韩愈休输任讹寝，报力厚麸秳。公欢钟晨撞，室宴丝晓扴。--韩愈杯盂酬酒醪，箱箧馈巾帓。小臣昧戎经，维用赞勋劼。--韩愈",
            "comment": ""
        },
        {
            "title": "秋雨联句",
            "content": "万木声号呼，百川气交会。--孟郊庭翻树离合，牖变景明蔼。--韩愈潈泻殊未终，飞浮亦云泰。--孟郊牵怀到空山，属听迩惊濑。--韩愈檐垂白练直，渠涨清湘大。--孟郊甘津泽祥禾，伏润肥荒艾。--韩愈主人吟有欢，客子歌无奈。--孟郊侵阳日沈玄，剥节风搜兑。--韩愈坱圠游峡喧，飕飗卧江汰。--孟郊微飘来枕前，高洒自天外。--韩愈蛩穴何迫迮，蝉枝扫鸣哕。--孟郊楥菊茂新芳，径兰销晚馤。--韩愈地镜时昏晓，池星竞漂沛。--孟郊欢呶寻一声，灌注咽群籁。--韩愈儒宫烟火湿，市舍煎熬忲。--孟郊卧冷空避门，衣寒屡循带。--韩愈水怒已倒流，阴繁恐凝害。--孟郊忧鱼思舟楫，感禹勤畎浍。--韩愈怀襄信可畏，疏决须有赖。--孟郊筮命或冯蓍，卜晴将问蔡。--韩愈庭商忽惊舞，墉禜亦亲酹。--孟郊氛醨稍疏映，雺乱还拥荟。阴旌时摎流，帝鼓镇訇磕。--韩愈枣圃落青玑，瓜畦烂文贝。贫薪不烛灶，富粟空填廥。--韩愈秦俗动言利，鲁儒欲何匄。深路倒羸骖，弱途拥行轪。--孟郊毛羽皆遭冻，离褷不能翙。翻浪洗虚空，倾涛败藏盖。--孟郊吾人犹在陈，僮仆诚自郐。因思征蜀士，未免湿戎旆。--韩愈安得发商飙，廓然吹宿霭。白日悬大野，幽泥化轻壒。--韩愈战场暂一干，贼肉行可脍。--韩愈搜心思有效，抽策期称最。岂惟虑收获，亦以求颠沛。--孟郊禽情初啸俦，础色微收霈。庶几谐我愿，遂止无已太。--韩愈",
            "comment": ""
        },
        {
            "title": "斗鸡联句",
            "content": "大鸡昂然来，小鸡竦而待。--韩愈峥嵘颠盛气，洗刷凝鲜彩。--孟郊高行若矜豪，侧睨如伺殆。--韩愈精光目相射，剑戟心独在。--孟郊既取冠为胄，复以距为镦。天时得清寒，地利挟爽垲。--韩愈磔毛各嘌痒，怒瘿争碨磊。俄膺忽尔低，植立瞥而改。--孟郊腷膊战声喧，缤翻落羽皠。中休事未决，小挫势益倍。--韩愈妒肠务生敌，贼性专相醢。裂血失鸣声，啄殷甚饥馁。--孟郊对起何急惊，随旋诚巧绐。毒手饱李阳，神槌因朱亥。--韩愈恻心我以仁，碎首尔何罪。独胜事有然，旁惊汗流浼。--孟郊知雄欣动颜，怯负愁看贿。争观云填道，助叫波翻海。--韩愈事爪深难解，嗔睛时未怠。一喷一醒然，再接再砺乃。--孟郊头垂碎丹砂，翼拓拖锦彩。连轩尚贾余，清厉比归凯。--韩愈选俊感收毛，受恩惭始隗。英心甘斗死，义肉耻庖宰。--孟郊君看斗鸡篇，短韵有可采。 --孟郊",
            "comment": ""
        },
        {
            "title": "会合联句",
            "content": "离别言无期，会合意弥重。--张籍病添儿女恋，老丧丈夫勇。--韩愈剑心知未死，诗思犹孤耸。--孟郊愁去剧箭飞，欢来若泉涌。--张彻析言多新贯，摅抱无昔壅。--张籍念难须勤追，悔易勿轻踵。--韩愈吟巴山荦嶨，说楚波堆垄。--孟郊马辞虎豹怒，舟出蛟鼍恐。--张彻狂鲸时孤轩，幽狖杂百种。--韩愈瘴衣常腥腻，蛮器多疏冗。--张籍剥苔吊斑林，角饭饵沈冢。--韩愈忽尔衔远命，归欤舞新宠。--孟郊鬼窟脱幽妖，天居觌清栱。--韩愈京游步方振，谪梦意犹恟。--张籍诗书夸旧知，酒食接新奉。--韩愈嘉言写清越，愈病失肬肿。--孟郊夏阴偶高庇，宵魄接虚拥。--韩愈雪弦寂寂听，茗碗纤纤捧。--孟郊驰辉烛浮萤，幽响泄潜蛩。--韩愈诗老独何心，江疾有余兀重。--孟郊我家本瀍穀，有地介皋巩。休迹忆沈冥，峨冠惭闒白辱。--韩愈升朝高辔逸，振物群听悚。徒言濯幽泌，谁与薙荒茸。--张籍朝绅郁青绿，马饰曜珪珙。国雠未销铄，我志荡邛陇。--孟郊君才诚倜傥，时论方汹溶。格言多彪蔚，悬解无梏拲。--韩愈张生得渊源，寒色拔山冢。坚如撞群金，眇若抽独蛹。--韩愈伊余何所拟，跛鳖讵能踊。块然堕岳石，飘尔罥巢氄。--孟郊龙旆垂天卫，云韶凝禁甬。君胡眠安然，朝鼓声汹汹。--韩愈",
            "comment": ""
        },
        {
            "title": "城南联句",
            "content": "竹影金琐碎，--孟郊泉音玉淙琤。琉璃剪木叶，--韩愈翡翠开园英。流滑随仄步，--孟郊搜寻得深行。遥岑出寸碧，--韩愈远目增双明。乾穟纷拄地，--孟郊化虫枯挶茎。木腐或垂耳，--韩愈草珠竞骈睛。浮虚有新劚，--孟郊摧扤饶孤撑。囚飞黏网动，--韩愈盗啅接弹惊。脱实自开坼，--孟郊牵柔谁绕萦。礼鼠拱而立，--韩愈骇牛躅且鸣。蔬甲喜临社，--孟郊田毛乐宽征。露萤不自暖，--韩愈冻蝶尚思轻。宿羽有先晓，--孟郊食鳞时半横。菱翻紫角利，--韩愈荷折碧圆倾。楚腻鳣鲔乱，--孟郊獠羞蠃蟹并。桑蠖见虚指，--韩愈穴狸闻斗狞。逗翳翅相筑，--孟郊摆幽尾交搒。蔓涎角出缩，--韩愈树啄头敲铿。修箭袅金饵，--孟郊群鲜沸池羹。岸壳坼玄兆，--韩愈野麰渐丰萌。窑烟幂疏岛，--孟郊沙篆印回平。痒肌遭眊刺，--韩愈啾耳闻鸡生。奇虑恣回转，--孟郊遐睎纵逢迎。颠林戢远睫，--韩愈缥气夷空情。归迹归不得，--孟郊舍心舍还争。灵麻撮狗虱，--韩愈村稚啼禽猩。红皱晒檐瓦，--孟郊黄团系门衡。得隽蝇虎健，--韩愈相残雀豹趟。束枯樵指秃，--孟郊刈熟担肩赪。涩旋皮卷脔，--韩愈苦开腹彭亨。机舂潺湲力，--孟郊吹簸飘飖精。赛馔木盘簇，--韩愈靸妖藤索絣。荒学五六卷，--孟郊古藏四三茔。里儒拳足拜，--韩愈土怪闪眸侦。蹄道补复破，--孟郊丝窠扫还成。暮堂蝙蝠沸，--韩愈破灶伊威盈。追此讯前主，--孟郊答云皆冢卿。败壁剥寒月，--韩愈折篁啸遗笙。袿熏霏霏在，--孟郊綦迹微微呈。剑石犹竦槛，--韩愈兽材尚拏楹。宝唾拾未尽，--孟郊玉啼堕犹鎗。窗绡疑閟艳，--韩愈妆烛已销檠。绿发抽珉甃，--孟郊青肤耸瑶桢。白蛾飞舞地，--韩愈幽蠹落书棚。惟昔集嘉咏，--孟郊吐芳类鸣嘤。窥奇摘海异，--韩愈恣韵激天鲸。肠胃绕万象，--孟郊精神驱五兵。蜀雄李杜拔，--韩愈岳力雷车轰。大句斡玄造，--孟郊高言轧霄峥。芒端转寒燠，--韩愈神助溢杯觥。巨细各乘运，--韩愈湍涠亦腾声。凌花咀粉蕊，--孟郊削缕穿珠樱。绮语洗晴雪，--韩愈娇辞哢雏莺。酣欢杂弁珥，--孟郊繁价流金琼。菡萏写江调，--孟郊萎蕤缀蓝瑛。庖霜脍玄鲫，--韩愈淅玉炊香粳。朝馔已百态，--孟郊春醪又千名。哀匏蹙驶景，--韩愈冽唱凝余晶。解魄不自主，--孟郊痺肌坐空瞠。扳援贱蹊绝，--韩愈炫曜仙选更。丛巧竞采笑，--孟郊骈鲜互探婴。桑变忽芜蔓，--韩愈樟裁浪登丁。霞斗讵能极，--孟郊风期谁复赓。皋区扶帝壤，--韩愈瑰蕴郁天京。祥色被文彦，--孟郊良才插杉柽。隐伏饶气象，--韩愈兴潜示堆坑。擘华露神物，--孟郊拥终储地祯。訏谟壮缔始，--韩愈辅弼登阶清。坌秀恣填塞，--孟郊呀灵滀渟澄。益大联汉魏，--韩愈肇初迈周嬴。积照涵德镜，--孟郊传经俪金籝。食家行鼎鼐，--韩愈宠族饫弓旌。奕制尽从赐，--孟郊殊私得逾程。飞桥上架汉，--韩愈缭岸俯规瀛。潇碧远输委，--孟郊湖嵌费携擎。萄苜从大漠，--韩愈枫槠至南荆。嘉植鲜危朽，--孟郊膏理易滋荣。悬长巧纽翠，--韩愈象曲善攒珩。鱼口星浮没，--孟郊马毛锦斑騂。五方乱风土，--韩愈百种分鉏耕。葩蘖相妒出，--孟郊菲茸共舒晴。类招臻倜诡，--韩愈翼萃伏衿缨。危望跨飞动，--孟郊冥升蹑登闳。春游轹靃靡，--韩愈彩伴飒嫈嫇。遗灿飘的皪，--孟郊淑颜洞精诚。娇应如在寤，--韩愈颓意若含酲。鹓毳翔衣带，--孟郊鹅肪截佩璜。文升相照灼，--韩愈武胜屠欃枪。割锦不酬价，--孟郊构云有高营。通波牣鳞介，--韩愈疏畹富萧蘅。买养驯孔翠，--孟郊远苞树蕉栟。鸿头排刺芡，--韩愈鹄鸊攒瑰橙。骛广杂良牧，--孟郊蒙休赖先盟。罢旄奉环卫，--韩愈守封践忠贞。战服脱明介，--孟郊朝冠飘彩纮。爵勋逮僮隶，--韩愈簪笏自怀绷。乳下秀嶷嶷，--孟郊椒蕃泣喤喤。貌鉴清溢匣，--韩愈眸光寒发硎。馆儒养经史，--孟郊缀戚觞孙甥。考钟馈殽核，--韩愈戛鼓侑牢牲。飞膳自北下，--孟郊函珍极东烹。如瓜煮大卵，--韩愈比线茹芳菁。海岳错口腹，--孟郊赵燕锡媌娙。一笑释仇恨，--韩愈百金交弟兄。货至貊戎市，--孟郊呼传鹦鹆令。顺居无鬼瞰，--韩愈抑横免官评。杀候肆凌翦，--孟郊笼原匝罝紭。羽空颠雉鷃，--韩愈血路迸狐麖。折足去踸踔，--孟郊蹙鬐怒髟并鬤。跃犬疾翥鸟，--韩愈呀鹰甚饥虻。算蹄记功赏，--孟郊裂脑擒摚掁。猛毙牛马乐，--韩愈妖残枭鴼惸。窟穷尚嗔视，--孟郊箭出方惊抨。连箱载已实，--韩愈碍辙弃仍赢，喘觑锋刃点，--孟郊困冲株枿盲。扫净豁旷旷，--韩愈骋遥略苹苹。馋叉饱活脔，--孟郊恶嚼口尃腥鲭。岁律及郊至，--韩愈古音命韶韺。旗旆流日月，--孟郊帐庐扶栋甍。磊落奠鸿璧，--韩愈参差席香藑。玄祇祉兆姓，--孟郊黑秬饛丰盛。庆流蠲瘥疠，--韩愈威畅捐车童輣。灵燔望高冏，--孟郊龙驾闻敲风黄。是惟礼之盛，--韩愈永用表其宏。德孕厚生植，--孟郊恩熙完刖黥。宅土尽华族，--韩愈连田间强甿。荫庾森岭桧，--孟郊啄场翙祥明鸟，畦肥翦韭□，--韩愈陶固收盆罂。利养积余健，--孟郊孝思事严祊。掘云破嵽嵲，--韩愈采月漉坳泓。寺砌上明镜，--孟郊僧盂敲晓钲。泥象对骋怪，--韩愈铁钟孤舂锽。瘿颈闹鸠鸽，--孟郊蜿垣乱蛷蠑。葚黑老蚕蠋，--韩愈麦黄韵鹂鹒。韶曙迟胜赏，--孟郊贤明戒先庚。驰门填偪仄，--韩愈竞墅辗砯砰。碎缬红满杏，--孟郊稠凝碧浮饧。蹙绳觐娥婺，--韩愈斗草撷玑珵。粉汗泽广额，--孟郊金星堕连璎。鼻偷困淑郁，--韩愈眼剽强盯瞑。是节饱颜色，--孟郊兹疆称都城。书饶罄鱼茧，--韩愈纪盛播琴筝。奚必事远觌，--孟郊无端逐羁伧。将身亲魍魅，--韩愈浮迹侣鸥�洝Ｐ任犊盏烨�，--孟郊天年徒羡彭。惊魂见蛇蚓，--韩愈触嗅值虾蟚。幸得履中气，--孟郊忝从拂天枨。归私暂休暇，--韩愈驱明出庠黉。鲜意竦轻畅，--孟郊连辉照琼莹。陶暄逐风乙，--韩愈跃视舞晴蜻。足胜自多诣，--孟郊心贪敌无勍。始知乐名教，--韩愈何用苦拘伫。毕景任诗趣，--孟郊焉能守硜硜 --韩愈",
            "comment": ""
        },
        {
            "title": "赠译经僧",
            "content": "万里休言道路赊，有谁教汝度流沙。只今中国方多事，不用无端更乱华。",
            "comment": ""
        },
        {
            "title": "赠贾岛",
            "content": "孟郊死葬北邙山，从此风云得暂闲。天恐文章浑断绝，更生贾岛著人间。",
            "comment": ""
        },
        {
            "title": "池上絮",
            "content": "池上无风有落晖，杨花晴后自飞飞。为将纤质凌清镜，湿却无穷不得归。",
            "comment": ""
        },
        {
            "title": "饮城南道边古墓上逢中丞过赠礼部卫员外少室",
            "content": "偶上城南土骨堆，共倾春酒三五杯。为逢桃树相料理，不觉中丞喝道来。",
            "comment": ""
        },
        {
            "title": "潭州泊船呈诸公",
            "content": "夜寒眠半觉，鼓笛闹嘈嘈。暗浪舂楼堞，惊风破竹篙。主人看使范，客子读离骚。闻道松醪贱，何须吝错刀。",
            "comment": ""
        },
        {
            "title": "酬蓝田崔丞立之咏雪见寄",
            "content": "京城数尺雪，寒气倍常年。泯泯都无地，茫茫岂是天。崩奔惊乱射，挥霍讶相缠。不觉侵堂陛，方应折屋椽。出门愁落道，上马恐平鞯。朝鼓矜凌起，山斋酩酊眠。吾方嗟此役，君乃咏其妍。冰玉清颜隔，波涛盛句传。朝飧思共饭，夜宿忆同毡。举目无非白，雄文乃独玄。",
            "comment": ""
        },
        {
            "title": "莎栅联句",
            "content": "冰溪时咽绝，风枥方轩举。--韩愈此处不断肠，定知无断处。--孟郊",
            "comment": ""
        },
        {
            "title": "春雪",
            "content": "片片驱鸿急，纷纷逐吹斜。到江还作水，著树渐成花。越喜飞排瘴，胡愁厚盖砂。兼云封洞口，助月照天涯。暝见迷巢鸟，朝逢失辙车。呈丰尽相贺，宁止力耕家。",
            "comment": ""
        },
        {
            "title": "同窦、韦寻刘尊师不遇",
            "content": "秦客何年驻，仙源此地深。还随蹑凫骑，来访驭风襟。院闭青霞入，松高老鹤寻。犹疑隐形坐，敢起窃桃心。",
            "comment": ""
        },
        {
            "title": "知音者诚希",
            "content": "知音者诚希，念子不能别。行行天未晓，携酒踏明月。",
            "comment": ""
        },
        {
            "title": "辞唱歌",
            "content": "抑逼教唱歌，不解看艳词。坐中把酒人，岂有欢乐姿。幸有伶者妇，腰身如柳枝。但令送君酒，如醉如憨痴。声自肉中出，使人能逶随。复遣悭吝者，赠金不皱眉。岂有长直夫，喉中声雌雌。君心岂无耻，君岂是女儿。君教发直言，大声无休时。君教哭古恨，不肯复吞悲。乍可阻君意，艳歌难可为。",
            "comment": ""
        },
        {
            "title": "赠张徐州莫辞酒",
            "content": "莫辞酒，此会固难同。请看女工机上帛，半作军人旗上红。莫辞酒，谁为君王之爪牙？春雷三月不作响，战士岂得来还家。",
            "comment": ""
        },
        {
            "title": "纳凉联句",
            "content": "递啸取遥风，微微近秋朔。--孟郊金柔气尚低，火老候愈浊。--韩愈熙熙炎光流，竦竦高云擢。--韩愈闪红惊蚴虬，凝赤耸山岳。目林恐焚烧，耳井忆瀺灂。--孟郊仰惧失交泰，非时结冰雹。化邓渴且多，奔河诚已悫。--孟郊暍道者谁子，叩商者何乐。洗矣得滂沱，感然鸣鸑鷟。--孟郊嘉愿苟未从，前心空缅邈。清砌千回坐，冷环再三握。--孟郊烦怀却星星，高意还卓卓。--孟郊龙沈剧煮鳞，牛喘甚焚角。蝉烦鸣转喝，乌噪饥不啄。--韩愈昼蝇食案繁，宵蚋肌血渥。单絺厌已褫，长艹妾倦还捉。--韩愈幸兹得佳朋，于此荫华桷。青荧文簟施，淡澉甘瓜濯。--韩愈大壁旷凝净，古画奇駮荦。凄如羾寒门，皓若攒玉璞。--韩愈扫宽延鲜飙，汲冷渍香穱。篚实摘林珍，盘殽馈禽曷。--韩愈空堂喜淹留，贫馔羞龌龊。--韩愈殷勤相劝勉，左右加砻斫。贾勇发霜硎，争前曜冰槊。--孟郊微然草根响，先被诗情觉。感衰悲旧改，工异逞新貌。--孟郊谁言摈朋老，犹自将心学。危檐不敢凭，朽机惧倾扑。--孟郊青云路难近，黄鹤足仍鋜。未能饮渊泉，立滞叫芳药。--孟郊与子昔睽离，嗟余苦屯剥。直道败邪径，拙谋伤巧诼。--韩愈炎湖度氛氲，热石行荦硞。痟肌夏尤甚，疟渴秋更数。--韩愈君颜不可觌，君手无由搦。今来沐新恩，庶见返鸿朴。--韩愈儒庠恣游息，圣籍饱商榷。危行无低徊，正言免咿喔。--韩愈车马获同驱，酒醪欣共欶。惟忧弃菅蒯，敢望侍帷幄。--韩愈此志且何如，希君为追琢。 --韩愈",
            "comment": ""
        },
        {
            "title": "昼月",
            "content": "玉碗不磨著泥土，青天孔出白石补。兔入臼藏蛙缩肚，桂树枯株女闭户。阴为阳羞固自古，嗟汝下民或敢侮，戏嘲盗视汝目瞽。",
            "comment": ""
        },
        {
            "title": "嘲鼾睡",
            "content": "澹师昼睡时，声气一何猥。顽飙吹肥脂，坑谷相嵬磊。雄哮乍咽绝，每发壮益倍。有如阿鼻尸，长唤忍众罪。马牛惊不食，百鬼聚相待。木枕十字裂，镜面生痱癗。铁佛闻皱眉，石人战摇腿。孰云天地仁，吾欲责真宰。幽寻虱搜耳，猛作涛翻海。太阳不忍明，飞御皆惰怠。乍如彭与黥，呼冤受菹醢。又如圈中虎，号疮兼吼馁。虽令伶伦吹，苦韵难可改。虽令巫咸招，魂爽难复在。何山有灵药，疗此愿与采。澹公坐卧时，长睡无不稳。吾尝闻其声，深虑五藏损。黄河弄濆薄，梗涩连拙鲧。南帝初奋槌，凿窍泄混沌。迥然忽长引，万丈不可忖。谓言绝于斯，继出方衮衮。幽幽寸喉中，草木森苯尊。盗贼虽狡狯，亡魂敢窥阃。鸿蒙总合杂，诡谲骋戾很。乍如斗呶呶，忽若怨恳恳。赋形苦不同，无路寻根本。何能堙其源，惟有土一畚。",
            "comment": ""
        },
        {
            "title": "赠徐州族侄",
            "content": "我年十八九，壮气起胸中。作书献云阙，辞家逐秋蓬。岁时易迁次，身命多厄穷。一名虽云就，片禄不足充。今者复何事，卑栖寄徐戎。萧条资用尽，濩落门巷空。朝眠未能起，远怀方郁悰。击门者谁子，问言乃吾宗。自云有奇术，探妙知天工。既往怅何及，将来喜还通。期我语非佞，当为佐时雍。",
            "comment": ""
        },
        {
            "title": "同宿联句",
            "content": "自从别君来，远出遭巧谮。--韩愈斑斑落春泪，浩浩浮秋浸。--孟郊毛奇睹象犀，羽怪见鵩鸩。--韩愈朝行多危栈，夜卧饶惊枕。--孟郊生荣今分逾，死弃昔情任。--韩愈鹓行参绮陌，鸡唱闻清禁。--孟郊山晴指高标，槐密骛长荫。--韩愈直辞一以荐，巧舌千皆舌今。--孟郊匡鼎惟说诗，桓谭不读谶。--韩愈逸韵何嘈嗷，高名俟沽赁。--孟郊纷葩欢屡填，旷朗忧早渗。--韩愈为君开酒肠，颠倒舞相饮。--孟郊曦光霁曙物，景曜铄宵祲。--韩愈儒门虽大启，奸首不敢闯。义泉虽至近，盗索不敢沁。--孟郊清琴试一挥，白鹤叫相喑。欲知心同乐，双茧抽作纴。--孟郊",
            "comment": ""
        },
        {
            "title": "芍药歌",
            "content": "丈人庭中开好花，更无凡木争春华。翠茎红蕊天力与，此恩不属黄钟家。温馨熟美鲜香起，似笑无言习君子。霜刀翦汝天女劳，何事低头学桃李。娇痴婢子无灵性，竞挽春衫来此并。欲将双颊一睎红，绿窗磨遍青铜镜。一尊春酒甘若饴，丈人此乐无人知。花前醉倒歌者谁，楚狂小子韩退之。",
            "comment": ""
        },
        {
            "title": "苦寒歌",
            "content": "黄昏苦寒歌，夜半不能休。岂不有阳春，节岁聿其周，君何爱重裘。兼味养大贤，冰食葛制神所怜。填窗塞户慎勿出，暄风暖景明年日。",
            "comment": ""
        },
        {
            "title": "赠河阳李大夫",
            "content": "四海失巢穴，两都困尘埃。感恩由未报，惆怅空一来。裘破气不暖，马羸鸣且哀。主人情更重，空使剑锋摧。",
            "comment": ""
        },
        {
            "title": "海水",
            "content": "海水非不广，邓林岂无枝。风波一荡薄，鱼鸟不可依。海水饶大波，邓林多惊风。岂无鱼与鸟，巨细各不同。海有吞舟鲸，邓有垂天鹏。苟非鳞羽大，荡薄不可能。我鳞不盈寸，我羽不盈尺。一木有余阴，一泉有馀泽。我将辞海水，濯鳞清冷池。我将辞邓林，刷羽蒙笼枝。海水非爱广，邓林非爱枝。风波亦常事，鳞鱼自不宜。我鳞日已大，我羽日已修。风波无所苦，还作鲸鹏游。",
            "comment": ""
        },
        {
            "title": "赠崔立之",
            "content": "昔年十日雨，子桑苦寒饥。哀歌坐空室，不怨但自悲。其友名子舆，忽然忧且思。搴裳触泥水，裹饭往食之。入门相对语，天命良不疑。好事漆园吏，书之存雄词。千年事已远，二字情可推。我读此篇日，正当寒雪时。吾身固已困，吾友复何为。薄粥不足裹，深泥谅难驰。曾无子舆事，空赋子桑诗。",
            "comment": ""
        },
        {
            "title": "送汴州监军俱文珍",
            "content": "奉使羌池静，临戎汴水安。冲天鹏翅阔，报国剑铓寒。晓日驱征骑，春风咏采兰。谁言臣子道，忠孝两全难。",
            "comment": ""
        },
        {
            "title": "送陆歙州傪",
            "content": "我衣之华兮，我佩之光。陆君之去兮，谁与翱翔。敛此大惠兮，施于一州。今其去矣，胡不为留。我作此诗，歌于远道。无疾其驱，天子有诏。",
            "comment": ""
        },
        {
            "title": "送张道士",
            "content": "大匠无弃材，寻尺各有施。况当营都邑，杞梓用不疑。张侯嵩高来，面有熊豹姿。开口论利害，剑锋白差差。恨无一尺捶，为国苔羌夷。诣阙三上书，臣非黄冠师。臣有胆与气，不忍死茅茨。又不媚笑语，不能伴儿嬉。乃著道士服，众人莫臣知。臣有平贼策，狂童不难治。其言简且要，陛下幸听之。天空日月高，下照理不遗。或是章奏繁，裁择未及斯。宁当不俟报，归袖风披披。答我事不尔，吾亲属吾思。昨宵梦倚门，手取连环持。今日有书至，又言归何时。霜天熟柿栗，收拾不可迟。岭北梁可构，寒鱼下清伊。既非公家用，且复还其私。从容进退间，无一不合宜。时有利不利，虽贤欲奚为。但当励前操，富贵非公谁。",
            "comment": ""
        },
        {
            "title": "郓州谿堂诗",
            "content": "帝奠九廛，有叶有年。有荒不条，河岱之间。及我宪考，一收正之。视邦选侯，以公来尸。公来尸之，人始未信。公不饮食，以训以徇。孰饥无食，孰呻孰叹。孰冤不问，不得分愿。孰为邦蟊，节根之螟。羊很狼贪，以口覆城。吹之喣之，摩手拊之。箴之石之，膊而磔之。凡公四封，既富以强。谓公吾父，孰违公令。可以师征，不宁守邦。公作谿堂。播播流水。浅有蒲莲，深有葭苇。公以宾燕，其鼓骇骇。公燕谿堂，宾校醉饱。流有跳鱼，岸有集鸟。既歌以舞，其鼓考考。公在谿堂，公御琴瑟。公暨宾赞，稽经诹律。施用不差，人用不屈。谿有蘋苽，有龟有鱼。公在中流，右诗左书。无我斁遗，此邦是庥。",
            "comment": ""
        },
        {
            "title": "奉和杜相公太清宫纪事陈诚上李相公十六韵",
            "content": "耒耜兴姬国，輴欙建夏家。在功诚可尚，于道讵为华。象帝威容大，仙宗宝历赊。卫门罗戟槊，图壁杂龙蛇。礼乐追尊盛，乾坤降福遐。四真皆齿列，二圣亦肩差。阳月时之首，阴泉气未牙。殿阶铺水碧，庭炬坼金葩。紫极观忘倦，青词奏不哗。噌吰宫夜辟，嘈囐鼓晨挝。亵味陈奚取，名香荐孔嘉。垂祥纷可录，俾寿浩无涯。贵相山瞻峻，清文玉绝瑕。代工声问远，摄事敬恭加。皎洁当天月，葳蕤捧日霞。唱妍酬亦丽，俯仰但称嗟。",
            "comment": ""
        },
        {
            "title": "奉和李相公题萧家林亭",
            "content": "山公自是林园主，叹惜前贤造作时。岩洞幽深门尽锁，不因丞相几人知。",
            "comment": ""
        },
        {
            "title": "和仆射相公朝回见寄",
            "content": "尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。",
            "comment": ""
        },
        {
            "title": "奉和仆射裴相公感恩言志",
            "content": "文武功成后，居为百辟师。林园穷胜事，钟鼓乐清时。摆落遗高论，雕镌出小诗。自然无不可，范蠡尔其谁。",
            "comment": ""
        },
        {
            "title": "镇州路上谨酬裴司空相公重见寄",
            "content": "衔命山东抚乱师，日驰三百自嫌迟。风霜满面无人识，何处如今更有诗。",
            "comment": ""
        },
        {
            "title": "奉酬天平马十二仆射暇日言怀见寄之作",
            "content": "天平篇什外，政事亦无双。威令加徐土，儒风被鲁邦。清为公论重，宽得士心降。岁晏偏相忆，长谣坐北窗。",
            "comment": ""
        },
        {
            "title": "送桂州严大夫同用南字",
            "content": "苍苍森八桂，兹地在湘南。江作青罗带，山如碧玉篸。户多输翠羽，家自种黄甘。远胜登仙去，飞鸾不假骖。",
            "comment": " | 【注释】首联点明严氏赴任之地是位于“湘南”的桂林。颌联以高度的概括力，极写桂林山水之美：那里的江河蜿蜒曲折，清澈见底，犹若青罗之带；那里的山峰拔地而起，峻峭玲珑，有如碧玉之簪。颈联写桂林迷人的风俗人情。许多人养有美丽的翠鸟，并以它作为税赋进贡朝庭；家家都种有清甜可口的黄柑。末联说到桂州赴任远胜过求仙学道或升官发财，同时流露出作者的艳羡之意。"
        },
        {
            "title": "和水部张员外宣政衙赐百官樱桃诗",
            "content": "汉家旧种明光殿，炎帝还书本草经。岂似满朝承雨露，共看传赐出青冥。香随翠笼擎初到，色映银盘写未停。食罢自知无所报，空然惭汗仰皇扃。",
            "comment": ""
        },
        {
            "title": "镇州初归",
            "content": "别来杨柳街头树，摆弄春风只欲飞。还有小园桃李在，留花不发待郎归。",
            "comment": ""
        },
        {
            "title": "奉和兵部张侍郎酬郓州马尚书祗召途中见寄开",
            "content": "来朝当路日，承诏改辕时。再领须句国，仍迁少昊司。暖风抽宿麦，清雨卷归旗。赖寄新珠玉，长吟慰我思。",
            "comment": ""
        },
        {
            "title": "杏园送张彻侍御归使",
            "content": "东风花树下，送尔出京城。久抱伤春意，新添惜别情。归来身已病，相见眼还明。更遣将诗酒，谁家逐后生。",
            "comment": ""
        },
        {
            "title": "夕次寿阳驿题吴郎中诗后",
            "content": "风光欲动别长安，春半城边特地寒。不见园花兼巷柳，马头惟有月团团。",
            "comment": ""
        },
        {
            "title": "贺张十八秘书得裴司空马",
            "content": "司空远寄养初成，毛色桃花眼镜明。落日已曾交辔语，春风还拟并鞍行。长令奴仆知饥渴，须着贤良待性情。旦夕公归伸拜谢，免劳骑去逐双旌。",
            "comment": ""
        },
        {
            "title": "酒中留上襄阳李相公",
            "content": "浊水污泥清路尘，还曾同制掌丝纶。眼穿长讶双鱼断，耳热何辞数爵频。银烛未销窗送曙，金钗半醉座添春。知公不久归钧轴，应许闲官寄病身。",
            "comment": ""
        },
        {
            "title": "雨中寄张博士籍、侯主簿喜",
            "content": "放朝还不报，半路蹋泥归。雨惯曾无节，雷频自失威。见墙生菌遍，忧麦作蛾飞。岁晚偏萧索，谁当救晋饥。",
            "comment": ""
        },
        {
            "title": "游西林寺题萧二兄郎中旧堂",
            "content": "中郎有女能传业，伯道无儿可保家。偶到匡山曾住处，几行衰泪落烟霞。",
            "comment": ""
        },
        {
            "title": "次石头驿寄江西王十中丞阁老",
            "content": "凭高试回首，一望豫章城。人由恋德泣，马亦别群鸣。寒日夕始照，风江远渐平。默然都不语，应识此时情。",
            "comment": ""
        },
        {
            "title": "寄随州周员外",
            "content": "陆孟丘杨久作尘，同时存者更谁人。金丹别后知传得，乞取刀圭救病身。",
            "comment": ""
        },
        {
            "title": "韶州留别张端公使君",
            "content": "来往再逢梅柳新，别离一醉绮罗春。久钦江总文才妙，自叹虞翻骨相屯。鸣笛急吹争落日，清歌缓送款行人。已知奏课当征拜，那复淹留咏白蘋。",
            "comment": ""
        },
        {
            "title": "题秀禅师房",
            "content": "桥夹水松行百步，竹床莞席到僧家。暂拳一手支头卧，还把鱼竿下钓沙。",
            "comment": ""
        },
        {
            "title": "题临泷寺",
            "content": "不觉离家已五千，仍将衰病入泷船。潮阳未到吾能说，海气昏昏水拍天。",
            "comment": ""
        },
        {
            "title": "武关西逢配流吐番",
            "content": "嗟尔戎人莫惨然，湖南地近保生全。我今罪重无归望，直去长安路八千。",
            "comment": ""
        },
        {
            "title": "答道士寄树鸡",
            "content": "软湿青黄状可猜，欲烹还唤木盘回。烦君自入华阳洞，直割乖龙左耳来。",
            "comment": ""
        },
        {
            "title": "秋字",
            "content": "淮南悲木落，而我亦伤秋。况与故人别，那堪羁宦愁。荣华今异路，风雨昔同忧。莫以宜春远，江山多胜游。",
            "comment": ""
        },
        {
            "title": "祖席前字",
            "content": "祖席洛桥边，亲交共黯然。野晴山簇簇，霜晓菊鲜鲜。书寄相思处，杯衔欲别前。淮阳知不薄，终愿早回船。",
            "comment": ""
        },
        {
            "title": "元日酬蔡州马十二尚书去年蔡州元日见寄之什",
            "content": "元日新诗已去年，蔡州遥寄荷相怜。今朝纵有谁人领，自是三峰不敢眠。",
            "comment": ""
        },
        {
            "title": "枯树",
            "content": "老树无枝叶，风霜不复侵。腹穿人可过，皮剥蚁还寻。寄托惟朝菌，依投绝暮禽。犹堪持改火，未肯但空心。",
            "comment": ""
        },
        {
            "title": "次邓州界",
            "content": "潮阳南去倍长沙，恋阙那堪又忆家。心讶愁来惟贮火，眼知别后自添花。商颜暮雪逢人少，邓鄙春泥见驿赊。早晚王师收海岳，普将雷雨发萌芽。",
            "comment": ""
        },
        {
            "title": "独钓四首",
            "content": "侯家林馆胜，偶入得垂竿。曲树行藤角，平池散芡盘。羽沈知食驶，缗细觉牵难。聊取夸儿女，榆条系从鞍。一径向池斜，池塘野草花。雨多添柳耳，水长减蒲芽。坐厌亲刑柄，偷来傍钓车。太平公事少，吏隐讵相赊。独往南塘上，秋晨景气醒。露排四岸草，风约半池萍。鸟下见人寂，鱼来闻饵馨。所嗟无可召，不得倒吾瓶。秋半百物变，溪鱼去不来。风能坼芡觜，露亦染梨腮。远岫重叠出，寒花散乱开。所期终莫至，日暮与谁回。",
            "comment": ""
        },
        {
            "title": "送李员外院长分司东都",
            "content": "去年秋露下，羁旅逐东征。今岁春光动，驱驰别上京。饮中相顾色，送后独归情。两地无千里，因风数寄声。",
            "comment": ""
        },
        {
            "title": "桃林夜贺晋公",
            "content": "西来骑火照山红，夜宿桃林腊月中。手把命珪兼相印，一时重叠赏元功。",
            "comment": ""
        },
        {
            "title": "过始兴江口感怀",
            "content": "忆作儿童随伯氏，南来今只一身存。目前百口还相逐，旧事无人可共论。",
            "comment": ""
        },
        {
            "title": "送郑尚书赴南海",
            "content": "番禺军府盛，欲说暂停杯。盖海旂幢出，连天观阁开。衙时龙户集，上日马人来。风静鶢鶋去，官廉蚌蛤回。货通师子国，乐奏武王台。事事皆殊异，无嫌屈大才。",
            "comment": ""
        },
        {
            "title": "次潼关先寄张十二阁老使君",
            "content": "荆山已去华山来，日出潼关四扇开。刺史莫辞迎候远，相公亲破蔡州回。",
            "comment": " | 【注释】　　此诗写在淮西大捷后作者随军凯旋途中。当时唐军抵达潼关，即将向华州进发。作者以行军司马身分写成此诗，由快马递交华州刺史张贾，一则抒发胜利豪情，一则通知对方准备犒军。所以诗题“先寄”。“十二”是张贾行第；张贾曾做属门下省的给事中。当时中书、门下二省官员通称“阁老”；又因汉代尊称州刺史为“使君”，唐人沿用。此诗曾被称为韩愈“平生第一首快诗”（蒋抱玄），艺术上显著特色是一反绝句含蓄婉曲之法，以刚笔写小诗，于短小篇幅见波澜壮阔，是唐绝句中富有个性的佳构。　　前两句写凯旋大军抵达潼关的壮丽图景。“荆山”一名覆釜山，在今河南灵宝境内，与华山相距二百余里。华山在潼关西面，巍峨耸峙，俯瞰秦川，辽远无际；倾听黄河，波涛澎湃，景象十分壮阔。第一句从荆山写到华山，仿佛凯旋大军在旋踵间便跨过了广阔的地域，开笔极有气魄，为全诗定下了雄壮的基调。清人施补华说它简劲有力，足与杜甫“齐鲁青未了”的名句比美，是并不过分的。对比一下作者稍前所作的同一主题的《过襄城》第一句“郾城辞罢辞襄城”，它与“荆山”句句式相似处是都使用了“句中排”（“郾城——襄城”；“荆山——华山”）重叠形式。然而“郾城”与“襄城”只是路过的两个地名而已；而“荆山”、“华山”却具有感情色彩，在凯旋者心目中，雄伟的山岳，仿佛也为他们的丰功伟绩所折服，络绎不绝地奔来表示庆贺。拟人化的手法显得生动有致。相形之下，“郾城”一句就起得平平了。　　在第二句里，作者抓住几个突出形象来展现迎师凯旋的壮丽情景，气象极为廓大。当时隆冬多雪，已显得“冬日可爱”。“日出”被采入诗中和具体历史内容相结合，形象的意蕴便更为深厚了。太阳东升，冰雪消融，象征着藩镇割据局面一时扭转，“元和中兴”由此实现。“潼关”古塞，在明丽的阳光下焕发了光彩，此刻四扇大开，由“狭窄不容车”的险隘一变而为庄严宏伟的“凯旋门”。虽未直接写人，壮观的图景却蕴含在字里行间，给读者留下更广阔的想象空间：军旗猎猎，鼓角齐鸣，浩浩荡荡的大军抵达潼关；地方官吏远出关门相迎迓；百姓箪食壶浆，载欣载奔，夹道慰劳王师……“写歌舞入关，不着一字，尽于言外传之，所以为妙”（程学恂《韩诗臆说》）。关于潼关城门是“四扇”还是两扇，清代诗评家曾有争论，其实诗歌不比地理志，是不必拘泥于实际的。试把“四扇”改为“两扇”，那就怎么读也不够味了。加倍言之，气象、境界全出。所以，单从艺术处理角度讲，这样写也有必要。何况出奇制胜，本来就是韩诗的特色呢。　　诗的后两句换用第二人称语气，以抒情笔调通知华州刺史张贾准备犒军。潼关离华州尚有一百二十里地，故说“远”。远迎凯旋的将士，本应不辞劳苦。不过这话得由出迎一方道来，才近乎人情之常。而这里“莫辞迎候远”，却是接受欢迎一方的语气，完全抛开客气常套，却更能表达得意自豪的情态、主人翁的襟怀，故显得极为合理合情。《过襄城》中相应有一句“家山不用远来迎”，虽辞不同而意近。然前者语涉幽默，轻松风趣，切合喜庆环境中的实际情况，读来倍觉有味。而后者拘于常理，反而难把这样的意境表达充分。　　第四句“相公”指平淮大军实际统帅——宰相裴度，淮西大捷与他运筹帷幄之功分不开。“蔡州”原是淮西强藩吴元济巢穴。元和十二年十月，唐将李愬雪夜攻破蔡州，生擒吴元济。这是平淮关键战役，所以诗中以“破蔡州”借代淮西大捷。“新”一作“亲”，但“新”字尤妙，它不但包含“亲”意在内，而且表示决战刚刚结束。当时朝廷上“一时重叠赏元功”，而人们“自趁新年贺太平”，那是胜利、自豪气氛到达高潮的时刻。诗中对裴度由衷的赞美，反映了作者对统一战争的态度。以直赋作结，将全诗一语收拢，山岳为何奔走，阳光为何高照，潼关为何大开，刺史远出迎候何人，这里有了总的答复，成为全诗点眼结穴之所在。前三句中均未直接写凯旋的人，在此句予以直点。这种手法，好比传统剧中重要人物的亮相，给人以十分深刻的印象。　　综观全诗，一、二句一路写去，三句直呼，四句直点，可称是用刚笔，抒豪情。大胆地用了“没石饮羽之法”，别开生面。由于它刚直中有开合，有顿宕，刚中见韧，直而不平，“卷波澜入小诗”（查慎行），饶有韵味。一首政治抒情诗，采用犒军通知的方式写出，抒发了作者的政治激情，实是一般应酬之作望尘莫及的了。　　（周啸天）"
        },
        {
            "title": "和李司勋过连昌宫",
            "content": "夹道疏槐出老根，高甍巨桷压山原。宫前遗老来相问，今是开元几叶孙。",
            "comment": ""
        },
        {
            "title": "次硖石",
            "content": "数日方离雪，今朝又出山。试凭高处望，隐约见潼关。",
            "comment": ""
        },
        {
            "title": "宿神龟招李二十八冯十七",
            "content": "荒山野水照斜晖，啄雪寒鸦趁始飞。夜宿驿亭愁不睡，幸来相就盖征衣。",
            "comment": ""
        },
        {
            "title": "同李二十八员外从裴相公野宿西界",
            "content": "四面星辰著地明，散烧烟火宿天兵。不关破贼须归奏，自趁新年贺太平。",
            "comment": ""
        },
        {
            "title": "同李二十八夜次襄城",
            "content": "周楚仍连接，川原乍屈盘。云垂天不暖，尘涨雪犹乾。印绶归台室，旌旗别将坛。欲知迎候盛，骑火万星攒。",
            "comment": ""
        },
        {
            "title": "题广昌馆",
            "content": "白水龙飞已几春，偶逢遗迹问耕人。丘坟发掘当官路，何处南阳有近亲。",
            "comment": ""
        },
        {
            "title": "过襄城",
            "content": "郾城辞罢过襄城，颍水嵩山刮眼明。已去蔡州三百里，家人不用远来迎。",
            "comment": ""
        },
        {
            "title": "酬别留后侍郎",
            "content": "为文无出相如右，谋帅难居郤縠先。归去雪销溱洧动，西来旌旆拂晴天。",
            "comment": ""
        },
        {
            "title": "郾城晚饮奉赠副使马侍郎及冯、李二员外",
            "content": "城上赤云呈胜气，眉间黄色见归期。幕中无事惟须饮，即是连镳向阙时。",
            "comment": ""
        },
        {
            "title": "奉和裴相公东征途经女几山下作",
            "content": "旗穿晓日云霞杂，山倚秋空剑戟明。敢请相公平贼后，暂携诸吏上峥嵘。",
            "comment": ""
        },
        {
            "title": "赠刑部马侍郎",
            "content": "红旗照海压南荒，征入中台作侍郎。暂从相公平小寇，便归天阙致时康。",
            "comment": ""
        },
        {
            "title": "送张侍郎",
            "content": "司徒东镇驰书谒，丞相西来走马迎。两府元臣今转密，一方逋寇不难平。",
            "comment": ""
        },
        {
            "title": "过鸿沟",
            "content": "龙疲虎困割川原，亿万苍生性命存。谁劝君王回马首，真成一掷赌乾坤。",
            "comment": ""
        },
        {
            "title": "酬马侍郎寄酒",
            "content": "一壶情所寄，四句意能多。秋到无诗酒，其如月色何。",
            "comment": ""
        },
        {
            "title": "闲游二首",
            "content": "雨后来更好，绕池遍青青。柳花闲度竹，菱叶故穿萍。独坐殊未厌，孤斟讵能醒。持竿至日暮，幽咏欲谁听。兹游苦不数，再到遂经旬。萍盖污池净，藤笼老树新。林乌鸣讶客，岸竹长遮邻。子云只自守，奚事九衢尘。",
            "comment": ""
        },
        {
            "title": "广宣上人频见过",
            "content": "三百六旬长扰扰，不冲风雨即尘埃。久惭朝士无裨补，空愧高僧数往来。学道穷年何所得，吟诗竟日未能回。天寒古寺游人少，红叶窗前有几堆。",
            "comment": ""
        },
        {
            "title": "次潼关上都统相公",
            "content": "暂辞堂印执兵权，尽管诸军破贼年。冠盖相望催入相，待将功德格皇天。",
            "comment": ""
        },
        {
            "title": "和侯协律咏笋",
            "content": "竹亭人不到，新笋满前轩。乍出真堪赏，初多未觉烦。成行齐婢仆，环立比儿孙。验长常携尺，愁乾屡侧盆。对吟忘膳饮，偶坐变朝昏。滞雨膏腴湿，骄阳气候温。得时方张王，挟势欲腾骞。见角牛羊没，看皮虎豹存。攒生犹有隙，散布忽无垠。讵可持筹算，谁能以理言。纵横公占地，罗列暗连根。狂剧时穿壁，横强几触藩。深潜如避逐，远去若追奔。始讶妨人路，还惊入药园。萌芽防浸大，覆载莫偏恩。已复侵危砌，非徒出短垣。身宁虞瓦砾，计拟掩兰荪。且叹高无数，庸知上几番。短长终不校，先后竟谁论。外恨苞藏密，中仍节目繁。暂须回步履，要取助盘飧。穰穰疑翻地，森森竞塞门。戈矛头戢戢，蛇虺首掀掀。妇懦咨料拣，儿痴谒尽髡。侯生来慰我，诗句读惊魂。属和才将竭，呻吟至日暾。",
            "comment": ""
        },
        {
            "title": "大行皇太后挽歌词三首",
            "content": "一纪尊名正，三时孝养荣。高居朝圣主，厚德载群生。武帐虚中禁，玄堂掩太平。秋天笳鼓歇，松柏遍山鸣。威仪备吉凶，文物杂军容。配地行新祭，因山托故封。凤飞终不返，剑化会相从。无复临长乐，空闻报晓钟。追攀万国来，警卫百神陪。画翣登秋殿，容衣入夜台。云随仙驭远，风助圣情哀。只有朝陵日，妆奁一暂开。",
            "comment": ""
        },
        {
            "title": "晚春",
            "content": "谁收春色将归去，慢绿妖红半不存。榆荚只能随柳絮，等闲撩乱走空园。",
            "comment": " | 【注释】1、慢绿妖红：指红红绿绿绝丽的花草2、等闲：寻常，随便。走：疾趋曰走。此处是说被风吹跑。"
        },
        {
            "title": "游太平公主山庄",
            "content": "公主当年欲占春，故将台榭押城闉。欲知前面花多少，直到南山不属人。",
            "comment": " | 【注释】　　这首诗写作上一个特点是善用微词，似直而曲，有案无断，耐人寻味，艺术上别有一番功夫。　　太平公主是武则天之女，封建统治阶级中一个野心勃勃的女性。她的山庄位于唐时京兆万年县南，当年曾修观池乐游原，以为盛集。先天二年（713），她企图控制政权，谋杀李隆基，事败后逃入终南山，后被赐死。其“山庄”即由朝廷分赐予宁、申、岐、薛四王。作者所游之“太平公主山庄”，无疑已为故址。而诗题不明言“故址”，是很有蕴藉的。　　第一句写公主“当年”事。诗人游其故地而追怀其故事，是很自然的。此句“欲占春”三字警辟含深意。当年人间不平事多如牛毛，有钱有势者可以霸占田地、房屋，甚至百姓妻女，然而谁能霸占春天呢？“欲占春”自然不可思议，然而作者这样写却活生生地刻画出公主骄横贪婪、欲壑难填的本性。为了占尽春光，她于是大建别墅山庄，其豪华气派，竟使城阙为之色减。第二句一个“压”字将山庄“台榭”的规模惊人、公主之势的炙手可热极意烘托。“故”字则表明其为所欲为。足见作者下字准确，推敲得当。山庄别墅，是权贵游乐之所，多植花木。因之，第三句即以问花作转折。诗人不问山庄规模，而问“花多少”，从修辞角度看，可取得委婉之功效；而且问得自然，因为从诗题看，诗人既是在“游”山庄，他面对的正是山花烂漫的春天；同时“花”与首句“春”字略相映带。此句承上启下，又转而引出末句新意。一路看花花不尽，前面还有多少花？看啦，“直到南山不属人”！“南山”即终南山，在京兆万年县南五十里，而乐游原在县南八里，于此可见公主山庄之广袤。偌大地方“不属人”，透出首句“占”意。“直到”云云，它表面是惊叹夸耀，无所臧否，骨子里却深寓褒贬。“不属人”与“占”字同样寓有贬意，谴意。然而最妙的潜台词还不在这里。别忘了所有的一切均属“当年”事。山庄犹在，“前面”就是，但它属于谁？诗人没有说，不过早不属于公主了。过去“不属人”，现在却对人开放了。山庄尚不能为公主独占，春天又岂可为之独占？终究是“年年检点人间事，惟有春风不世情”呵。这事实不是对“欲占春”者的极大嘲讽么？但诗写到“不属人”即止，让感慨见于言外，使读者至今可以想见诗人当年面对山花时富有深意的笑影。　　（周啸天）"
        },
        {
            "title": "和武相公早春闻莺",
            "content": "早晚飞来入锦城，谁人教解百般鸣。春风红树惊眠处，似妒歌童作艳声。",
            "comment": ""
        },
        {
            "title": "和席八十二韵",
            "content": "绛阙银河曙，东风右掖春。官随名共美，花与思俱新。绮陌朝游间，绫衾夜直频。横门开日月，高阁切星辰。庭变寒前草，天销霁后尘。沟声通苑急，柳色压城匀。纶綍谋猷盛，丹青步武亲。芳菲含斧藻，光景畅形神。傍砌看红药，巡池咏白蘋。多情怀酒伴，余事作诗人。倚玉难藏拙，吹竽久混真。坐惭空自老，江海未还身。",
            "comment": ""
        },
        {
            "title": "送李尚书赴襄阳八韵得长字",
            "content": "帝忧南国切，改命付忠良。壤画星摇动，旗分兽簸扬。五营兵转肃，千里地还方。控带荆门远，飘浮汉水长。赐书宽属郡，战马隔邻疆。纵猎雷霆迅，观棋玉石忙。风流岘首客，花艳大堤倡。富贵由身致，谁教不自强。",
            "comment": ""
        },
        {
            "title": "游城南十六首·遣兴",
            "content": "断送一生惟有酒，寻思百计不如闲。莫忧世事兼身事，须著人间比梦间。",
            "comment": ""
        },
        {
            "title": "游城南十六首·楸树",
            "content": "青幢紫盖立童童，细雨浮烟作彩笼。不得画师来貌取，定知难见一生中。",
            "comment": ""
        },
        {
            "title": "游城南十六首·嘲少年",
            "content": "直把春偿酒，都将命乞花。只知闲信马，不觉误随车。",
            "comment": ""
        },
        {
            "title": "游城南十六首·把酒",
            "content": "扰扰驰名者，谁能一日闲。我来无伴侣，把酒对南山。",
            "comment": ""
        },
        {
            "title": "游城南十六首·晚雨",
            "content": "廉纤晚雨不能晴，池岸草间蚯蚓鸣。投竿跨马蹋归路，才到城门打鼓声。",
            "comment": ""
        },
        {
            "title": "游城南十六首·题韦氏庄",
            "content": "昔者谁能比，今来事不同。寂寥青草曲，散漫白榆风。架倒藤全落，篱崩竹半空。宁须惆怅立，翻覆本无穷。",
            "comment": ""
        },
        {
            "title": "游城南十六首·风折花枝",
            "content": "浮艳侵天难就看，清香扑地只遥闻。春风也是多情思，故拣繁枝折赠君。",
            "comment": ""
        },
        {
            "title": "游城南十六首·落花",
            "content": "已分将身著地飞，那羞践踏损光晖。无端又被春风误，吹落西家不得归。",
            "comment": ""
        },
        {
            "title": "游城南十六首·赠张十八助教",
            "content": "喜君眸子重清朗，携手城南历旧游。忽见孟生题竹处，相看泪落不能收。",
            "comment": ""
        },
        {
            "title": "游城南十六首·出城",
            "content": "暂出城门蹋青草，远于林下见春山。应须韦杜家家到，只有今朝一日闲。",
            "comment": ""
        },
        {
            "title": "游城南十六首·晚春",
            "content": "草树知春不久归，百般红紫斗芳菲。杨花榆荚无才思，惟解漫天作雪飞。",
            "comment": " | 【注释】[注释]（1）百般红紫：即万紫千红，色彩缤纷的春花。斗芳菲：争芳斗艳。（2）榆荚：榆树上长的果实。（3）惟解：只知道。[译文]草木知道春天不久就要过去了，因此抓紧时间，竞相争奇斗艳，尽情舒展自己的生命潜力，惟杨花、榆荚二种全无才思，只知道漫无边际地飞舞，如同雪花飞扬一般。　　《晚春》是韩诗颇富奇趣的小品，历来选本少有漏选它的。然而，对诗意的理解却是诸说不一。　　题一作“游城南晚春”，可知诗中所描写的乃郊游即目所见。乍看来，只是一幅百卉千花争奇斗妍的“群芳谱”：春将归去，似乎所有草本与木本植物（“草树”）都探得了这个消息而想要留住她，各自使出浑身招数，吐艳争芳，一刹时万紫千红，繁花似锦。可笑那本来乏色少香的柳絮、榆荚也不甘寂寞，来凑热闹，因风起舞，化作雪飞（言“杨花榆荚”偏义于“杨花”）。仅此寥寥数笔，就给读者以满眼风光的印象。　　再进一步不难发现，此诗生动的效果与拟人化的手法大有关系。“草树”本属无情物，竟然能“知”能“解”还能“斗”，尤其是彼此竟有“才思”高下之分，着想之奇是前此诗中罕见的。最奇的还在于“无才思”三字造成末二句费人咀嚼，若可解若不可解，引起见仁见智之说。有人认为那是劝人珍惜光阴，抓紧勤学，以免如“杨花榆荚”白首无成；有的从中看到谐趣，以为是故意嘲弄“杨花榆荚”没有红紫美艳的花，一如人之无才华，写不出有文采的篇章；还有人干脆存疑：“玩三四两句，诗人似有所讽，但不知究何所指。”（刘永济《唐代绝句精华》）姑不论诸说各得诗意几分，仅就其解会之歧异，就可看出此诗确乎奇之又奇。　　清人朱彝尊说：“此意作何解？然情景只是如此。”此言虽未破的，却不乏见地。作者写诗的灵感是由晚春风光直接触发的，因而“情景只是如此”。不过，他不仅看到这“情景”之美，而且若有所悟，方才做入“无才思”的奇语，当有所寄寓。　　“杨花榆荚”，固少色泽香味，比“百般红紫”大为逊色。笑它“惟解漫天作雪飞”，确带几分揶揄的意味。然而，若就此从这幅晚春图中抹去这星星点点的白色，你不觉得小有缺憾么？即使作为“红紫”的陪衬，那“雪”点也似是不可少的。再说，谢道韫咏雪以“柳絮因风”，自古称美；作者亦有句云：“白雪却嫌春色晚，故穿庭树作飞花。”（《春雪》）雪如杨花很美，杨花如雪又何尝不美？更何况这如雪的杨花，乃是晚春具有特征性景物之一，没有它，也就失却晚春之所以为晚春了。可见诗人拈出“杨花榆荚”未必只是揶揄，其中应有怜惜之意的。尤当看到，“杨花榆荚”不因“无才思”而藏拙，不畏“班门弄斧”之讥，避短用长，争鸣争放，为“晚春”添色。正是“柳丝榆荚自芳菲，不管桃飘与李飞”（《红楼梦》黛玉葬花词），这勇气岂不可爱？　　如果说诗有寓意，就应当是其中所含的一种生活哲理。从韩愈生平为人来说，他既是“文起八代之衰”的宗师，又是力矫元和轻熟诗风的奇险诗派的开派人物，颇具胆力。他能欣赏“杨花榆荚”的勇气不为无因。他除了自己在群芳斗艳的元和诗坛独树一帜外，还极力称扬当时不为人重视的孟郊、贾岛，这二人的奇僻瘦硬的诗风也是当时诗坛的别调，不也属于“杨花榆荚”之列？由此可见，韩愈对他所创造的“杨花榆荚”形象，未必不带同情，未必是一味挖苦。甚而可以说，诗人是以此鼓励“无才思”者敢于创造。前文所引述的两种对此诗寄意的解会，虽各有见地，于此点却均有忽略。殊不知诗人对“杨花榆荚”是爱而知其丑，所以嘲戏半假半真、亦庄亦谐。他并非存心托讽，而是观杨花飞舞而忽有所触，随寄一点幽默的情趣。诗的妙处也在这里。　　（周啸天）"
        },
        {
            "title": "游城南十六首·题于宾客庄",
            "content": "榆荚车前盖地皮，蔷薇蘸水笋穿篱。马蹄无入朱门迹，纵使春归可得知。",
            "comment": ""
        },
        {
            "title": "游城南十六首·赛神",
            "content": "白布长衫紫领巾，差科未动是闲人。麦苗含穟桑生葚，共向田头乐社神。",
            "comment": ""
        },
        {
            "title": "奉和虢州刘给事使君三堂新题二十一咏·月池",
            "content": "寒池月下明，新月池边曲。若不妒清妍，却成相映烛。",
            "comment": ""
        },
        {
            "title": "奉和虢州刘给事使君三堂新题二十一咏·梯桥",
            "content": "乍似上青冥，初疑蹑菡萏。自无飞仙骨，欲度何由敢。",
            "comment": ""
        },
        {
            "title": "奉和虢州刘给事使君三堂新题二十一咏·方桥",
            "content": "非阁复非船，可居兼可过。君欲问方桥，方桥如此作。",
            "comment": ""
        },
        {
            "title": "游城南十六首·楸树二首",
            "content": "几岁生成为大树，一朝缠绕困长藤。谁人与脱青罗帔，看吐高花万万层。幸自枝条能树立，可烦萝蔓作交加。傍人不解寻根本，却道新花胜旧花。",
            "comment": ""
        },
        {
            "title": "奉和虢州刘给事使君三堂新题二十一咏·北楼",
            "content": "郡楼乘晓上，尽日不能回。晚色将秋至，长风送月来。",
            "comment": ""
        },
        {
            "title": "奉和虢州刘给事使君三堂新题二十一咏·花源",
            "content": "源上花初发，公应日日来。丁宁红与紫，慎莫一时开。",
            "comment": ""
        },
        {
            "title": "奉和虢州刘给事使君三堂新题二十一咏·柳巷",
            "content": "柳巷还飞絮，春馀几许时。吏人休报事，公作送春诗。",
            "comment": ""
        },
        {
            "title": "奉和虢州刘给事使君三堂新题二十一咏·稻畦",
            "content": "罫布畦堪数，枝分水莫寻。鱼肥知已秀，鹤没觉初深。",
            "comment": ""
        },
        {
            "title": "奉和虢州刘给事使君三堂新题二十一咏·孤屿",
            "content": "朝游孤屿南，暮戏孤屿北。所以孤屿鸟，与公尽相识。",
            "comment": ""
        },
        {
            "title": "奉和虢州刘给事使君三堂新题二十一咏·竹径",
            "content": "无尘从不扫，有鸟莫令弹。若要添风月，应除数百竿。",
            "comment": ""
        },
        {
            "title": "奉和虢州刘给事使君三堂新题二十一咏·西山",
            "content": "新月迎宵挂，晴云到晚留。为遮西望眼，终是懒回头。",
            "comment": ""
        },
        {
            "title": "奉和虢州刘给事使君三堂新题二十一咏·柳溪",
            "content": "柳树谁人种，行行夹岸高。莫将条系缆，著处有蝉号。",
            "comment": ""
        },
        {
            "title": "游城南十六首·赠同游",
            "content": "唤起窗全曙，催归日未西。无心花里鸟，更与尽情啼。",
            "comment": ""
        },
        {
            "title": "奉和虢州刘给事使君三堂新题二十一咏·北湖",
            "content": "闻说游湖棹，寻常到此回。应留醒心处，准拟醉时来。",
            "comment": ""
        },
        {
            "title": "奉和虢州刘给事使君三堂新题二十一咏·竹溪",
            "content": "蔼蔼溪流慢，梢梢岸筱长。穿沙碧竿净，落水紫苞香。",
            "comment": ""
        },
        {
            "title": "奉和虢州刘给事使君三堂新题二十一咏·渚亭",
            "content": "自有人知处，那无步往踪。莫教安四壁，面面看芙蓉。",
            "comment": ""
        },
        {
            "title": "奉和虢州刘给事使君三堂新题二十一咏·月台",
            "content": "南馆城阴阔，东湖水气多。直须台上看，始奈月明何。",
            "comment": ""
        },
        {
            "title": "奉和虢州刘给事使君三堂新题二十一咏·竹洞",
            "content": "竹洞何年有，公初斫竹开。洞门无锁钥，俗客不曾来。",
            "comment": ""
        },
        {
            "title": "奉和虢州刘给事使君三堂新题二十一咏·流水",
            "content": "汩汩几时休，从春复到秋。只言池未满，池满强交流。",
            "comment": ""
        },
        {
            "title": "奉和虢州刘给事使君三堂新题二十一咏·镜潭",
            "content": "非铸复非熔，泓澄忽此逢。鱼虾不用避，只是照蛟龙。",
            "comment": ""
        },
        {
            "title": "奉和虢州刘给事使君三堂新题二十一咏·新亭",
            "content": "湖上新亭好，公来日出初。水文浮枕簟，瓦影荫龟鱼。",
            "comment": ""
        },
        {
            "title": "芍药",
            "content": "浩态狂香昔未逢，红灯烁烁绿盘笼。觉来独对情惊恐，身在仙宫第几重。",
            "comment": ""
        },
        {
            "title": "盆池五首",
            "content": "老翁真个似童儿，汲水埋盆作小池。一夜青蛙鸣到晓，恰如方口钓鱼时。莫道盆池作不成，藕稍初种已齐生。从今有雨君须记，来听萧萧打叶声。瓦沼晨朝水自清，小虫无数不知名。忽然分散无踪影，惟有鱼儿作队行。泥盆浅小讵成池，夜半青蛙圣得知。一听暗来将伴侣，不烦鸣唤斗雄雌。池光天影共青青，拍岸才添水数瓶。且待夜深明月去，试看涵泳几多星。",
            "comment": ""
        },
        {
            "title": "戏题牡丹",
            "content": "幸自同开俱阴隐，何须相倚斗轻盈。陵晨并作新妆面，对客偏含不语情。双燕无机还拂掠，游蜂多思正经营。长年是事皆抛尽，今日栏边暂眼明。",
            "comment": ""
        },
        {
            "title": "题百叶桃花",
            "content": "百叶双桃晚更红，窥窗映竹见玲珑。应知侍史归天上，故伴仙郎宿禁中。",
            "comment": ""
        },
        {
            "title": "奉和虢州刘给事使君三堂新题二十一咏·荷池",
            "content": "风雨秋池上，高荷盖水繁。未谙鸣摵摵，那似卷翻翻。",
            "comment": ""
        },
        {
            "title": "送李六协律归荆南",
            "content": "早日羁游所，春风送客归。柳花还漠漠，江燕正飞飞。歌舞知谁在，宾僚逐使非。宋亭池水绿，莫忘蹋芳菲。",
            "comment": ""
        },
        {
            "title": "寒食直归遇雨",
            "content": "寒食时看度，春游事已违。风光连日直，阴雨半朝归。不见红球上，那论彩索飞。惟将新赐火，向曙著朝衣。",
            "comment": ""
        },
        {
            "title": "奉和库部卢四兄曹长元日朝回",
            "content": "天仗宵严建羽旄，春云送色晓鸡号。金炉香动螭头暗，玉佩声来雉尾高。戎服上趋承北极，儒冠列侍映东曹。太平时节难身遇，郎署何须叹二毛。",
            "comment": ""
        },
        {
            "title": "奉酬振武胡十二丈大夫",
            "content": "倾朝共羡宠光频，半岁迁腾作虎臣。戎旆暂停辞社树，里门先下敬乡人。横飞玉盏家山晓，远蹀金珂塞草春。自笑平生夸胆气，不离文字鬓毛新。",
            "comment": ""
        },
        {
            "title": "奉和虢州刘给事使君三堂新题二十一咏·花岛",
            "content": "蜂蝶去纷纷，香风隔岸闻。欲知花岛处，水上觅红云。",
            "comment": ""
        },
        {
            "title": "学诸进士作精卫衔石填海",
            "content": "鸟有偿冤者，终年抱寸诚。口衔山石细，心望海波平。渺渺功难见，区区命已轻。人皆讥造次，我独赏专精。岂计休无日，惟应尽此生。何惭刺客传，不著报雠名。",
            "comment": ""
        },
        {
            "title": "送侯喜",
            "content": "已作龙钟后时者，懒于街里蹋尘埃。如今便别长官去，直到新年衙日来。",
            "comment": ""
        },
        {
            "title": "酬王二十舍人雪中见寄",
            "content": "三日柴门拥不开，阶平庭满白皑皑。今朝蹋作琼瑶迹，为有诗从凤沼来。",
            "comment": ""
        },
        {
            "title": "和崔舍人咏月二十韵",
            "content": "三秋端正月，今夜出东溟。对日犹分势，腾天渐吐灵。未高烝远气，半上霁孤形。赫奕当躔次，虚徐度杳冥。长河晴散雾，列宿曙分萤。浩荡英华溢，萧疏物象泠。池边临倒照，檐际送横经。花树参差见，皋禽断续聆。牖光窥寂寞，砧影伴娉婷。幽坐看侵户，闲吟爱满庭。辉斜通壁练，彩碎射沙星。清洁云间路，空凉水上亭。净堪分顾兔，细得数飘萍。山翠相凝绿，林烟共幂青。过隅惊桂侧，当午觉轮停。属思摛霞锦，追欢罄缥瓶。郡楼何处望，陇笛此时听。右掖连台座，重门限禁扃。风台观滉漾，冰砌步青荧。独有虞庠客，无由拾落蓂。",
            "comment": ""
        },
        {
            "title": "梁国惠康公主挽歌二首",
            "content": "定谥芳声远，移封大国新。巽宫尊长女，台室属良人。河汉重泉夜，梧桐半树春。龙輀非厌翟，还辗禁城尘。秦地吹箫女，湘波鼓瑟妃。佩兰初应梦，奔月竟沦辉。夫族迎魂去，宫官会葬归。从今沁园草，无复更芳菲。",
            "comment": ""
        },
        {
            "title": "峡石西泉",
            "content": "居然鳞介不能容，石眼环环水一钟。闻说旱时求得雨，只疑科斗是蛟龙。",
            "comment": ""
        },
        {
            "title": "题张十一旅舍三咏·蒲萄",
            "content": "新茎未遍半犹枯，高架支离倒复扶。若欲满盘堆马乳，莫辞添竹引龙须。",
            "comment": ""
        },
        {
            "title": "题张十一旅舍三咏·井",
            "content": "贾谊宅中今始见，葛洪山下昔曾窥。寒泉百尺空看影，正是行人渴死时。",
            "comment": ""
        },
        {
            "title": "入关咏马",
            "content": "岁老岂能充上驷，力微当自慎前程。不知何故翻骧首，牵过关门妄一鸣。",
            "comment": ""
        },
        {
            "title": "和归工部送僧约",
            "content": "早知皆是自拘囚，不学因循到白头。汝既出家还扰扰，何人更得死前休。",
            "comment": ""
        },
        {
            "title": "梨花下赠刘师命",
            "content": "洛阳城外清明节，百花寥落梨花发。今日相逢瘴海头，共惊烂漫开正月。",
            "comment": ""
        },
        {
            "title": "咏雪赠张籍",
            "content": "只见纵横落，宁知远近来。飘飖还自弄，历乱竟谁催。座暖销那怪，池清失可猜。坳中初盖底，垤处遂成堆。慢有先居后，轻多去却回。度前铺瓦陇，发本积墙隈。穿细时双透，乘危忽半摧。舞深逢坎井，集早值层台。砧练终宜捣，阶纨未暇裁。城寒装睥睨，树冻裹莓苔。片片匀如剪，纷纷碎若挼。定非燖鹄鹭，真是屑琼瑰。纬繣观朝萼，冥茫瞩晚埃。当窗恒凛凛，出户即皑皑。压野荣芝菌，倾都委货财。娥嬉华荡漾，胥怒浪崔嵬。碛迥疑浮地，云平想辗雷。随车翻缟带，逐马散银杯。万屋漫汗合，千株照曜开。松篁遭挫抑，粪壤获饶培。隔绝门庭遽，挤排陛级才。岂堪裨岳镇，强欲效盐梅。隐匿瑕疵尽，包罗委琐该。误鸡宵呃喔，惊雀暗裴回。浩浩过三暮，悠悠匝九垓。鲸鲵陆死骨，玉石火炎灰。厚虑填溟壑，高愁斗魁。e 日轮埋欲侧，坤轴压将颓。岸类长蛇搅，陵犹巨象豗。水官夸杰黠，木气怯胚胎。著地无由卷，连天不易推。龙鱼冷蛰苦，虎豹饿号哀。巧借奢华便，专绳困约灾。威贪陵布被，光肯离金罍。赏玩捐他事，歌谣放我才。狂教诗硉矹，兴与酒陪鳃。惟子能谙耳，诸人得语哉。助留风作党，劝坐火为媒。雕刻文刀利，搜求智网恢。莫烦相属和，传示及提孩。",
            "comment": ""
        },
        {
            "title": "早春雪中闻莺",
            "content": "朝莺雪里新，雪树眼前春。带涩先迎气，侵寒已报人。共矜初听早，谁贵后闻频。暂啭那成曲，孤鸣岂及辰。风霜徒自保，桃李讵相亲。寄谢幽栖友，辛勤不为身。",
            "comment": ""
        },
        {
            "title": "闻梨花发赠刘师命",
            "content": "桃溪惆怅不能过，红艳纷纷落地多。闻道郭西千树雪，欲将君去醉如何。",
            "comment": ""
        },
        {
            "title": "喜雪献裴尚书",
            "content": "宿云寒不卷，春雪堕如簁。骋巧先投隙，潜光半入池。喜深将策试，惊密仰檐窥。自下何曾污，增高未觉危。比心明可烛，拂面爱还吹。妒舞时飘袖，欺梅并压枝。地空迷界限，砌满接高卑。浩荡乾坤合，霏微物象移。为祥矜大熟，布泽荷平施。已分年华晚，犹怜曙色随。气严当酒换，洒急听窗知。照曜临初日，玲珑滴晚澌。聚庭看岳耸，扫路见云披。阵势鱼丽远，书文鸟篆奇。纵欢罗艳黠，列贺拥熊螭。履敝行偏冷，门扃卧更羸。悲嘶闻病马，浪走信娇儿。灶静愁烟绝，丝繁念鬓衰。拟盐吟旧句，授简慕前规。捧赠同燕石，多惭失所宜。",
            "comment": ""
        },
        {
            "title": "别盈上人",
            "content": "山僧爱山出无期，俗士牵俗来何时。祝融峰下一回首，即是此生长别离。",
            "comment": ""
        },
        {
            "title": "湘中",
            "content": "猿愁鱼踊水翻波，自古流传是汨罗。蘋藻满盘无处奠，空闻渔父扣舷歌。",
            "comment": " | 【注释】　自从汉代贾谊被贬长沙写了《吊屈原赋》之后，以贾谊自喻、借凭吊屈原寄托失意之感便成了诗歌中常见的手法。韩愈此诗别具匠心，不写与屈贾同病相怜之苦，而是写英魂无处凭吊之情；不正面用典，而是以神秘空灵的意境烘托心头的迷惘惆怅，这就更深刻地表现了世无知音的寂寞悲凉。　　贞元末年，韩愈官监察御史，因关中旱饥，上疏请免徭役赋税，遭谗被贬为连州阳山令。政治上突如其来的打击，在诗人心底激起了无法平息的狂澜，从而形成了《湘中》诗起调那种突兀动荡的气势：“猿愁鱼踊水翻波，自古流传是汨罗。”这两句语调拗折，句法奇崛。如按通常章法，应首先点出汨罗江名，然后形容江上景色，但这样语意虽然顺畅，却容易平淡无奇，流于一般写景。现在诗人运用倒装句法，突出了江景：山猿愁啼，江鱼腾踊，湘波翻滚，一派神秘愁惨的气氛，以为诗人哀愤的心境写照。首句又连用“猿”、“鱼”、“踊”等双声字相间，以急促的节奏感来渲染诗人激动不平的心声。因而，诗人虽然没有直抒见到汨罗江时所引起的无穷感慨，却自有不尽之意溢于言外。　　诗人来到汨罗江本是为凭吊屈原而一泄心中的郁闷，然而就是在这里也得不到感情上的慰藉：江边到处飘浮着可供祭祀的绿蘋和水藻，可是屈原投江的遗迹已经荡然无存；当初贾谊尚能投书一哭，今日却连祭奠的地方都无从找寻，唯有江上的渔父舷歌依然，遥遥可闻。相传屈原贬逐，披发行吟泽畔，形容枯槁，遇一渔父相劝道：“举世混浊，何不随其流而扬其波？众人皆醉，何不餔其糟而啜其醨？”说罢，“鼓枻而去，歌曰：沧浪之水清兮，可以濯吾缨，沧浪之水浊兮，可以濯吾足。”如今屈子已逝，渔父犹在，今日之渔父虽非昔日之渔父，然而今日之诗人正如昔日之屈原，贤者遭黜，隐者得全，清浊醒醉，古今一理。因此那悠闲的歌声似乎永远在嘲弄着一代代执着于改革政治、不肯与世同流合污的志士仁人。这里暗用楚辞《渔父》的典故，情景交融，浑成无迹，构成清空孤寂的境界，与前两句激切哀愁的气氛在对比中达到高度的和谐，生动地表现了诗人面对茫茫水天怅然若失的神情，含蓄地抒发了那种无端遭贬的悲愤和牢骚。　　这首诗寓激愤哀切之情和排奡跌宕之势于清空的意境和深长的韵味之中，成功地将探怪求新的特点和传统的表现方法揉为一体，充分体现了韩愈在艺术上的创新精神和深厚造诣。　　（葛晓音）"
        },
        {
            "title": "晚泊江口",
            "content": "郡城朝解缆，江岸暮依村。二女竹上泪，孤臣水底魂。双双归蛰燕，一一叫群猿。回首那闻语，空看别袖翻。",
            "comment": ""
        },
        {
            "title": "题木居士二首",
            "content": "火透波穿不计春，根如头面干如身。偶然题作木居士，便有无穷求福人。为神讵比沟中断，遇赏还同爨下余。朽蠹不胜刀锯力，匠人虽巧欲何如。",
            "comment": " | 【注释】火透波穿不计春， 根如头面干如身。　　偶然题作木居士， 便有无穷求福人。　　唐时耒阳（今属湖南）地方有“木居士”庙，贞元末韩愈路过时留题二诗，此为其一。诗乃有感于社会现实而发，非一般应景的题咏。诗中“木居士”与“求福人”不妨视为官场中两种人的共名。作者运用咏物寓言形式，在影射的人与物之间取其相似点，获得丰富的喜剧效果，成为此诗最显著的特色。　　汉代南方五岭间有所谓“枫人”的杂鬼。以枫树老而生瘿，形状类人，被巫师取作偶像，借施骗术。“木居士”大约也是同一类木魅。它原本是山中一棵普通老朽的树木，曾遭“火透”（雷殛），又被“波穿”（雨打水淹），经磨历劫，伤痕累累，被扭曲得“根如头面干如身”这样一种不自然的形状。前两句交代“木居士”先时狼狈处境，揭其老底，后两句则写其意外的发迹，前后形成鲜明对照。幸乎不幸乎，世间的机遇往往带有偶然性质。老树根干状似人形，本是久经大自然灾变的结果，然而却被迷信的人加以神化，供进神龛。昨天还是囚首丧面，不堪其苦，转眼变成堂堂皇皇的“木居士”，于无佛处称尊了。其名与实、尊荣的处境与虚朽的本质是何等不谐调。在讽刺艺术中，喜剧效果的取得，多着力于揭露假、恶、丑的事物的表面现象与内在本质的极不谐调，换句话说，就是“把无价值的撕毁给人看”（鲁迅）。此诗中，诗人正是这样作的。因此，“木居士”的形象给人以滑稽可笑的感觉，收到极好讽刺效果。可诗的妙处还在最后一句，它画出这样一幅图景：神座之上立着一截侥幸残存、冥顽不灵的朽木，神座下却香烟缭绕，匍伏着衣之饰之的善男信女，他们在祈求它保佑。这种庄严的、郑重其事的场面与其荒唐的、滑稽可笑的内容，再一次构成不协调，构成喜剧冲突，使人忍俊不禁。这里挖苦讽刺的对象又不仅是“木居士”了。“木居士”固然可笑，而“求福人”更可笑亦复可悲。诗人是用两副笔墨来刻划两种形象的。在“木居士”是正面落墨，笔调嬉笑怒骂，尖酸刻薄。对“求福人”则著墨不多，但有点睛之效：他们急于求福，欲令智昏，错抱“佛”脚。“木居士”不靠他们的愚昧尚且自身难保，怎么可能反过来赐福于人呢？其“非其鬼而祭之，谄也”（《论语·为政》）不是荒唐之至么？诗中对“木居士”的刻薄，句句都让人感到是对“求福人”的挖苦，是戳在“木居士”身上，羞在“求福人”脸上。此诗妙处，就在抓住了“聋俗无知，谄祭非鬼”（《��溪诗话》）的陋俗与封建官场中某种典型现象之间的一点相似之处，借端托喻，以咏物寓言方式，取得喜剧讽刺艺术的效果。　　不过，需要说明：从此诗的写作背景看，作者可能有影射贞元末年“暴起领事”的二王（王伾、王叔文）及其追随者的用意。他反对二王和永贞革新，固然是保守的表现。但就此诗而言，是写在革新运动之前且未涉及革新之事。而当时二王的追随者中确有不少钻营投机的分子（参阅柳宗元《寄许京兆孟容书》）。因而此诗讽刺形象的客观意义，是不可简单地以韩愈的政治态度来抹煞的。　　（周啸天）"
        },
        {
            "title": "郴口又赠二首",
            "content": "山作剑攒江写镜，扁舟斗转疾于飞。回头笑向张公子，终日思归此日归。雪飐霜翻看不分，雷惊电激语难闻。沿涯宛转到深处，何限青天无片云。",
            "comment": ""
        },
        {
            "title": "木芙蓉",
            "content": "新开寒露丛，远比水间红。艳色宁相妒，嘉名偶自同。采江官渡晚，搴木古祠空。愿得勤来看，无令便逐风。",
            "comment": ""
        },
        {
            "title": "答张十一功曹",
            "content": "山净江空水见沙，哀猿啼处两三家。筼筜竞长纤纤笋，踯躅闲开艳艳花。未报恩波知死所，莫令炎瘴送生涯。吟君诗罢看双鬓，斗觉霜毛一半加。",
            "comment": " | 【注释】　　韩愈一生中两次遭贬，《答张十一》是他第一次被贬到广东阳山后的第二年春天作的。张十一名署，德宗贞元十九年（803）与韩愈同为监察御史，一起被贬。张到郴州临武令任上曾有诗赠韩愈，诗云：“九疑峰畔二江前，恋阙思乡日抵年。白简趋朝曾并命，苍梧左宦一联翩。鲛人远泛渔舟火，鵩鸟闲飞露里天。涣汗几时流率土，扁舟西下共归田。”韩愈写此诗作答。　　诗的前半段写景抒情。“山净江空水见沙，哀猿啼处两三家”，勾勒了阳山地区的全景。春山明净，春江空阔，还传达出一种人烟稀少的空寂。寥寥数笔，生动的摹写了荒僻冷落的景象。这一联如同一幅清晰鲜明的水墨画。紧接着第二联是两组近景特写，“筼筜竞长纤纤笋，踯躅闲开艳艳花。”筼筜是一种粗大的竹子。踯躅即羊踯躅，开红黄色的花，生在山谷间，二月花发时，耀眼如火，月余不歇。这一联，可以说是作者为这幅水墨画又点缀了一些鲜艳、明快的色彩，为荒僻的野景增添了春天的生气。上句的“竞”字同下句的“闲”字，不但对仗工稳，而且传神生动。“竞”字把嫩笋争相滋生的蓬勃景象写活了；“闲”字则把羊踯躅随处开放、清闲自得的意态揭示了出来。这四句诗，写了远景，又写了近景，层次分明。有淡墨涂抹的山和水，又有色彩艳丽的绿竹和红花，浓淡相宜，形象突出。再加上哀猿的啼叫，真可谓诗情画意，交相辉映。　　这首诗中的景物，是与作者此时的处境与心情紧密相连的。它体现了这样两个特点，一是静，二是闲。静从空旷少人烟而生，作者从繁华嘈杂、人事扰扰的京城一下子到了这荒远冷僻的山区，哀猿啼声处处有，人间茅舍两三家，这种静与作者仕途的冷遇相互作用，使他倍感孤独和凄凉。这种闲，由他的处境遭遇而来，这里的一切都显得悠闲超脱，没有羁绊，然而不免使人触景生情。身虽居闲地，心却一刻也没能摆脱朝廷的束缚，常常被“未报恩波”所搅扰，不能得闲，故而格外感慨。作者虽然写的是景，而实际上是在抒发自己内心深处的隐情，正如王夫之《唐诗评选》所说：“寄悲正在比兴处。”　　诗的下半段叙事抒情，“未报恩波知死所，莫令炎瘴送生涯。”前句的“未”字贯“报”与“知”，意谓皇帝的深恩我尚未报答，死所也未可得知，但求不要在南方炎热的瘴气中虚度余生而已。这两句是全诗的关键，孕含着作者内心深处许多矛盾着的隐微之情：有无辜被贬的愤怨与悲愁，又有对自己从此消沉下去的担心；有自己被贬南荒回归无望的叹息，又有对未来建功立业的憧憬。他虽然没有直接说忧愁怨恨，只提到“死所”、“炎瘴”，却比说出来更为深切。在这样的处境里，还想到“未报恩波”，这体现着儒家“怨而不怒”的精神。有了这一联的铺垫，下一联就容易理解。“吟君诗罢看双鬓，斗觉霜毛一半加。”“斗”同“陡”，是顿时的意思。“斗觉”二字用得奇崛，把诗人的感情推向高潮。这一联写得曲折迂回，诗人没有正面写自己如何忧愁，却说读了张署来诗后鬓发顿时白了一半，似乎来诗是愁的原因，这就把全诗唯一正面表现愁怨的地方掩盖住了。并且写愁不说愁，只说霜毛陡加，至于何以至此，尽在不言之中。诗意婉转，韵味浓厚。　　作者似乎尽量要把他那种激愤的感情深深地埋藏在心底，但是又不自觉地在字里行间透露出来，使人感受到那股被压抑着的感情的潜流，读来为之感动，令人回味，形成了这首诗含蓄深沉的特点。　　（常振国）"
        },
        {
            "title": "次同冠峡",
            "content": "今日是何朝，天晴物色饶。落英千尺堕，游丝百丈飘。泄乳交岩脉，悬流揭浪标。无心思岭北，猿鸟莫相撩。",
            "comment": ""
        },
        {
            "title": "李员外寄纸笔",
            "content": "题是临池后，分从起草余。兔尖针莫并，茧净雪难如。莫怪殷勤谢，虞卿正著书。",
            "comment": ""
        },
        {
            "title": "题楚昭王庙",
            "content": "丘坟满目衣冠尽，城阙连云草树荒。犹有国人怀旧德，一间茅屋祭昭王。",
            "comment": ""
        },
        {
            "title": "送诸葛觉往随州读书",
            "content": "邺侯家多书，插架三万轴。一一悬牙签，新若手未触。为人强记览，过眼不再读。伟哉群圣文，磊落载其腹。行年五十余，出守数已六。京邑有旧庐，不容久食宿。台阁多官员，无地寄一足。我虽官在朝，气势日局缩。屡为丞相言，虽恳不见录。送行过浐水，东望不转目。今子从之游，学问得所欲。入海观龙鱼，矫翮逐黄鹄。勉为新诗章，月寄三四幅。",
            "comment": ""
        },
        {
            "title": "与张十八同效阮步兵一日复一夕",
            "content": "一日复一日，一朝复一朝。只见有不如，不见有所超。食作前日味，事作前日调。不知久不死，悯悯尚谁要。富贵自絷拘，贫贱亦煎焦。俯仰未得所，一世已解镳。譬如笼中鹤，六翮无所摇。譬如兔得蹄，安用东西跳。还看古人书，复举前人瓢。未知所穷竟，且作新诗谣。",
            "comment": ""
        },
        {
            "title": "叉鱼招张功曹",
            "content": "叉鱼春岸阔，此兴在中宵。大炬然如昼，长船缚似桥。深窥沙可数，静搒水无摇。刃下那能脱，波间或自跳。中鳞怜锦碎，当目讶珠销。迷火逃翻近，惊人去暂遥。竞多心转细，得隽语时嚣。潭罄知存寡，舷平觉获饶。交头疑凑饵，骈首类同条。濡沫情虽密，登门事已辽。盈车欺故事，饲犬验今朝。血浪凝犹沸，腥风远更飘。盖江烟幂幂，拂棹影寥寥。獭去愁无食，龙移惧见烧。如棠名既误，钓渭日徒消。文客惊先赋，篙工喜尽谣。脍成思我友，观乐忆吾僚。自可捐忧累，何须强问鸮。",
            "comment": ""
        },
        {
            "title": "和裴仆射相公假山十一韵",
            "content": "公乎真爱山，看山旦连夕。犹嫌山在眼，不得着脚历。枉语山中人，匄我涧侧石。有来应公须，归必载金帛。当轩乍骈罗，随势忽开坼。有洞若神剜，有岩类天划。终朝岩洞间，歌鼓燕宾戚。孰谓衡霍期，近在王侯宅。傅氏筑已卑，磻溪钓何激。逍遥功德下，不与事相摭。乐我盛明朝，于焉傲今昔。",
            "comment": ""
        },
        {
            "title": "玩月喜张十八员外以王六秘书至",
            "content": "前夕虽十五，月长未满规。君来晤我时，风露渺无涯。浮云散白石，天宇开青池。孤质不自惮，中天为君施。玩玩夜遂久，亭亭曙将披。况当今夕圆，又以嘉客随。惜无酒食乐，但用歌嘲为。",
            "comment": ""
        },
        {
            "title": "湘中酬张十一功曹",
            "content": "休垂绝徼千行泪，共泛清湘一叶舟。今日岭猿兼越鸟，可怜同听不知愁。",
            "comment": ""
        },
        {
            "title": "南溪始泛三首",
            "content": "榜舟南山下，上上不得返。幽事随去多，孰能量近远。阴沈过连树，藏昂抵横坂。石粗肆磨砺，波恶厌牵挽。或倚偏岸渔，竟就平洲饭。点点暮雨飘，梢梢新月偃。余年懔无几，休日怆已晚。自是病使然，非由取高蹇。南溪亦清驶，而无楫与舟。山农惊见之，随我劝不休。不惟儿童辈，或有杖白头。馈我笼中瓜，劝我此淹留。我云以病归，此已颇自由。幸有用余俸，置居在西畴。囷仓米谷满，未有旦夕忧。上去无得得，下来亦悠悠。但恐烦里闾，时有缓急投。愿为同社人，鸡豚燕春秋。足弱不能步，自宜收朝迹。羸形可舆致，佳观安事掷。即此南坂下，久闻有水石。拖舟入其间，溪流正清激。随波吾未能，峻濑乍可刺。鹭起若导吾，前飞数十尺。亭亭柳带沙，团团松冠壁。归时还尽夜，谁谓非事役。",
            "comment": ""
        },
        {
            "title": "读东方朔杂事",
            "content": "严严王母宫，下维万仙家。噫欠为飘风，濯手大雨沱。方朔乃竖子，骄不加禁诃。偷入雷电室，輷掉狂车。王母闻以笑，卫官助呀呀。不知万万人，生身埋泥沙。簸顿五山踣，流漂八维蹉。曰吾儿可憎，奈此狡狯何。方朔闻不喜，褫身络蛟蛇。瞻相北斗柄，两手自相挼。群仙急乃言，百犯庸不科。向观睥睨处，事在不可赦。欲不布露言，外口实喧哗。王母不得已，颜嚬口赍嗟。颔头可其奏，送以紫玉珂。方朔不惩创，挟恩更矜夸。诋欺刘天子，正昼溺殿衙。一旦不辞诀，摄身凌苍霞。",
            "comment": ""
        },
        {
            "title": "宿龙宫滩",
            "content": "浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，一半是思乡。",
            "comment": ""
        },
        {
            "title": "朝归",
            "content": "峨峨进贤冠，耿耿水苍佩。服章岂不好，不与德相对。顾影听其声，赪颜汗渐背。进乏犬鸡效，又不勇自退。坐食取其肥，无堪等聋瞶。长风吹天墟，秋日万里晒。抵暮但昏眠，不成歌慷慨。",
            "comment": ""
        },
        {
            "title": "南内朝贺归呈同官",
            "content": "薄云蔽秋曦，清雨不成泥。罢贺南内衙，归凉晓凄凄。绿槐十二街，涣散驰轮蹄。余惟戆书生，孤身无所赍。三黜竟不去，致官九列齐。岂惟一身荣，佩玉冠簪犀。滉荡天门高，著籍朝厥妻。文才不如人，行又无町畦。问之朝廷事，略不知东西。况于经籍深，岂究端与倪。君恩太山重，不见酬稗稊。所职事无多，又不自提撕。明庭集孔鸾，曷取于凫鹥。树以松与柏，不宜间蒿藜。婉娈自媚好，几时不见挤。贪食以忘躯，鲜不调盐醯。法吏多少年，磨淬出角圭。将举汝愆尤，以为己阶梯。收身归关东，期不到死迷。",
            "comment": ""
        },
        {
            "title": "记梦",
            "content": "夜梦神官与我言，罗缕道妙角与根。挈携陬维口澜翻，百二十刻须臾间。我听其言未云足，舍我先度横山腹。我徒三人共追之，一人前度安不危。我亦平行蹋乔亢虚亢，神完骨蹻脚不掉。侧身上视溪谷盲，杖撞玉版声彭。>神官见我开颜笑，前对一人壮非少。石坛坡陀可坐卧，我手承颏肘拄座。隆楼杰阁磊嵬高，天风飘飘吹我过。壮非少者哦七言，六字常语一字难。我以指撮白玉丹，行且咀噍行诘盘。口前截断第二句，绰虐顾我颜不欢。乃知仙人未贤圣，护短凭愚邀我敬。我能屈曲自世间，安能从汝巢神山。",
            "comment": ""
        },
        {
            "title": "杂诗四首",
            "content": "朝蝇不须驱，暮蚊不可拍。蝇蚊满八区，可尽与相格。得时能几时，与汝恣啖咋。凉风九月到，扫不见踪迹。鹊鸣声楂楂，乌噪声护护。争斗庭宇间，持身博弹射。黄鹄能忍饥，两翅久不擘。苍苍云海路，岁晚将无获。截橑为欂栌，斫楹以为椽。束蒿以代之，小大不相权。虽无风雨灾，得不覆且颠。解辔弃骐骥，蹇驴鞭使前。昆仑高万里，岁尽道苦邅。停车卧轮下，绝意于神仙。雀鸣朝营食，鸠鸣暮觅群。独有知时鹤，虽鸣不缘身。喑蝉终不鸣，有抱不列陈。蛙黾鸣无谓，閤閤只乱人。",
            "comment": ""
        },
        {
            "title": "庭楸",
            "content": "庭楸止五株，共生十步间。各有藤绕之，上各相钩联。下叶各垂地，树颠各云连。朝日出其东，我常坐西偏。夕日在其西，我常坐东边。当昼日在上，我在中央间。仰视何青青，上不见纤穿。朝暮无日时，我且八九旋。濯濯晨露香，明珠何联联。夜月来照之，蒨蒨自生烟。我已自顽钝，重遭五楸牵。客来尚不见，肯到权门前。权门众所趋，有客动百千。九牛亡一毛，未在多少间。往既无可顾，不往自可怜。",
            "comment": ""
        },
        {
            "title": "郴州祈雨",
            "content": "乞雨女郎魂，炰羞洁且繁。庙开鼯鼠叫，神降越巫言。旱气期销荡，阴官想骏奔。行看五马入，萧飒已随轩。",
            "comment": ""
        },
        {
            "title": "题张十八所居",
            "content": "君居泥沟上，沟浊萍青青。蛙欢桥未扫，蝉嘒门长扃。名秩后千品，诗文齐六经。端来问奇字，为我讲声形。",
            "comment": ""
        },
        {
            "title": "晚寄张十八助教周郎博士",
            "content": "日薄风景旷，出归偃前檐。晴云如擘絮，新月似磨镰。田野兴偶动，衣冠情久厌。吾生可携手，叹息岁将淹。",
            "comment": ""
        },
        {
            "title": "早赴街西行香赠卢李二中舍人",
            "content": "天街东西异，祗命遂成游。月明御沟晓，蝉吟堤树秋。老僧情不薄，僻寺境还幽。寂寥二三子，归骑得相收。",
            "comment": ""
        },
        {
            "title": "谴疟鬼",
            "content": "屑屑水帝魂，谢谢无余辉。如何不肖子，尚奋疟鬼威。乘秋作寒热，翁妪所骂讥。求食欧泄间，不知臭秽非。医师加百毒，熏灌无停机。灸师施艾炷，酷若猎火围。诅师毒口牙，舌作霹雳飞。符师弄刀笔，丹墨交横挥。咨汝之胄出，门户何巍巍。祖轩而父顼，未沫于前徽。不修其操行，贱薄似汝稀。岂不忝厥祖，靦然不知归。湛湛江水清，归居安汝妃。清波为裳衣，白石为门畿。呼吸明月光，手掉芙蓉旂。降集随九歌，饮芳而食菲。赠汝以好辞，咄汝去莫违。",
            "comment": ""
        },
        {
            "title": "感春三首",
            "content": "偶坐藤树下，暮春下旬间。藤阴已可庇，落蕊还漫漫。新叶大，珑珑晚花乾。==青天高寥寥，两蝶飞翻翻。时节适当尔，怀悲自无端。黄黄芜菁花，桃李事已退。狂风簸枯榆，狼藉九衢内。春序一如此，汝颜安足赖。谁能驾飞车，相从观海外。晨游百花林，朱朱兼白白。柳枝弱而细，悬树垂百尺。左右同来人，金紫贵显剧。娇童为我歌，哀响跨筝笛。艳姬蹋筵舞，清眸刺剑戟。心怀平生友，莫一在燕席。死者长眇芒，生者困乖隔。少年真可喜，老大百无益。",
            "comment": ""
        },
        {
            "title": "奉和武相公镇蜀时咏使宅韦太尉所养孔雀",
            "content": "穆穆鸾凤友，何年来止兹。飘零失故态，隔绝抱长思。翠角高独耸，金华焕相差。坐蒙恩顾重，毕命守阶墀。",
            "comment": ""
        },
        {
            "title": "奉和钱七兄曹长盆池所植",
            "content": "翻翻江浦荷，而今生在此。擢擢菰叶长，芳根复谁徙。露涵两鲜翠，风荡相磨倚。但取主人知，谁言盆盎是。",
            "comment": ""
        },
        {
            "title": "送僧澄观",
            "content": "浮屠西来何施为，扰扰四海争奔驰。构楼架阁切星汉，夸雄斗丽止者谁。僧伽后出淮泗上，势到众佛尤恢奇。越商胡贾脱身罪，珪璧满船宁计资。清淮无波平如席，栏柱倾扶半天赤。火烧水转扫地空，突兀便高三百尺。影沈潭底龙惊遁，当昼无云跨虚碧。借问经营本何人，道人澄观名籍籍。愈昔从军大梁下，往来满屋贤豪者。皆言澄观虽僧徒，公才吏用当今无。后从徐州辟书至，纷纷过客何由记。人言澄观乃诗人，一座竞吟诗句新。向风长叹不可见，我欲收敛加冠巾。洛阳穷秋厌穷独，丁丁啄门疑啄木。有僧来访呼使前，伏犀插脑高颊权。惜哉已老无所及，坐睨神骨空潸然。临淮太守初到郡，远遣州民送音问。好奇赏俊直难逢，去去为致思从容。",
            "comment": ""
        },
        {
            "title": "猛虎行",
            "content": "猛虎虽云恶，亦各有匹侪。群行深谷间，百兽望风低。身食黄熊父，子食赤豹麛。择肉于熊豹，肯视兔与狸。正昼当谷眠，眼有百步威。自矜无当对，气性纵以乖。朝怒杀其子，暮还食其妃。匹侪四散走，猛虎还孤栖。狐鸣门两旁，乌鹊从噪之。出逐猴入居，虎不知所归。谁云猛虎恶，中路正悲啼。豹来衔其尾，熊来攫其颐。猛虎死不辞，但惭前所为。虎坐无助死，况如汝细微。故当结以信，亲当结以私。亲故且不保，人谁信汝为。",
            "comment": ""
        },
        {
            "title": "春雪",
            "content": "看雪乘清旦，无人坐独谣。拂花轻尚起，落地暖初销。已讶陵歌扇，还来伴舞腰。洒篁留密节，著柳送长条。入镜鸾窥沼，行天马度桥。遍阶怜可掬，满树戏成摇。江浪迎涛日，风毛纵猎朝。弄闲时细转，争急忽惊飘。城险疑悬布，砧寒未捣绡。莫愁阴景促，夜色自相饶。",
            "comment": ""
        },
        {
            "title": "南山有高树行赠李宗闵",
            "content": "南山有高树，花叶何衰衰。上有凤凰巢，凤凰乳且栖。四旁多长枝，群鸟所托依。黄鹄据其高，众鸟接其卑。不知何山鸟，羽毛有光辉。飞飞择所处，正得众所希。上承凤凰恩，自期永不衰。中与黄鹄群，不自隐其私。下视众鸟群，汝徒竟何为。不知挟丸子，心默有所规。弹汝枝叶间，汝翅不觉摧。或言由黄鹄，黄鹄岂有之。慎勿猜众鸟，众鸟不足猜。无人语凤凰，汝屈安得知。黄鹄得汝去，婆娑弄毛衣。前汝下视鸟，各议汝瑕疵。汝岂无朋匹，有口莫肯开。汝落蒿艾间，几时复能飞。哀哀故山友，中夜思汝悲。路远翅翎短，不得持汝归。",
            "comment": ""
        },
        {
            "title": "示儿",
            "content": "始我来京师，止携一束书。辛勤三十年，以有此屋庐。此屋岂为华，于我自有余。中堂高且新，四时登牢蔬。前荣馔宾亲，冠婚之所于。庭内无所有，高树八九株。有藤娄络之，春华夏阴敷。东堂坐见山，云风相吹嘘。松果连南亭，外有瓜芋区。西偏屋不多，槐榆翳空虚。山鸟旦夕鸣，有类涧谷居。主妇治北堂，膳服适戚疏。恩封高平君，子孙从朝裾。开门问谁来，无非卿大夫。不知官高卑，玉带悬金鱼。问客之所为，峨冠讲唐虞。酒食罢无为，棋槊以相娱。凡此座中人，十九持钧枢。又问谁与频，莫与张樊如。来过亦无事，考评道精粗。跹跹媚学子，墙屏日有徒。以能问不能，其蔽岂可祛。嗟我不修饰，事与庸人俱。安能坐如此，比肩于朝儒。诗以示儿曹，其无迷厥初。",
            "comment": ""
        },
        {
            "title": "除官赴阙至江州寄鄂岳李大夫",
            "content": "盆城去鄂渚，风便一日耳。不枉故人书，无因帆江水。故人辞礼闱，旌节镇江圻。而我窜逐者，龙钟初得归。别来已三岁，望望长迢递。咫尺不相闻，平生那可计。我齿落且尽，君鬓白几何。年皆过半百，来日苦无多。少年乐新知，衰暮思故友。譬如亲骨肉，宁免相可不。我昔实愚蠢，不能降色辞。子犯亦有言，臣犹自知之。公其务贳过，我亦请改事。桑榆倘可收，愿寄相思字。",
            "comment": ""
        },
        {
            "title": "雪后寄崔二十六丞公",
            "content": "蓝田十月雪塞关，我兴南望愁群山。攒天嵬嵬冻相映，君乃寄命于其间。秩卑俸薄食口众，岂有酒食开容颜。殿前群公赐食罢，骅骝蹋路骄且闲。称多量少鉴裁密，岂念幽桂遗榛菅。几欲犯严出荐口，气象硉兀未可攀。归来殒涕掩关卧，心之纷乱谁能删。诗翁憔悴属斤荒棘，清玉刻佩联玦环。脑脂遮眼卧壮士，大弨挂壁无由弯。乾坤惠施万物遂，独于数子怀偏悭。朝欷暮唶不可解，我心安得如石顽。",
            "comment": ""
        },
        {
            "title": "别赵子",
            "content": "我迁于揭阳，君先揭阳居。揭阳去京华，其里万有余。不谓小郭中，有子可与娱。心平而行高，两通诗与书。婆娑海水南，簸弄明月珠。及我迁宜春，意欲携以俱。摆头笑且言，我岂不足欤。又奚为于北，往来以纷如。海中诸山中，幽子颇不无。相期风涛观，已久不可渝。又尝疑龙虾，果谁雄牙须。蚌蠃鱼鳖虫，瞿瞿以狙狙。识一已忘十，大同细自殊。欲一穷究之，时岁屡谢除。今子南且北，岂非亦有图。人心未尝同，不可一理区。宜各从所务，未用相贤愚。",
            "comment": ""
        },
        {
            "title": "答柳柳州食虾蟆",
            "content": "虾蟆虽水居，水特变形貌。强号为蛙哈，于实无所校。虽然两股长，其奈脊皴皰。跳踯虽云高，意不离泞淖。鸣声相呼和，无理只取闹。周公所不堪，洒灰垂典教。我弃愁海滨，恒愿眠不觉。叵堪朋类多，沸耳作惊爆。端能败笙磬，仍工乱学校。虽蒙勾践礼，竟不闻报效。大战元鼎年，孰强孰败桡。居然当鼎味，岂不辱钓罩。余初不下喉，近亦能稍稍。常惧染蛮夷，失平生好乐。而君复何为，甘食比豢豹。猎较务同俗，全身斯为孝。哀哉思虑深，未见许回棹。",
            "comment": ""
        },
        {
            "title": "宿曾江口示侄孙湘二首",
            "content": "云昏水奔流，天水漭相围。三江灭无口，其谁识涯圻。暮宿投民村，高处水半扉。犬鸡俱上屋，不复走与飞。篙舟入其家，暝闻屋中唏。问知岁常然，哀此为生微。海风吹寒晴，波扬众星辉。仰视北斗高，不知路所归。舟行忘故道，屈曲高林间。林间无所有，奔流但潺潺。嗟我亦拙谋，致身落南蛮。茫然失所诣，无路何能还。",
            "comment": ""
        },
        {
            "title": "初南食贻元十八协律",
            "content": "鲎实如惠文，骨眼相负行。蠔相黏为山，百十各自生。蒲鱼尾如蛇，口眼不相营。蛤即是虾蟆，同实浪异名。章举马甲柱，斗以怪自呈。其余数十种，莫不可叹惊。我来御魑魅，自宜味南烹。调以咸与酸，芼以椒与橙。腥臊始发越，咀吞面汗騂。惟蛇旧所识，实惮口眼狞。开笼听其去，郁屈尚不平。卖尔非我罪，不屠岂非情。不祈灵珠报，幸无嫌怨并。聊歌以记之，又以告同行。",
            "comment": ""
        },
        {
            "title": "赠别元十八协律六首",
            "content": "知识久去眼，吾行其既远。瞢瞢莫訾省，默默但寝饭。子兮何为者，冠珮立宪宪。何氏之从学，兰蕙已满畹。于何玩其光，以至岁向晚。治惟尚和同，无俟于謇謇。或师绝学贤，不以艺自车免。子兮独如何，能自媚婉娩。金石出声音，宫室发关楗。何人识章甫，而知骏蹄踠。惜乎吾无居，不得留息偃。临当背面时，裁诗示缱绻。英英桂林伯，实惟文武特。远劳从事贤，来吊逐臣色。南裔多山海，道里屡纡直。风波无程期，所忧动不测。子行诚艰难，我去未穷极。临别且何言，有泪不可拭。吾友柳子厚，其人艺且贤。吾未识子时，已览赠子篇。寤寐想风采，于今已三年。不意流窜路，旬日同食眠。所闻昔已多，所得今过前。如何又须别，使我抱悁悁。势要情所重，排斥则埃尘。骨肉未免然，又况四海人。嶷嶷桂林伯，矫矫义勇身。生平所未识，待我逾交亲。遗我数幅书，继以药物珍。药物防瘴疠，书劝养形神。不知四罪地，岂有再起辰。穷途致感激，肝胆还轮囷。读书患不多，思义患不明。患足已不学，既学患不行。子今四美具，实大华亦荣。王官不可阙，未宜后诸生。嗟我摈南海，无由助飞鸣。寄书龙城守，君骥何时秣。峡山逢飓风，雷电助撞捽。乘潮簸扶胥，近岸指一发。两岩虽云牢，水石互飞发。屯门虽云高，亦映波浪没。余罪不足惜，子生未宜忽。胡为不忍别，感谢情至骨。",
            "comment": ""
        },
        {
            "title": "泷吏",
            "content": "南行逾六旬，始下昌乐泷。险恶不可状，船石相舂撞。往问泷头吏，潮州尚几里。行当何时到，土风复何似。泷吏垂手笑，官何问之愚。譬官居京邑，何由知东吴。东吴游宦乡，官知自有由。潮州底处所，有罪乃窜流。侬幸无负犯，何由到而知。官今行自到，那遽妄问为。不虞卒见困，汗出愧且骇。吏曰聊戏官，侬尝使往罢。岭南大抵同，官去道苦辽。下此三千里，有州始名潮。恶溪瘴毒聚，雷电常汹汹。鳄鱼大于船，牙眼怖杀侬。州南数十里，有海无天地。飓风有时作，掀簸真差事。圣人于天下，于物无不容。比闻此州囚，亦有生还侬。官无嫌此州，固罪人所徙。官当明时来，事不待说委。官不自谨慎，宜即引分往。胡为此水边，神色久戃慌。亢瓦大瓶罂小，所任自有宜。官何不自量，满溢以取斯。工农虽小人，事业各有守。不知官在朝，有益国家不。得无虱其间，不武亦不文。仁义饬其躬，巧奸败群伦。叩头谢吏言，始惭今更羞。历官二十余，国恩并未酬。凡吏之所诃，嗟实颇有之。不即金木诛，敢不识恩私。潮州虽云远，虽恶不可过。于身实已多，敢不持自贺。",
            "comment": ""
        },
        {
            "title": "过南阳",
            "content": "南阳郭门外，桑下麦青青。行子去未已，春鸠鸣不停。秦商邈既远，湖海浩将经。孰忍生以戚，吾其寄余龄。",
            "comment": ""
        },
        {
            "title": "读皇甫湜公安园池诗书其后二首",
            "content": "晋人目二子，其犹吹一吷。区区自其下，顾肯挂牙舌。春秋书王法，不诛其人身。尔雅注虫鱼，定非磊落人。湜也困公安，不自闲穷年。枉智思掎抚，粪壤污秽岂有臧。诚不如两忘，但以一概量。我有一池水，蒲苇生其间。虫鱼沸相嚼，日夜不得闲。我初往观之，其后益不观。观之乱我意，不如不观完。用将济诸人，舍得业孔颜。百年讵几时，君子不可闲。",
            "comment": ""
        },
        {
            "title": "华山女",
            "content": "街东街西讲佛经，撞钟吹螺闹宫庭。广张罪福资诱胁，听众狎恰排浮萍。黄衣道士亦讲说，座下寥落如明星。华山女儿家奉道，欲驱异教归仙灵。洗妆拭面著冠帔，白咽红颊长眉青。遂来升座演真诀，观门不许人开扃。不知谁人暗相报，訇然振动如雷霆。扫除众寺人迹绝，骅骝塞路连辎輧。观中人满坐观外，后至无地无由听。抽簪脱钏解环佩，堆金叠玉光青荧。天门贵人传诏召，六宫愿识师颜形。玉皇颔首许归去，乘龙驾鹤来青冥。豪家少年岂知道，来绕百匝脚不停。云窗雾阁事恍惚，重重翠幕深金屏。仙梯难攀俗缘重，浪凭青鸟通丁宁。",
            "comment": ""
        },
        {
            "title": "病鸱",
            "content": "屋东恶水沟，有鸱堕鸣悲。青泥掩两翅，拍拍不得离。君童叫相召，瓦砾争先之。计校生平事，杀却理亦宜。夺攘不愧耻，饱满盘天嬉。晴日占光景，高风恣追随。遂凌鸾凤群，肯顾鸿鹄卑。今者命运穷，遭逢巧丸儿。中汝要害处，汝能不得施。于吾乃何有，不忍乘其危。丐汝将死命，浴以清水池。朝餐辍鱼肉，暝宿防狐狸。自知无以致，蒙德久犹疑。饱入深竹丛，饥来傍阶基。亮无责报心，固以听所为。昨日有气力，飞跳弄藩篱。今晨忽径去，曾不报我知。侥幸非汝福，天衢汝休窥。京城事弹射，竖子不易欺。勿讳泥坑辱，泥坑乃良规。",
            "comment": ""
        },
        {
            "title": "人日城南登高",
            "content": "初正候才兆，涉七气已弄。霭霭野浮阳，晖晖水披冻。圣朝身不废，佳节古所用。亲交既许来，子妷亦可从。盘蔬冬春杂，尊酒清浊共。令征前事为，觞咏新诗送。扶杖凌圯阯，刺船犯枯葑。恋池群鸭回，释峤孤云纵。人生本坦荡，谁使妄倥偬。直指桃李阑，幽寻宁止重。",
            "comment": ""
        },
        {
            "title": "示爽",
            "content": "宣城去京国，里数逾三千。念汝欲别我，解装具盘筵。日昏不能散，起坐相引牵。冬夜岂不长，达旦灯烛然。座中悉亲故，谁肯舍汝眠。念汝将一身，西来曾几年。名科掩众俊，州考居吏前。今从府公召，府公又时贤。时辈千百人，孰不谓汝妍。汝来江南近，里闾故依然。昔日同戏儿，看汝立路边。人生但如此，其实亦可怜。吾老世味薄，因循致留连。强颜班行内，何实非罪愆。才短难自力，惧终莫洗湔。临分不汝诳，有路即归田。",
            "comment": ""
        },
        {
            "title": "符读书城南",
            "content": "木之就规矩，在梓匠轮舆。人之能为人，由腹有诗书。诗书勤乃有，不勤腹空虚。欲知学之力，贤愚同一初。由其不能学，所入遂异闾。两家各生子，提孩巧相如。少长聚嬉戏，不殊同队鱼。年至十二三，头角稍相疏。二十渐乖张，清沟映污渠。三十骨骼成，乃一龙一猪。飞黄腾踏去，不能顾蟾蜍。一为马前卒，鞭背生虫蛆。一为公与相，潭潭府中居。问之何因尔，学与不学欤。金璧虽重宝，费用难贮储。学问藏之身，身在则有余。君子与小人，不系父母且。不见公与相，起身自犁鉏。不见三公后，寒饥出无驴。文章岂不贵，经训乃菑畬。潢潦无根源，朝满夕已除。人不通古今，马牛而襟裾。行身陷不义，况望多名誉。时秋积雨霁，新凉入郊墟。灯火稍可亲，简编可卷舒。岂不旦夕念，为尔惜居诸。恩义有相夺，作诗劝踌躇。",
            "comment": ""
        },
        {
            "title": "答孟郊",
            "content": "规模背时利，文字觑天巧。人皆余酒肉，子独不得饱。才春思已乱，始秋悲又搅。朝餐动及午，夜讽恒至卯。名声暂膻腥，肠肚镇煎煼。古心虽自鞭，世路终难拗。弱拒喜张臂，猛拿闲缩爪。见倒谁肯扶，从嗔我须咬。",
            "comment": ""
        },
        {
            "title": "送刘师服",
            "content": "夏半阴气始，淅然云景秋。蝉声入客耳，惊起不可留。草草具盘馔，不待酒献酬。士生为名累，有似鱼中钩。赍材入市卖，贵者恒难售。岂不畏憔悴，为功忌中休。勉哉耘其业，以待岁晚收。",
            "comment": ""
        },
        {
            "title": "短灯檠歌",
            "content": "长檠八尺空自长，短檠二尺便且光。黄帘绿幕朱户闭，风露气入秋堂凉。裁衣寄远泪眼暗，搔头频挑移近床。太学儒生东鲁客，二十辞家来射策。夜书细字缀语言，两目眵昏头雪白。此时提携当案前，看书到晓那能眠。一朝富贵还自恣，长檠高张照珠翠。吁嗟世事无不然，墙角君看短檠弃。",
            "comment": ""
        },
        {
            "title": "从仕",
            "content": "居闲食不足，从仕力难任。两事皆害性，一生恒苦心。黄昏归私室，惆怅起叹音。弃置人间世，古来非独今。",
            "comment": ""
        },
        {
            "title": "孟生诗",
            "content": "孟生江海士，古貌又古心。尝读古人书，谓言古犹今。作诗三百首，窅默咸池音。骑驴到京国，欲和熏风琴。岂识天子居，九重郁沈沈。一门百夫守，无籍不可寻。晶光荡相射，旗戟翩以森。迁延乍却走，惊怪靡自任。举头看白日，泣涕下沾襟。朅来游公卿，莫肯低华簪。谅非轩冕族，应对多差参。萍蓬风波急，桑榆日月侵。奈何从进士，此路转岖嶔。异质忌处群，孤芳难寄林。谁怜松桂性，竞爱桃李阴。朝悲辞树叶，夕感归巢禽。顾我多慷慨，穷檐时见临。清宵静相对，发白聆苦吟。采兰起幽念，眇然望东南。秦吴修且阻，两地无数金。我论徐方牧，好古天下钦。竹实凤所食，德馨神所歆。求观众丘小，必上泰山岑。求观众流细，必泛沧溟深。子其听我言，可以当所箴。既获则思返，无为久滞淫。卞和试三献，期子在秋砧。",
            "comment": ""
        },
        {
            "title": "月蚀诗效玉川子作",
            "content": "元和庚寅斗插子，月十四日三更中。森森万木夜僵立，寒气屃奰顽无风。月形如白盘，完完上天东。忽然有物来啖之，不知是何虫。如何至神物，遭此狼狈凶。星如撒沙出，攒集争强雄。油灯不照席，是夕吐焰如长虹。玉川子，涕泗下，中庭独行。念此日月者，为天之眼睛。此犹不自保，吾道何由行。尝闻古老言，疑是虾蟆精。径圆千里纳女腹，何处养女百丑形。杷沙脚手钝，谁使女解缘青冥。黄帝有四目，帝舜重其明。今天只两目，何故许食使偏盲。尧呼大水浸十日，不惜万国赤子鱼头生。女于此时若食日，虽食八九无嚵名。赤龙黑鸟烧口热，翎鬣倒侧相搪撑。婪酣大肚遭一饱，饥肠彻死无由鸣。后时食月罪当死，天罗磕匝何处逃汝刑。玉川子立于庭而言曰：地行贱臣仝，再拜敢告上天公。臣有一寸刃，可刳凶蟆肠。无梯可上天，天阶无由有臣踪。寄笺东南风，天门西北祈风通。丁宁附耳莫漏泄，薄命正值飞廉慵。东方青色龙，牙角何呀呀。从官百馀座，嚼啜烦官家。月蚀汝不知，安用为龙窟天河。赤鸟司南方，尾秃翅觰沙。月蚀于汝头，汝口开呀呀。虾蟆掠汝两吻过,忍学省事不以汝觜啄虾蟆。於菟蹲于西，旗旄卫毵ó。既从白帝祠，又食于蜡礼有加。忍令月被恶物食，枉于汝口插齿牙。乌龟怯奸，怕寒缩颈，以壳自遮。终令夸蛾抉汝出，卜师烧锥钻灼满板如星罗。此外内外官，琐细不足科。臣请悉扫除，慎勿许语令啾哗。并光全耀归我月，盲眼镜净无纤瑕。弊蛙拘送主府官，帝箸下腹尝其皤。依前使兔操杵臼，玉阶桂树闲婆娑。姮娥还宫室，太阳有室家。天虽高，耳属地。感臣赤心，使臣知意。虽无明言，潜喻厥旨。有气有形，皆吾赤子。虽忿大伤，忍杀孩稚。还汝月明，安行于次。尽释众罪，以蛙磔死。",
            "comment": ""
        },
        {
            "title": "寄崔二十七立之",
            "content": "西城员外丞，心迹两屈奇。往岁战词赋，不将势力随。下驴入省门，左右惊纷披。傲兀坐试席，深丛见孤罴。文如翻水成，初不用意为。四座各低面，不敢捩眼窥。升阶揖侍郎，归舍日未欹。佳句喧众口，考官敢瑕疵。连年收科第，若摘颔底髭。回首卿相位，通途无他岐。岂论校书郎，袍笏光参差。童稚见称说，祝身得如斯。侪辈妒且热，喘如竹筒吹。老妇愿嫁女，约不论财赀。老翁不量分，累月笞其儿。搅搅争附托，无人角雄雌。由来人间事，翻覆不可知。安有巢中鷇，插翅飞天陲。驹麛著爪牙，猛虎借与皮。汝头有缰系，汝脚有索縻。陷身泥沟间，谁复禀指撝。不脱吏部选，可见偶与奇。又作朝士贬，得非命所施。客居京城中，十日营一炊。逼迫走巴蛮，恩爱座上离。昨来汉水头，始得完孤羁。桁挂新衣裳，盎弃食残糜。苟无饥寒苦，那用分高卑。怜我还好古，宦途同险巇。每旬遗我书，竟岁无差池。新篇奚其思，风幡肆逶迤。又论诸毛功，劈水看蛟螭。雷电生睒睗，角鬣相撑披。属我感穷景，抱华不能摛。唱来和相报，愧叹俾我疵。又寄百尺彩，绯红相盛衰。巧能喻其诚，深浅抽肝脾。开展放我侧，方餐涕垂匙。朋交日凋谢，存者逐利移。子宁独迷误，缀缀意益弥。举头庭树豁，狂飙卷寒曦。迢递山水隔，何由应埙篪。别来就十年，君马记騧骊。长女当及事，谁助出帨缡。诸男皆秀朗，几能守家规。文字锐气在，辉辉见旌麾。摧肠与戚容，能复持酒卮。我虽未耋老，发秃骨力羸。所馀十九齿，飘飖尽浮危。玄花著两眼，视物隔褷褵。燕席谢不诣，游鞍悬莫骑。敦敦凭书案，譬彼鸟黏黐。且吾闻之师，不以物自隳。孤豚眠粪壤，不慕太庙牺。君看一时人，几辈先腾驰。过半黑头死，阴虫食枯骴。欢华不满眼，咎责塞两仪。观名计之利，讵足相陪裨。仁者耻贪冒，受禄量所宜。无能食国惠，岂异哀癃罢。久欲辞谢去，休令众睢睢。况又婴疹疾，宁保躯不赀。不能前死罢，内实惭神祇。旧籍在东郡，茅屋枳棘篱。还归非无指，灞渭扬春澌。生兮耕吾疆，死也埋吾陂。文书自传道，不仗史笔垂。夫子固吾党，新恩释衔羁。去来伊洛上，相待安罛箄。我有双饮盏，其银得朱提。黄金涂物象，雕镌妙工倕。乃令千里鲸，幺麽微螽斯。犹能争明月，摆掉出渺瀰。野草花叶细，不辨薋菉葹。绵绵相纠结，状似环城陴。四隅芙蓉树，擢艳皆猗猗。鲸以兴君身，失所逢百罹。月以喻夫道，黾勉励莫亏。草木明覆载，妍丑齐荣萎。愿君恒御之，行止杂燧觿。异日期对举，当如合分支。",
            "comment": ""
        },
        {
            "title": "杂诗",
            "content": "古史散左右，诗书置后前。岂殊蠹书虫，生死文字间。古道自愚蠢，古言自包缠。当今固殊古，谁与为欣欢。独携无言子，共升昆仑颠。长风飘襟裾，遂起飞高圆。下视禹九州，一尘集豪端。遨嬉未云几，下已亿万年。向者夸夺子，万坟厌其巅。惜哉抱所见，白黑未及分。慷慨为悲咤，泪如九河翻。指摘相告语，虽还今谁亲。翩然下大荒，被发骑骐驎。",
            "comment": ""
        },
        {
            "title": "病中赠张十八",
            "content": "中虚得暴下，避冷卧北窗。不蹋晓鼓朝，安眠听逢逢。籍也处闾里，抱能未施邦。文章自娱戏，金石日击撞。龙文百斛鼎，笔力可独扛。谈舌久不掉，非君亮谁双。扶几导之言，曲节初摐摐。半途喜开凿，派别失大江。吾欲盈其气，不令见麾幢。牛羊满田野，解旆束空杠。倾尊与斟酌，四壁堆罂缸。玄帷隔雪风，照炉钉明釭。夜阑纵捭阖，哆口疏眉厖。势侔高阳翁，坐约齐横降。连日挟所有，形躯顿胮肛。将归乃徐谓，子言得无哤。回军与角逐，斫树收穷庞。雌声吐款要，酒壶缀羊腔。君乃昆仑渠，籍乃岭头泷。譬如蚁蛭微，讵可陵崆T 。幸愿终赐之，斩拔枿与桩。从此识归处，东流水淙淙。",
            "comment": ""
        },
        {
            "title": "寄皇甫湜",
            "content": "敲门惊昼睡，问报睦州吏。手把一封书，上有皇甫字。拆书放床头，涕与泪垂四。昏昏还就枕，惘惘梦相值。悲哉无奇术，安得生两翅。",
            "comment": ""
        },
        {
            "title": "射训狐",
            "content": "有鸟夜飞名训狐，矜凶挟狡夸自呼。乘时阴黑止我屋，声势慷慨非常粗。安然大唤谁畏忌，造作百怪非无须。聚鬼征妖自朋扇，罢掉栱桷颓墍涂。慈母抱儿怕入席，那暇更护鸡窠雏。我念乾坤德泰大，卵此恶物常勤劬。纵之岂即遽有害，斗柄行拄西南隅。谁谓停奸计尤剧，意欲唐突羲和乌。侵更历漏气弥厉，何由侥幸休须臾。咨余往射岂得已，候女两眼张睢盱。枭惊堕梁蛇走窦，一夫斩颈群雏枯。",
            "comment": ""
        },
        {
            "title": "调张籍",
            "content": "李杜文章在，光焰万丈长。不知群儿愚，那用故谤伤。蚍蜉撼大树，可笑不自量。伊我生其后，举颈遥相望。夜梦多见之，昼思反微茫。徒观斧凿痕，不瞩治水航。想当施手时，巨刃磨天扬。垠崖划崩豁，乾坤摆雷硠。惟此两夫子，家居率荒凉。帝欲长吟哦，故遣起且僵。剪翎送笼中，使看百鸟翔。平生千万篇，金薤垂琳琅。仙官敕七丁，雷电下取将。流落人间者，太山一毫芒。我愿生两翅，捕逐出八荒。精诚忽交通，百怪入我肠。刺手拔鲸牙，举瓢酌天浆。腾身跨汗漫，不著织女襄。顾语地上友，经营无太忙。乞君飞霞佩，与我高颉颃。",
            "comment": "：(1)调：调侃，调笑，戏谑。张籍（768--830），字文昌，贞元十四年（798）进士，历官太常寺太祝、水部员外郎、终国子司业。\r\n(2)文章：此指诗篇。\r\n(3)群儿：指\"谤伤\"李杜的人。前人认为主要是指元稹、白居易等（下详）。\r\n(4)蚍蜉：蚁类，常在松树根部营巢。\r\n(5)伊：发语词。\r\n(6)徒观两句：比喻\"李杜文章\"如同大禹治水疏通江河，后人虽能看到其成就，却无法目睹当时鬼斧神工的开辟情景了。\r\n(7)想当四句：想像禹治水时劈山凿石、声震天宇的情景。划：劈开。雷硠：山崩之声。\r\n(8)唯此以下十二句：说天帝想要好诗歌，就派李、杜到人间受苦，还故意折断他们的羽毛，剥夺他们的自由，让他们经受挫折坎坷磨难，从而创作出精金美玉般的绝代诗篇。然后又派天神取走了。现在遗留在人世的只不过?quot;太山一毫芒\"而已，尚且如此高不可及。金薤：书。古有薤叶书。又有薤叶形的金片，俗语称金叶子。琳琅：美玉石。此以金玉喻\"李杜文章\"，并言李杜诗篇播于金石。六丁、雷电：皆传说之天神。\r\n(9)八荒：古人以为九州在四海之内，而四海又在八荒之内。\r\n(10)精诚两句：言忽然悟得\"李杜文章\"之妙。犹今言灵感忽至。\r\n(11)刺手四句：比喻李、杜诗的创作境界。汗漫：广漠无边之处。《淮南子·道应训》：卢敖游于北海，遇异人，欲与交友，其人笑曰：\"嘻！子中州之民，宁肯而远至于此。……吾与汗漫期于九垓之外，吾不可以久驻。\"织女襄：《诗·小雅·大东》：\"跂彼织女，终日七襄。虽则七襄，不成报章。\"郑玄注：\"襄：驾也。驾，谓更其肆也。从旦至暮七辰，辰一移，因谓之七襄\"。按：织女，谓织女星。肆，谓星宿所舍，即星次。此句夸言神游物外，连织女星的车驾都不乘坐了。意谓超越了织女星运行的范围。\r\n(12)地上友：指张籍。经营：此谓构思。\r\n(13)乞：此谓送给。如杜甫《戏简郑广文虔兼呈苏司业源明》：\"赖有苏司业，时时乞酒钱\"。颉颃：上下飞翔。上飞曰颉，下飞曰颃。 | ：　　此诗作于元和十年（815），是文学史上著名的推尊李、杜的力作。前人认为李杜之后，韩愈最早将李、杜并尊，而且称誉颂扬最为有力。并认为此诗是针对当时一些人扬杜抑李或\"李、杜交讥\"而发。五代后晋人编撰《旧唐书》，认为元稹是\"李杜优劣论\"的始作俑者。宋人魏泰《临汉隐居诗话》进一步指实韩诗所斥\"群儿\"，是指元稹、白居易：\"元稹作李杜优劣论，先杜而后李，韩退之不以为然，诗曰'李杜文章在……可笑不自量'，为微之发也\"。此后，人多从其说。\r\n　　然事实并不尽然。其实元稹是最早对李、杜并称的人。早于韩愈此诗二十一年，即贞元十年（794），元稹作《代曲江老人百韵》，诗中已有\"李杜诗篇敌\"之句。贞元十四年（798）韩愈《醉留东野》诗有\"昔年因读李白杜甫诗，长恨二人不相从\"之句。但在元和八年，元稹作《唐故工部员外杜君墓系铭并序》，这是唐代唯一一篇从理论上分析杜诗出现之意义的文献，其中再次提到李、杜时，确实有所高下：\"诗人已来，未有如杜子美者。时山东李白，亦以奇文取称，时人谓之李杜。余观其乐府歌诗，诚亦差肩于子美矣；至若铺陈终始，排比声韵，大或千言，次犹数百，词气奋迈，而风调清深，属对律切，而脱弃凡近，则李尚不能历其藩篱，况壶奥乎？\"白居易作于元和十年的《与元九书》，则有李杜并讥之嫌\"。诗之豪者，世称李杜。李之作才矣、奇矣，索其风雅比兴，十无一焉。杜诗最多，可传者千余首，尽工尽善，又过于李。然撮其《新娄》、《石壕》诸章，亦不过三四十。杜尚如此，况不迨杜者乎？\"白氏本意是强调\"唯歌生民病\"的新乐府诗，并非全面贬低李杜。但\"谤伤\"之嫌确亦难免。\r\n　　韩愈此诗极全力宏扬李杜，其所谓\"群儿\"、\"谤伤\"等语，亦必有所指。钱仲联《集释》补释云：\"籍虽隶韩门，然其乐府诗体近元、白而不近韩，故白亟称之。元、白持论，当为籍所可，故昌黎为此诗以启发之欤？\"\r\n　　不论此诗写作起因如何，其艺术成就确可称道。此诗力大思雄，纵横恣肆，颇有李白浪漫风格，其想像、夸张、比喻皆新奇有趣，然而又非常恰当，足见大家风范。朱彝尊《批韩诗》曰：\"议论诗，又别是一调，以苍老胜，他人无此胆。\"《唐宋诗举要》引吴闿生语：\"雄奇伟岸，亦有光焰万丈之观。\"韩诗造语新奇历来受人称誉，赵翼《瓯北诗话》云：\"诗家好作奇句警语，必千锤百炼而后能成。如……昌黎之'巨刃磨天扬'、'乾坤摆雷硠'等句，实足惊心动魄，然全力搏兔之状人皆见之\"。《岘佣说诗》：\"奇杰之语，戛戛独造\"。韩愈《荐士》评孟郊诗云：\"横空盘硬语，妥帖力排奡\"。此语常被后人用来评价韩愈本人的诗。 | 【注释】　李白和杜甫的诗歌成就，在盛行王、孟和元、白诗风的中唐时期，往往不被重视，甚至还受到某些人不公正的贬抑。韩愈在此诗中，热情地赞美李白和杜甫的诗文，表现出高度倾慕之情。在对李、杜诗歌的评价问题上，韩愈要比同时的人高明得多。　　本诗可分为三段。前六句为第一段。作者对李、杜诗文作出了极高的评价，并讥斥“群儿”谤伤前辈是多么无知可笑。“李杜文章在，光焰万丈长”二句，已成为对这两位伟大诗人的千古定评了。中间二十二句为第二段。力写对李、杜的钦仰，赞美他们诗歌的高度成就。其中“伊我”十句，作者感叹生于李、杜之后，只好在梦中瞻仰他们的风采。特别是读到李、杜光彩四溢的诗篇时，便不禁追想起他们兴酣落笔的情景：就象大禹治水那样，挥动着摩天巨斧，山崖峭壁一下子劈开了，被堙遏的洪水便倾泻出来，天地间回荡着山崩地裂的巨响。“惟此”六句，感叹李、杜生前不遇。天帝要使诗人永不停止歌唱，便故意给予他们升沉不定的命运。好比剪了羽毛囚禁在笼中的鸟儿，痛苦地看着外边百鸟自由自在地飞翔。“平生”六句，作者惋惜李、杜的诗文多已散佚。他们一生写了千万篇金玉般优美的诗歌，但其中多被仙官派遣神兵收取去了，流传人间的，只不过是泰山的毫末之微而已。末十二句为第三段。“我愿”八句，写自己努力去追随李、杜。诗人希望能生出两翅，在天地中追寻李、杜诗歌的精神。他终于能与前辈诗人精诚感通，于是，千奇百怪的诗境便进入心里：反手拔出大海中长鲸的利齿，高举大瓢，畅饮天宫中的仙酒，忽然腾身而起，遨游于广漠无穷的天宇中，自由自在，发天籁之音，甚至连织女所制的天衣也不屑去穿了。最后四句点题。诗人恳切地劝导老朋友张籍：不要老是钻在书堆中寻章摘句，忙碌经营，还是和我一起向李、杜学习，在诗歌的广阔天地中高高飞翔吧。　　韩愈在中唐诗坛上，开创了一个重要的流派。叶燮《原诗》说：“韩诗为唐诗之一大变。其力大，其思雄。”诗人以其雄健的笔力，凌厉的气势，驱使宇宙万象进入诗中，表现了宏阔奇伟的艺术境界。这对纠正大历以来诗坛软熟褊浅的诗风，是有着积极作用的。而《调张籍》就正象诗界异军崛起的一篇宣言，它本身的风格，最能体现出韩诗奇崛雄浑的诗风。　　诗人笔势波澜壮阔，恣肆纵横，全诗如长江大河浩浩荡荡，奔流直下，而其中又曲折盘旋，激溅飞泻，变态万状，令人心摇意眩，目眩神迷。如第二段中，极写李、杜创作“施手时”情景，气势宏伟，境界阔大。突然，笔锋一转：“惟此两夫子，家居率荒凉。”豪情壮气一变而为感喟苍凉，所谓“勒奔马于嘘吸之间”，非有极大神力者何能臻此！下边第三段“我愿”数句，又再作转折，由李、杜而写及自己，驰骋于碧海苍天之中，诗歌的内涵显得更为深厚。我们还注意到，诗人并没有让江河横溢，一往不收，他力束狂澜，迫使汹涌的流水循着河道前流。本诗在命题立意、结构布局、遣词造句上，处处可见到作者独具的匠心。如诗中三个段落，回环相扣，展转相生。全诗寓纵横变化于规矩方圆之中，非有极深功力者何能臻此！　　尤可注意的是，诗中充满了探险入幽的奇思幻想。第一段六句，纯为议论。自第二段始，运笔出神入化，简直使人眼花缭乱。“想当施手时，巨刃磨天扬。垠崖划崩豁，乾坤摆雷硠。”用大禹凿山导河来形容李、杜下笔为文，这种匪夷所思的奇特的想象，决不是一般诗人所能有的。诗人写自己对李、杜的追慕是那样狂热：“我愿生两翅，捕逐出八荒。”他长出了如云般的长翮大翼，乘风振奋，出六合，绝浮尘，探索李、杜艺术的精英。追求的结果是“百怪入我肠”。此“百怪”可真名不虚说，既有“剌手拔鲸牙，举瓢酌天浆”，又有“腾身跨汗漫，不着织女襄”。下海上天，想象之神奇令人惊叹。而且诗人之奇思，或在天，或在地，或挟雷电，或跨天宇，雄阔壮丽。韩诗曰奇曰雄，如此诗者可见其风格了。　　诗人这种神奇的想象，每借助于夸张和比喻的艺术手法，就是前人所盛称的“以想象出诙诡”。诗人这样写那些妄图诋毁李、杜的轻薄后生：“蚍蜉撼大树，可笑不自量！”设喻贴切，形象生新，后世提炼为成语，早已家传户晓了。诗中万丈光焰，磨天巨刃，乾坤间的巨响，太山、长鲸等瑰玮奇丽的事物，都被用来设喻，使诗歌磅礴的气势和诡丽的境界得到充分的表现。　　此诗是“论诗”之作。朱彝尊《批韩诗》说：“议论诗，是又别一调，以苍老胜，他人无此胆。”这所谓的“别调”，其实应是议论诗中的“正格”，那就是以形象为议论。在本诗中，作者通过丰富的想象和夸张、比喻等表现手法，在塑造李白、杜甫及其诗歌的艺术形象的同时，也塑造出作者本人及其诗歌的艺术形象，生动地表达出诗人对诗歌的一些精到的见解，这正是本诗在思想上和艺术上的成功之处。　　（陈永正）"
        },
        {
            "title": "赠张籍",
            "content": "吾老著读书，馀事不挂眼。有儿虽甚怜，教示不免简。君来好呼出，踉跄越门限。惧其无所知，见则先愧赧。昨因有缘事，上马插手版。留君住厅食，使立侍盘盏。薄暮归见君，迎我笑而莞。指渠相贺言，此是万金产。吾爱其风骨，粹美无可拣。试将诗义授，如以肉贯丳。开祛露毫末，自得高蹇嵼。我身蹈丘轲，爵位不早绾。固宜长有人，文章绍编刬。感荷君子德，恍若乘朽栈。召令吐所记，解摘了瑟僴。顾视窗壁间，亲戚竞觇矕。喜气排寒冬，逼耳鸣睍睆。如今更谁恨，便可耕灞浐。",
            "comment": ""
        },
        {
            "title": "食曲河驿",
            "content": "晨及曲河驿，凄然自伤情。群乌巢庭树，乳燕飞檐楹。而我抱重罪，孑孑万里程。亲戚顿乖角，图史弃纵横。下负明义重，上孤朝命荣。杀身谅无补，何用答生成。",
            "comment": ""
        },
        {
            "title": "送进士刘师服东归",
            "content": "猛虎落槛阱，坐食如孤豚。丈夫在富贵，岂必守一门。公心有勇气，公口有直言。奈何任埋没，不自求腾轩。仆本亦进士，颇尝究根源。由来骨鲠材，喜被软弱吞。低头受侮笑，隐忍硉兀冤。泥雨城东路，夏槐作云屯。还家虽阙短，把日亲晨飧。携持令名归，自足贻家尊。时节不可玩，亲交可攀援。勉来取金紫，勿久休中园。",
            "comment": ""
        },
        {
            "title": "送陆畅归江南",
            "content": "举举江南子，名以能诗闻。一来取高第，官佐东宫军。迎妇丞相府，夸映秀士群。鸾鸣桂树间，观者何缤纷。人事喜颠倒，旦夕异所云。萧萧青云干，遂逐荆棘焚。岁晚鸿雁过，乡思见新文。践此秦关雪，家彼吴洲云。悲啼上车女，骨肉不可分。感慨都门别，丈夫酒方醺。我实门下士，力薄蚋与蚊。受恩不即报，永负湘中坟。",
            "comment": ""
        },
        {
            "title": "路傍堠",
            "content": "堆堆路傍堠，一双复一只。迎我出秦关，送我入楚泽。千以高山遮，万以远水隔。吾君勤听治，照与日月敌。臣愚幸可哀，臣罪庶可释。何当迎送归，缘路高历历。",
            "comment": ""
        },
        {
            "title": "题炭谷湫祠堂",
            "content": "万生都阳明，幽暗鬼所寰。嗟龙独何智，出入人鬼间。不知谁为助，若执造化关。厌处平地水，巢居插天山。列峰若攒指，石盂仰环环。巨灵高其捧，保此一掬悭。森沈固含蓄，本以储阴奸。鱼鳖蒙拥护，群嬉傲天顽。翾翾栖托禽，飞飞一何闲。祠堂像侔真，擢玉纡烟鬟。群怪俨伺候，恩威在其颜。我来日正中，悚惕思先还。寄立尺寸地，敢言来途艰。吁无吹毛刃，血此牛蹄殷。至令乘水旱，鼓舞寡与鳏。林丛镇冥冥，穷年无由删。妍英杂艳实，星琐黄朱斑。石级皆险滑，颠跻莫牵攀。龙区雏众碎，付与宿已颁。弃去可奈何，吾其死茅菅。",
            "comment": ""
        },
        {
            "title": "赠刘师服",
            "content": "羡君齿牙牢且洁，大肉硬饼如刀截。我今呀豁落者多，所存十馀皆兀臲。匙抄烂饭稳送之，合口软嚼如牛呞。妻儿恐我生怅望，盘中不饤栗与梨。只今年才四十五，后日悬知渐莽卤。朱颜皓颈讶莫亲，此外诸馀谁更数。忆昔太公仕进初，口含两齿无赢馀。虞翻十三比岂少，遂自惋恨形于书。丈夫命存百无害，谁能点检形骸外。巨缗东钓倘可期，与子共饱鲸鱼脍。",
            "comment": ""
        },
        {
            "title": "双鸟诗",
            "content": "双鸟海外来，飞飞到中州。一鸟落城市，一鸟集岩幽。不得相伴鸣，尔来三千秋。两鸟各闭口，万象衔口头。春风卷地起，百鸟皆飘浮。两鸟忽相逢，百日鸣不休。有耳聒皆聋，有口反自羞。百舌旧饶声，从此恒低头。得病不呻唤，泯默至死休。雷公告天公，百物须膏油。自从两鸟鸣，聒乱雷声收。鬼神怕嘲咏，造化皆停留。草木有微情，挑抉示九州。虫鼠诚微物，不堪苦诛求。不停两鸟鸣，百物皆生愁。不停两鸟鸣，自此无春秋。不停两鸟鸣，日月难旋輈。不停两鸟鸣，大法失九畴。周公不为公，孔丘不为丘。天公怪两鸟，各捉一处囚。百虫与百鸟，然后鸣啾啾。两鸟既别处，闭声省愆尤。朝食千头龙，暮食千头牛。朝饮河生尘，暮饮海绝流。还当三千秋，更起鸣相酬。",
            "comment": ""
        },
        {
            "title": "送无本师归范阳",
            "content": "无本于为文，身大不及胆。吾尝示之难，勇往无不敢。蛟龙弄角牙，造次欲手揽。众鬼囚大幽，下觑袭玄窞。天阳熙四海，注视首不颔。鲸鹏相摩窣，两举快一啖。夫岂能必然，固已谢黯黮。狂词肆滂葩，低昂见舒惨。奸穷怪变得，往往造平澹。蜂蝉碎锦缬，绿池披菡萏。芝英擢荒榛，孤翮起连菼。家住幽都远，未识气先感。来寻吾何能，无殊嗜昌歜。始见洛阳春，桃枝缀红糁。遂来长安里，时卦转习坎。老懒无斗心，久不事铅椠。欲以金帛酬，举室常V 颔。念当委我去，雪霜刻以憯。狞飙搅空衢，天地与顿撼。勉率吐歌诗，慰女别后览。",
            "comment": ""
        },
        {
            "title": "河南令舍池台",
            "content": "灌池才盈五七丈，筑台不过七八尺。欲将层级压篱落，未许波澜量斗石。规摹虽巧何足夸，景趣不远真可惜。长令人吏远趋走，已有蛙黾助狼藉。",
            "comment": ""
        },
        {
            "title": "嘲鲁连子",
            "content": "鲁连细而黠，有似黄鹞子。田巴兀老苍，怜汝矜爪觜。开端要惊人，雄跨吾厌矣。高拱禅鸿声，若辍一杯水。独称唐虞贤，顾未知之耳。",
            "comment": ""
        },
        {
            "title": "谁氏子",
            "content": "非痴非狂谁氏子，去入王屋称道士。白头老母遮门啼，挽断衫袖留不止。翠眉新妇年二十，载送还家哭穿市。或云欲学吹凤笙，所慕灵妃媲萧史。又云时俗轻寻常，力行险怪取贵仕。神仙虽然有传说，知者尽知其妄矣。圣君贤相安可欺，乾死穷山竟何俟。呜呼余心诚岂弟，愿往教诲究终始。罚一劝百政之经，不从而诛未晚耳。谁其友亲能哀怜，写吾此诗持送似。",
            "comment": ""
        },
        {
            "title": "酬司门卢四兄云夫院长望秋作",
            "content": "长安雨洗新秋出，极目寒镜开尘函。终南晓望蹋龙尾，倚天更觉青巉巉。自知短浅无所补，从事久此穿朝衫。归来得便即游览，暂似壮马脱重衔。曲江荷花盖十里，江湖生目思莫缄。乐游下瞩无远近，绿槐萍合不可芟。白首寓居谁借问，平地寸步扃云岩。云夫吾兄有狂气，嗜好与俗殊酸咸。日来省我不肯去，论诗说赋相喃喃。望秋一章已惊绝，犹言低抑避谤谗。若使乘酣骋雄怪，造化何以当镌劖。嗟我小生值强伴，怯胆变勇神明鉴。驰坑跨谷终未悔，为利而止真贪馋。高揖群公谢名誉，远追甫白感至諴。楼头完月不共宿，其奈就缺行攕攕。",
            "comment": ""
        },
        {
            "title": "寄卢仝",
            "content": "玉川先生洛城里，破屋数间而已矣。一奴长须不裹头，一婢赤脚老无齿。辛勤奉养十余人，上有慈亲下妻子。先生结发憎俗徒，闭门不出动一纪。至今邻僧乞米送，仆忝县尹能不耻。俸钱供给公私余，时致薄少助祭祀。劝参留守谒大尹，言语才及辄掩耳。水北山人得名声，去年去作幕下士。水南山人又继往，鞍马仆从塞闾里。少室山人索价高，两以谏官征不起。彼皆刺口论世事，有力未免遭驱使。先生事业不可量，惟用法律自绳己。春秋三传束高阁，独抱遗经穷终始。往年弄笔嘲同异，怪辞惊众谤不已。近来自说寻坦途。犹上虚空跨绿駬。去年生儿名添丁，意令与国充耘耔。国家丁口连四海，岂无农夫亲耒耜。先生抱才终大用，宰相未许终不仕。假如不在陈力列，立言垂范亦足恃。苗裔当蒙十世宥，岂谓贻厥无基阯。故知忠孝生天性，洁身乱伦定足拟。昨晚长须来下状，隔墙恶少恶难似。每骑屋山下窥阚，浑舍惊怕走折趾。凭依婚媾欺官吏，不信令行能禁止。先生受屈未曾语，忽此来告良有以。嗟我身为赤县令，操权不用欲何俟。立召贼曹呼伍伯，尽取鼠辈尸诸市。先生又遣长须来，如此处置非所喜。况又时当长养节，都邑未可猛政理。先生固是余所畏，度量不敢窥涯涘。放纵是谁之过欤，效尤戮仆愧前史。买羊沽酒谢不敏，偶逢明月曜桃李。先生有意许降临，更遣长须致双鲤。",
            "comment": ""
        },
        {
            "title": "招杨之罘",
            "content": "柏生两石间，万岁终不大。野马不识人，难以驾车盖。柏移就平地，马羁入厩中。马思自由悲，柏有伤根容。伤根柏不死，千丈日以至。马悲罢还乐，振迅矜鞍辔。之罘南山来，文字得我惊。馆置使读书，日有求归声。我令之罘归，失得柏与马。之罘别我去，计出柏马下。我自之罘归，入门思而悲。之罘别我去，能不思我为。洒扫县中居，引水经竹间。嚣哗所不及，何异山中闲。前陈百家书，食有肉与鱼。先王遗文章，缀缉实在余。礼称独学陋，易贵不远复。作诗招之罘，晨夕抱饥渴。",
            "comment": ""
        },
        {
            "title": "李花二首",
            "content": "平旦入西园，梨花数株若矜夸。旁有一株李，颜色惨惨似含嗟。问之不肯道所以，独绕百匝至日斜。忽忆前时经此树，正见芳意初萌牙。奈何趁酒不省录，不见玉枝攒霜葩。泫然为汝下雨泪，无由反旆羲和车。东风来吹不解颜，苍茫夜气生相遮。冰盘夏荐碧实脆，斥去不御惭其花。当春天地争奢华，洛阳园苑尤纷拏。谁将平地万堆雪，剪刻作此连天花。日光赤色照未好，明月暂入都交加。夜领张彻投卢仝，乘云共至玉皇家。长姬香御四罗列，缟裙练帨无等差。静濯明妆有所奉，顾我未肯置齿牙。清寒莹骨肝胆醒，一生思虑无由邪。",
            "comment": ""
        },
        {
            "title": "醉留东野",
            "content": "昔年因读李白杜甫诗，长恨二人不相从。吾与东野生并世，如何复蹑二子踪。东野不得官，白首夸龙钟。韩子稍奸黠，自惭青蒿倚长松。低头拜东野，原得终始如駏蛩。东野不回头，有如寸筳撞巨钟。我愿身为云，东野变为龙。四方上下逐东野，虽有离别无由逢。",
            "comment": ""
        },
        {
            "title": "辛卯年雪",
            "content": "元和七年春，寒气不肯归。河南二月末，雪花一尺围。崩腾相排拶，龙凤交横飞。波涛何飘扬，天风吹幡旂。白帝盛羽卫，鬖髿振裳衣。白霓先启途，从以万玉妃。翕翕陵厚载，哗哗弄阴机。生平未曾见，何暇议是非。或云丰年祥，饱食可庶几。善祷吾所慕，谁言寸诚微。",
            "comment": ""
        },
        {
            "title": "送湖南李正字归",
            "content": "长沙入楚深，洞庭值秋晚。人随鸿雁少，江共蒹葭远。历历余所经，悠悠子当返。孤游怀耿介，旅宿梦婉娩。风土稍殊音，鱼虾日异饭。亲交俱在此，谁与同息偃。",
            "comment": ""
        },
        {
            "title": "送石洪处士赴河阳幕得起字",
            "content": "长把种树书，人云避世士。忽骑将军马，自号报恩子。风云入壮怀，泉石别幽耳。钜鹿师欲老，常山险犹恃。岂惟彼相忧，固是吾徒耻。去去事方急，酒行可以起。",
            "comment": ""
        },
        {
            "title": "送李翱",
            "content": "广州万里途，山重江逶迤。行行何时到，谁能定归期。揖我出门去，颜色异恒时。虽云有追送，足迹绝自兹。人生一世间，不自张与弛。譬如浮江木，纵横岂自知。宁怀别时苦，勿作别后思。",
            "comment": ""
        },
        {
            "title": "燕河南府秀才得生字",
            "content": "吾皇绍祖烈，天下再太平。诏下诸郡国，岁贡乡曲英。元和五年冬，房公尹东京。功曹上言公，是月当登名。乃选二十县，试官得鸿生。群儒负己材，相贺简择精。怒起簸羽翮，引吭吐铿轰。此都自周公，文章继名声。自非绝殊尤，难使耳目惊。今者遭震薄，不能出声鸣。鄙夫忝县尹，愧栗难为情。惟求文章写，不敢妒与争。还家敕妻儿，具此煎炰烹。柿红蒲萄紫，肴果相扶檠。芳荼出蜀门，好酒浓且清。何能充欢燕，庶以露厥诚。昨闻诏书下，权公作邦桢。文人得其职，文道当大行。阴风搅短日，冷雨涩不晴。勉哉戒徒驭，家国迟子荣。",
            "comment": ""
        },
        {
            "title": "酬裴十七功曹巡府西驿途中见寄",
            "content": "相公罢论道，聿至活东人。御史坐言事，作吏府中尘。遂令河南治，今古无俦伦。四海日富庶，道途隘蹄轮。府西三百里，候馆同鱼鳞。相公谓御史，劳子去自巡。是时山水秋，光景何鲜新。哀鸿鸣清耳，宿雾褰高旻。遗我行旅诗，轩轩有风神。譬如黄金盘，照耀荆璞真。我来亦已幸，事贤友其仁。持竿洛水侧，孤坐屡穷辰。多才自劳苦，无用只因循。辞免期匪远，行行及山春。",
            "comment": ""
        },
        {
            "title": "感春五首",
            "content": "辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。前随杜尹拜表回，笑言溢口何欢咍。孔丞别我适临汝，风骨峭峻遗尘埃。音容不接只隔夜，凶讣讵可相寻来。天公高居鬼神恶，欲保性命诚难哉。辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。",
            "comment": ""
        },
        {
            "title": "东都遇春",
            "content": "少年气真狂，有意与春竞。行逢二三月，九州花相映。川原晓服鲜，桃李晨妆靓。荒乘不知疲，醉死岂辞病。饮啖惟所便，文章倚豪横。尔来曾几时，白发忽满镜。旧游喜乖张，新辈足嘲评。心肠一变化，羞见时节盛。得闲无所作，贵欲辞视听。深居疑避仇，默卧如当暝。朝曦入牖来，鸟唤昏不醒。为生鄙计算，盐米告屡罄。坐疲都忘起，冠侧懒复正。幸蒙东都官，获离机与阱。乖慵遭傲僻，渐染生弊性。既去焉能追，有来犹莫骋。有船魏王池，往往纵孤泳。水容与天色，此处皆绿净。岸树共纷披，渚牙相纬经。怀归苦不果，即事取幽迸。贪求匪名利，所得亦已并。悠悠度朝昏，落落捐季孟。群公一何贤，上戴天子圣。谋谟收禹绩，四面出雄劲。转输非不勤，稽逋有军令。在庭百执事，奉职各祗敬。我独胡为哉，坐与亿兆庆。譬如笼中鸟，仰给活性命。为诗告友生，负愧终究竟。",
            "comment": ""
        },
        {
            "title": "送侯参谋赴河中幕",
            "content": "忆昔初及第，各以少年称。君颐始生须，我齿清如冰。尔时心气壮，百事谓己能。一别讵几何，忽如隔晨兴。我齿豁可鄙，君颜老可憎。相逢风尘中，相视迭嗟矜。幸同学省官，末路再得朋。东司绝教授，游宴以为恒。秋渔荫密树，夜博然明灯。雪径抵樵叟，风廊折谈僧。陆浑桃花间，有汤沸如烝。三月崧少步，踯躅红千层。洲沙厌晚坐，岭壁穷晨升。沈冥不计日，为乐不可胜。迁满一已异，乖离坐难凭。行行事结束，人马何蹻腾。感激生胆勇，从军岂尝曾。洸洸司徒公，天子爪与肱。提师十万余，四海钦风棱。河北兵未进，蔡州帅新薨。曷不请扫除，活彼黎与烝。鄙夫诚怯弱，受恩愧徒弘。犹思脱儒冠，弃死取先登。又欲面言事，上书求诏征。侵官固非是，妄作谴可惩。惟当待责免，耕劚归沟塍。今君得所附，势若脱鞲鹰。檄笔无与让，幕谋识其膺。收绩开史牒，翰飞逐溟鹏。男儿贵立事，流景不可乘。岁老阴沴作，云颓雪翻崩。别袖拂洛水，征车转崤陵。勤勤酒不进，勉勉恨已仍。送君出门归，愁肠若牵绳。默坐念语笑，痴如遇寒蝇。策马谁可适，晤言谁为应。席尘惜不扫，残尊对空凝。信知后会时，日月屡环縆。生期理行役，欢绪绝难承。寄书惟在频，无吝简与缯。",
            "comment": ""
        },
        {
            "title": "将归赠孟东野房蜀客",
            "content": "君门不可入，势利互相推。借问读书客，胡为在京师。举头未能对，闭眼聊自思。倏忽十七年，终朝苦寒饥。宦途竟寥落，鬓发坐差池。颍水清且寂，箕山坦而夷。如今便当去，咄咄无自疑。",
            "comment": ""
        },
        {
            "title": "和虞部卢四酬翰林钱七赤藤杖歌",
            "content": "赤藤为杖世未窥，台郎始携自滇池。滇王扫宫避使者，跪进再拜语嗢咿。绳桥拄过免倾堕，性命造次蒙扶持。途经百国皆莫识，君臣聚观逐旌麾。共传滇神出水献，赤龙拔须血淋漓。又云羲和操火鞭，暝到西极睡所遗。几重包裹自题署，不以珍怪夸荒夷。归来捧赠同舍子，浮光照手欲把疑。空堂昼眠倚牖户，飞电著壁搜蛟螭。南宫清深禁闱密，唱和有类吹埙篪。妍辞丽句不可继，见寄聊且慰分司。",
            "comment": ""
        },
        {
            "title": "苦寒",
            "content": "四时各平分，一气不可兼。隆寒夺春序，颛顼固不廉。太昊弛维纲，畏避但守谦。遂令黄泉下，萌牙夭句尖。草木不复抽，百味失苦甜。凶飙搅宇宙，铓刃甚割砭。日月虽云尊，不能活乌蟾。羲和送日出，恇怯频窥觇。炎帝持祝融，呵嘘不相炎。而我当此时，恩光何由沾。肌肤生鳞甲，衣被如刀镰。气寒鼻莫嗅，血冻指不拈。浊醪沸入喉，口角如衔箝。将持匕箸食，触指如排签。侵炉不觉暖，炽炭屡已添。探汤无所益，何况纩与缣。虎豹僵穴中，蛟螭死幽潜。荧惑丧缠次，七龙冰脱髯。芒砀大包内，生类恐尽歼。啾啾窗间雀，不知已微纤。举头仰天鸣，所愿晷刻淹。不如弹射死，却得亲炰燖。鸾皇苟不存，尔固不在占。其馀蠢动俦，俱死谁恩嫌。伊我称最灵，不能女覆苫。悲哀激愤叹，五藏难安恬。中宵倚墙立，淫泪何渐渐。天王哀无辜，惠我下顾瞻。褰旒去耳纩，调和进梅盐。贤能日登御，黜彼傲与憸。生风吹死气，豁达如褰帘。悬乳零落堕，晨光入前檐。雪霜顿销释，土脉膏且黏。岂徒兰蕙荣，施及艾与蒹。日萼行铄铄，风条坐襜襜。天乎苟其能，吾死意亦厌。",
            "comment": ""
        },
        {
            "title": "哭杨兵部凝陆歙州参",
            "content": "人皆期七十，才半岂蹉跎。并出知己泪，自然白发多。晨兴为谁恸，还坐久滂沱。论文与晤语，已矣可如何。",
            "comment": ""
        },
        {
            "title": "落齿",
            "content": "去年落一牙，今年落一齿。俄然落七七，落势殊未已。馀存皆动摇，尽落应始止。忆初落一时，但念豁可耻。及至落二三，始忧衰即死。每一将落时，懔懔恒在已。叉牙妨食物，颠倒怯漱水。终焉舍我落，意与崩山比。今来落既熟，见落空相似。余存二十余，次第知落矣。倘常岁落一，自足支两纪。如其落并空，与渐亦同指。人言齿之落，寿命理难恃。我言生有涯，长短俱死尔。人言齿之豁，左右惊谛视。我言庄周云，水雁各有喜。语讹默固好，嚼废软还美。因歌遂成诗，持用诧妻子。",
            "comment": ""
        },
        {
            "title": "晚菊",
            "content": "少年饮酒时，踊跃见菊花。今来不复饮，每见恒咨嗟。伫立摘满手，行行把归家。此时无与语，弃置奈悲何。",
            "comment": ""
        },
        {
            "title": "新竹",
            "content": "笋添南阶竹，日日成清閟。缥节已储霜，黄苞犹掩翠。出栏抽五七，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。",
            "comment": ""
        },
        {
            "title": "孟东野失子",
            "content": "失子将何尤，吾将上尤天。女实主下人，与夺一何偏。彼于女何有，乃令蕃且延。此独何罪辜，生死旬日间。上呼无时闻，滴地泪到泉。地祇为之悲，瑟缩久不安。乃呼大灵龟，骑云款天门。问天主下人，薄厚胡不均。天曰天地人，由来不相关。吾悬日与月，吾系星与辰。日月相噬啮，星辰踣而颠。吾不女之罪，知非女由因。且物各有分，孰能使之然。有子与无子，祸福未可原。鱼子满母腹，一一欲谁怜。细腰不自乳，举族常孤鳏。鸱枭啄母脑，母死子始翻。蝮蛇生子时，坼裂肠与肝。好子虽云好，未还恩与勤。恶子不可说，鸱枭蝮蛇然。有子且勿喜，无子固勿叹。上圣不待教，贤闻语而迁。下愚闻语惑，虽教无由悛。大灵顿头受，即日以命还。地祇谓大灵，女往告其人。东野夜得梦，有夫玄衣巾。闯然入其户，三称天之言。再拜谢玄夫，收悲以欢忻。",
            "comment": ""
        },
        {
            "title": "陆浑山火和皇甫湜用其韵",
            "content": "皇甫补官古贲浑，时当玄冬泽乾源。山狂谷很相吐吞，风怒不休何轩轩。摆磨出火以自燔，有声夜中惊莫原。天跳地踔颠乾坤，赫赫上照穷崖垠。截然高周烧四垣，神焦鬼烂无逃门。三光弛隳不复暾，虎熊麋猪逮猴猿。水龙鼍龟鱼与鼋，鸦鸱雕鹰雉鹄鹍。燖炰煨爊孰飞奔，祝融告休酌卑尊，错陈齐玫辟华园，芙蓉披猖塞鲜繁。千钟万鼓咽耳喧。攒杂啾嚄沸篪埙，彤幢绛旃紫纛幡。炎官热属朱冠裈，髹其肉皮通髀臀。颓胸垤腹车掀辕，缇颜靺股豹两鞬。霞车虹靷日毂轓，丹蕤縓盖绯繙ǐ。红帷赤幕罗脤膰，ì池波风肉陵屯。谽呀钜壑颇黎盆，豆登五山瀛四尊。熙熙釂酬笑语言，雷公擘山海水翻。齿牙嚼啮舌腭反，电光ō磹赪目?，顼冥收威避玄根，斥弃舆马背厥孙。缩身潜喘拳肩跟，君臣相怜加爱恩。命黑螭侦焚其元，天阙悠悠不可援。梦通上帝血面论，侧身欲进叱于阍。帝赐九河湔涕痕，又诏巫阳反其魂。徐命之前问何冤，火行于冬古所存。我如禁之绝其飧，女丁妇壬传世婚。一朝结雠奈后昆，时行当反慎藏蹲。视桃著花可小骞，月及申酉利复怨。助汝五龙从九鲲，溺厥邑囚之昆仑。皇甫作诗止睡昏，辞夸出真遂上焚。要余和增怪又烦，虽欲悔舌不可扪。",
            "comment": ""
        },
        {
            "title": "青青水中蒲三首",
            "content": "青青水中蒲，下有一双鱼。君今上陇去，我在与谁居。青青水中蒲，长在水中居。寄语浮萍草，相随我不如。青青水中蒲，叶短不出水。妇人不下堂，行子在万里。",
            "comment": " | 【注释】　　这三首乐府诗是具有同一主题的组诗——思妇之歌。它是韩愈青年时代的作品，写于贞元九年（793），是寄给他的妻子卢氏的。清人陈沆《诗比兴笺》说是“寄内而代为内人怀己之词”，是一种“代内人答”的体裁，风格别致。　　第一首描绘送别情景。诗人以青青的水中蒲草起兴，衬托离思的氛围，又以蒲草下有一双鱼儿作比兴，以反衬思妇的孤独。鱼儿成双作对，在水中香蒲下自由自在地游来游去，而诗中女主人公却要与夫君分离。她触景生情，不禁依依不舍，深情地说：您如今要上陇州去，谁跟我在一起呢？语意真率、朴素，是民歌格调。短短四句诗，上下两联形成鲜明的对照：从地域上看，“青青水中蒲”，是风光明丽，一片蓬蓬勃勃的中原河边景色；而“君今上陇去”，却是偏远荒凉的西北边境。从情调上看，“下有一双鱼”，显得多么欢愉而写意；而“我在与谁居”，女主人公又见得多么伶仃而落寞。　　第二首仍言离情，诗人以不同方式作反复回环的表现。开始两句诗是比，以蒲草“长在水中居”象征女主人公长在家中居住，不能相随夫君而行。又用可以自由自在地随水漂流的浮萍来反衬，言蒲不如浮萍之能相随。所以，思妇寄语浮萍，无限感慨。　　第三首主题相同，一唱三叹，感情一首比一首深沉。“青青水中蒲，叶短不出水”，这两句诗有兴有比。用蒲草的短叶不出水，比喻思妇不能出门相随夫君。“妇人不下堂，行子在万里”，在空间上距离那么遥远，女主人公孤单单的形象也就显现出来，而其内心的凄苦也可想而知。诗中没有表示相思之语，而思夫之情自见。谢榛叹为“托兴高远，有风人之旨”（《四溟诗话》卷二）。　　三首诗是一脉贯通，相互联系的“三部曲”。　　第一首，行子刚刚出门离家，思妇只提出“我在与谁居”的问题，其离情别绪尚处在发展的起点上。第二首，行子远去，思妇为相思所苦，发出“相随我不如”的叹息。离愁比以前浓重多了。第三首，女主人公内心的孤凄感受随着行子“在万里”而与日俱增，一层深一层，全诗就在感情高潮中戛然而止，余韵无穷。　　在体裁上，《青青水中蒲》继承《诗经》、汉乐府的传统而又推陈出新。朱彝尊谓“篇法祖毛诗，语调则汉魏歌行耳”。　　诗的语言通俗流畅，风格象民歌朴素自然，看似平淡，而意味深长，前人赞之曰：“炼藻绘入平淡”，正道出这组诗的风格特色。　　（何国治）"
        },
        {
            "title": "县斋读书",
            "content": "出宰山水县，读书松桂林。萧条捐末事，邂逅得初心。哀狖醒俗耳，清泉洁尘襟。诗成有共赋，酒熟无孤斟。青竹时默钓，白云日幽寻。南方本多毒，北客恒惧侵。谪谴甘自守，滞留愧难任。投章类缟带，伫答逾兼金。",
            "comment": ""
        },
        {
            "title": "三星行",
            "content": "我生之辰，月宿南斗。牛奋其角，箕张其口。牛不见服箱，斗不挹酒浆。箕独有神灵，无时停簸扬。无善名已闻，无恶声已讙。名声相乘除，得少失有馀。三星各在天，什伍东西陈。嗟汝牛与斗，汝独不能神。",
            "comment": ""
        },
        {
            "title": "送区弘南归",
            "content": "穆昔南征军不归，虫沙猿鹤伏以飞。汹汹洞庭莽翠微，九疑镵天荒是非。野有象犀水贝玑，分散百宝人士稀。我迁于南日周围，来见者众莫依俙。爰有区子荧荧晖，观以彝训或从违。我念前人譬葑菲，落以斧引以纆徽。虽有不逮驱騑騑，或采于薄渔于矶。服役不辱言不讥，从我荆州来京畿。离其母妻绝因依，嗟我道不能自肥。子虽勤苦终何希，王都观阙双巍巍。腾蹋众骏事鞍鞿，佩服上色紫与绯。独子之节可嗟唏，母附书至妻寄衣。开书拆衣泪痕晞，虽不敕还情庶几。朝暮盘羞恻庭闱，幽房无人感伊威。人生此难馀可祈，子去矣时若发机。蜃沉海底气升霏，彩雉野伏朝扇翚。处子窈窕王所妃，苟有令德隐不腓。况今天子铺德威，蔽能者诛荐受禨。出送抚背我涕挥，行行正直慎脂韦。业成志树来颀颀，我当为子言天扉。",
            "comment": ""
        },
        {
            "title": "游青龙寺赠崔大补阙",
            "content": "秋灰初吹季月管，日出卯南晖景短。友生招我佛寺行，正值万株红叶满。光华闪壁见神鬼，赫赫炎官张火伞。然云烧树火实骈，金乌下啄赪虬卵。魂翻眼倒忘处所，赤气冲融无间断。有如流传上古时，九轮照烛乾坤旱。二三道士席其间，灵液屡进玻黎碗。忽惊颜色变韶稚，却信灵仙非怪诞。桃源迷路竟茫茫，枣下悲歌徒纂纂。前年岭隅乡思发，踯躅成山开不算。去岁羁帆湘水明，霜枫千里随归伴。猿呼鼯啸鹧鸪啼，恻耳酸肠难濯浣。思君携手安能得，今者相从敢辞懒。由来钝騃寡参寻，况是儒官饱闲散。惟君与我同怀抱，锄去陵谷置平坦。年少得途未要忙，时清谏疏尤宜罕。何人有酒身无事，谁家多竹门可款。须知节候即风寒，幸及亭午犹妍暖。南山逼冬转清瘦，刻画圭角出崖窾。当忧复被冰雪埋，汲汲来窥戒迟缓。",
            "comment": ""
        },
        {
            "title": "剥啄行",
            "content": "剥剥啄啄，有客至门。我不出应，客去而嗔。从者语我，子胡为然。我不厌客，困于语言。欲不出纳，以堙其源。空堂幽幽，有秸有莞。门以两板，丛书于间。窅窅深堑，其墉甚完。彼宁可隳，此不可干。从者语我，嗟子诚难。子虽云尔，其口益蕃。我为子谋，有万其全。凡今之人，急名与官。子不引去，与为波澜。虽不开口，虽不开关。变化咀嚼，有鬼有神。今去不勇，其如后艰。我谢再拜，汝无复云。往追不及，来不有年。",
            "comment": ""
        },
        {
            "title": "丰陵行",
            "content": "羽卫煌煌一百里，晓出都门葬天子。群臣杂沓驰后先，宫官穰穰来不已。是时新秋七初，金神按节炎气除。清风飘飘轻雨洒，偃蹇旗旆卷以舒。逾梁下坂笳鼓咽，嵽嵲遂走玄宫闾。哭声訇天百鸟噪，幽坎昼闭空灵舆。皇帝孝心深且远，资送礼备无赢馀。设官置卫锁嫔妓，供养朝夕象平居。臣闻神道尚清净，三代旧制存诸书。墓藏庙祭不可乱，欲言非职知何如。",
            "comment": ""
        },
        {
            "title": "郑群赠簟",
            "content": "蕲州笛竹天下知，郑君所宝尤瑰奇。携来当昼不得卧，一府传看黄琉璃。体坚色净又藏节，尽眼凝滑无瑕疵。法曹贫贱众所易，腰腹空大何能为，自从五月困暑湿，如坐深甑遭蒸炊。手磨袖拂心语口，慢肤多汗真相宜。日暮归来独惆怅，有卖直欲倾家资。谁谓故人知我意，",
            "comment": ""
        },
        {
            "title": "刘生诗",
            "content": "生名师命其姓刘，自少轩轾非常俦。弃家如遗来远游，东走梁宋暨扬州。遂凌大江极东陬，洪涛舂天禹穴幽。越女一笑三年留，南逾横岭入炎州。青鲸高磨波山浮，怪魅炫曜堆蛟虬。山P 讙噪猩猩游，毒气烁体黄膏流。问胡不归良有由，美酒倾水炙肥牛。妖歌慢舞烂不收，倒心回肠为青眸。千金邀顾不可酬，乃独遇之尽绸缪。瞥然一饷成十秋，昔须未生今白头。五管历遍无贤侯，回望万里还家羞。阳山穷邑惟猿猴，手持钓竿远相投。我为罗列陈前修，芟蒿斩蓬利锄耰。天星回环数才周，文学穰穰囷仓稠。车轻御良马力优，咄哉识路行勿休，往取将相酬恩雠。",
            "comment": ""
        },
        {
            "title": "忆昨行和张十一",
            "content": "忆昨夹钟之吕初吹灰，上公礼罢元侯回。车载牲牢瓮舁酒，并召宾客延邹枚。腰金首翠光照耀，丝竹迥发清以哀。青天白日花草丽，玉斝屡举倾金罍。张君名声座所属，起舞先醉长松摧。宿酲未解旧痁作，深室静卧闻风雷。自期殒命在春序，屈指数日怜婴孩。危辞苦语感我耳，泪落不掩何漼漼。念昔从君渡湘水，大帆夜划穷高桅。阳山鸟路出临武，驿马拒地驱频隤。践蛇茹蛊不择死，忽有飞诏从天来。伾文未揃崖州炽，虽得赦宥恒愁猜。近者三奸悉破碎，羽窟无底幽黄能。眼中了了见乡国，知有归日眉方开。今君纵署天涯吏，投檄北去何难哉。无妄之忧勿药喜，一善自足禳千灾。头轻目朗肌骨健，古剑新劚磨尘埃。殃消祸散百福并，从此直至耇与鲐。嵩山东头伊洛岸，胜事不假须穿栽。君当先行我待满，沮溺可继穷年推。",
            "comment": ""
        },
        {
            "title": "寒食日出游",
            "content": "李花初发君始病，我往看君花转盛。走马城西惆怅归，不忍千株雪相映。迩来又见桃与梨，交开红白如争竞。可怜物色阻携手，空展霜缣吟九咏。纷纷落尽泥与尘，不共新妆比端正。桐华最晚今已繁，君不强起时难更。关山远别固其理，寸步难见始知命。忆昔与君同贬官，夜渡洞庭看斗柄。岂料生还得一处，引袖拭泪悲且庆。各言生死两追随，直置心亲无貌敬。念君又署南荒吏，路指鬼门幽且夐。三公尽是知音人，曷不荐贤陛下圣。囊空甑倒谁救之，我今一食日还并。自然忧气损天和，安得康强保天性。断鹤两翅鸣何哀，絷骥四足气空横。今朝寒食行野外，绿杨匝岸蒲生迸。宋玉庭边不见人，轻浪参差鱼动镜。自嗟孤贱足瑕疵，特见放纵荷宽政。饮酒宁嫌盏底深，题诗尚倚笔锋劲。明宵故欲相就醉，有月莫愁当火令。",
            "comment": ""
        },
        {
            "title": "赠崔立之评事",
            "content": "崔侯文章苦捷敏，高浪驾天输不尽。曾从关外来上都，随身卷轴车连轸。朝为百赋犹郁怒，暮作千诗转遒紧。摇毫掷简自不供，顷刻青红浮海蜃。才豪气猛易语言，往往蛟螭杂蝼蚓。知音自古称难遇，世俗乍见那妨哂。勿嫌法官未登朝，犹胜赤尉长趋尹。时命虽乖心转壮，技能虚富家逾窘。念昔尘埃两相逢，争名龃龉持矛楯。子时专场夸觜距，余始张军严韅靷。尔来但欲保封疆，莫学庞涓怯孙膑。窜逐新归厌闻闹，齿发早衰嗟可闵。频蒙怨句刺弃遗，岂有闲官敢推引。深藏箧笥时一发，戢戢已多如束笋。可怜无益费精神，有似黄金掷虚牝。当今圣人求侍从，拔擢杞梓收楛箘。东马严徐已奋飞，枚皋即召穷且忍。复闻王师西讨蜀，霜风冽冽摧朝菌。走章驰檄在得贤，燕雀纷拏要鹰隼。窃料二途必处一，岂比恒人长蠢蠢。劝君韬养待征招，不用雕琢愁肝肾。墙根菊花好沽酒，钱帛纵空衣可准。晖晖檐日暖且鲜，摵摵井梧疏更殒。高士例须怜曲蘖，丈夫终莫生畦畛。能来取醉任喧呼，死后贤愚俱泯泯。",
            "comment": ""
        },
        {
            "title": "感春四首",
            "content": "我所思兮在何所，情多地遐兮遍处处。东西南北皆欲往，千江隔兮万山阻。春风吹园杂花开，朝日照屋百鸟语。三杯取醉不复论，一生长恨奈何许。皇天平分成四时，春气漫诞最可悲。杂花妆林草盖地，白日坐上倾天维。蜂喧鸟咽留不得，红萼万片从风吹。岂如秋霜虽惨冽，摧落老物谁惜之。为此径须沽酒饮，自外天地弃不疑。近怜李杜无检束，烂漫长醉多文辞。屈原离骚二十五，不肯餔啜糟与醨。惜哉此子巧言语，不到圣处宁非痴。幸逢尧舜明四目，条理品汇皆得宜。平明出门暮归舍，酩酊马上知为谁。朝骑一马出，暝就一床卧。诗书渐欲抛，节行久已惰。冠欹感发秃，语误惊齿堕。孤负平生心，已矣知何奈。我恨不如江头人，长网横江遮紫鳞。独宿荒陂射凫雁，卖纳租赋官不嗔。归来欢笑对妻子，衣食自给宁羞贫。今者无端读书史，智慧只足劳精神。画蛇著足无处用，两鬓霜白趋埃尘。乾愁漫解坐自累，与众异趣谁相亲。数杯浇肠虽暂醉，皎皎万虑醒还新。百年未满不得死，且可勤买抛青春。",
            "comment": ""
        },
        {
            "title": "李花赠张十一署",
            "content": "江陵城西二月尾，花不见桃惟见李。风揉雨练雪羞比，波涛翻空杳无涘。君知此处花何似，白花倒烛天夜明，群鸡惊鸣官吏起。金乌海底初飞来，朱辉散射青霞开。迷魂乱眼看不得，照耀万树繁如堆。念昔少年著游燕，对花岂省曾辞杯。自从流落忧感集，欲去未到先思回。只今四十已如此，后日更老谁论哉。力携一尊独就醉，不忍虚掷委黄埃。",
            "comment": " | 【注释】唐宪宗元和元年（806）春，韩愈为江陵府法曹参军，常与功曹参军张署诗酒往还。在二月底的一个晚上，韩愈往江陵城西看李花，张署因病未能同游，韩愈归作此诗以赠。这首诗写得精妙奇丽，体物入微，发前人未得之秘。诗歌前段着力摹写李花的情状，刻画从黑夜到清晨之间李花的物色变化，真是灿烂辉煌，令人魂迷眼乱。后段借花致慨，百感交集。全诗情寓物中，物因情见，可称咏物佳作。“江陵”二语，前人多所不解。如清末诗评家陈衍说：“桃花经日经雨，皆色褪不红，一望成林时，不如李花之鲜白夺目。”实未领会作者深意。“二月尾”，已点明是无月之夜。“花不见桃”，并不是没有桃花，而是在黑夜中红桃反光微弱，看不清楚；“惟见李”，李花素白，反光强烈，在黑暗的背景中特别鲜明可见。这里以桃花作陪衬，更突出了李花的皎洁与繁茂。王安石《寄蔡氏女子》诗：“积李兮缟夜，崇桃兮炫昼。”也注意到颜色与光的关系，把桃花和李花在昼夜间给人不同的感觉形象地表达出来。最能领略韩愈此诗妙处的 是南宋诗人杨万里。他的《读退之李花诗》云：“近红暮看失燕支，远白宵明雪色奇。花不见桃惟见李，一生不晓退之诗。”并有小序：“桃李岁岁同时并开，而退之有‘花不见桃惟见李’之句，殊不可解。因晚登碧落堂，望隔江桃李，桃皆暗而李独明，乃悟其妙。盖‘炫昼缟夜’云。”“风揉”五句，力写李花“缟夜”的情景。诗人在低徊叹赏：城西的李花啊，和煦的春风在抚摩它，霏微的春雨去洗涤它，李花白得连雪花儿也比不上。繁密的花树林，望去象无际的波涛，在空中翻腾涌动。看，这是何等瑰丽的景象！古来咏花之作，每偏于纤巧仄媚，而韩愈却以如椽之笔，写奇壮之景，形象生新，境界宏阔，具见韩诗“思雄”、“力大”的特色。诗人接着写道：朋友，您知道这儿的李花象什么呢——那亿万朵洁白的花儿，把夜空照得通亮。群鸡误以为天明，都惊觉而啼，官吏们因此也纷纷起床了。此数语浓墨重彩，正是韩愈善用的“狠”笔！“群鸡惊鸣”之语，想象怪奇，把李花的“缟夜”渲染到极至。韩愈是写文章的大手笔，很讲究谋篇布局，法度严密，命意曲折，一篇上下，都有线索可寻。每段每句，都要安排得法，以使文章变化多姿。“群鸡”一句，似虚似实，正是上下接榫之处，仿佛李花真的把天照亮了，而下面紧接“金乌海底初飞来”句，由虚写转为实写，由夜晚写到清晨，接得非常自然，韵脚也由仄韵转为平韵，声情一致，音节谐畅。我们看，诗人是怎样描写朝阳初照花林的情景的：那神话传说中的金乌——太阳，刚从海底飞来，半天空红光散射，青霞披开，使人眼乱魂迷，无法逼视——啊，阳光正照耀着千万树李花，繁密成堆！诗人以厚重的笔触和浓烈的色调，描绘了阳光、云彩和花树交相辉映的丽景。诗中这无比奇特的意象，正表现了韩诗“放恣横从，神奇变幻”的艺术特征。“念昔”句以下为第二段。由花及人，感物兴怀，今昔对比，自伤身世。诗人回忆起往日少年时候，爱游赏宴乐，对着美丽的春花，开怀畅饮；自从流落不遇，百忧交集，要去看花时，未到已先想着回家了。而今从阳山贬所量移江陵，追想起自己被放谪的经过，不禁感喟苍凉。末四句更跌深一层，写自己今日尽情对酒赏花，是为了不忍辜负春光，让美好的花儿寂寞地零落在黄土里。这一段抒发个人的感慨，全用散文化笔法，而依然有着浓郁的诗味。“只今四十已如此，后日更老谁论哉”等句，虚字的使用尤为妥贴。如方东树所云：“其于闲字语助，看似不经意，实则无不坚确老重成炼者。”（《昭昧詹言》）此诗上半段，造意奇特，气象雄浑。诗人以劲健之笔描写绮丽的景物，发掘出常人所未曾领略到的自然的美。诗中的奇思壮采，浪漫的情调，宏阔的意境和难以捉摸的纷繁的艺术形象，都表现了诗人无比丰富的精神世界。如用翻空的波涛形容李花林，写白花倒映得天亮而使群鸡惊鸣等，都是戛戛独造的未经人道之语。然而，正如李黼平《读杜韩笔记》指出的，这些诗句“可谓工为形似之言，而诗之佳处不在此”。诗人写李花，也是在写自己。上半篇极写李花的洁白与繁茂，我们不也可以联想到诗人那惊众的才华吗？时当盛年的诗人，胸怀着匡时济世之心而处于无用之地，他只惋伤光阴的浪掷，大丈夫志业无成，故在诗中借花以寄个人的深慨。下半篇惜李花也是自惜，诗语质朴，与上边华赡的写景语恰成强烈的对比，而诗中有文，则辞气更为流畅，感情也显得更为浓挚了。蒋抱玄《评注韩昌黎诗集》云：“此诗妙在借花写人，始终却不明提，极匣剑帷灯之致。”如宝剑在匣，华灯在帏，而剑气灯光却若隐若显，给观者以想象和联想的余地，这正是此诗高妙之处。（陈永正）"
        },
        {
            "title": "洞庭湖阻风赠张十一署",
            "content": "十月阴气盛，北风无时休。苍茫洞庭岸，与子维双舟。雾雨晦争泄，波涛怒相投。犬鸡断四听，粮绝谁与谋。相去不容步，险如碍山丘。清谈可以饱，梦想接无由。男女喧左右，饥啼但啾啾。非怀北归兴，何用胜羁愁。云外有白日，寒光自悠悠。能令暂开霁，过是吾无求。",
            "comment": ""
        },
        {
            "title": "永贞行",
            "content": "君不见太皇谅阴未出令，小人乘时偷国柄。北军百万虎与貔，天子自将非他师。一朝夺印付私党，懔懔朝士何能为。狐鸣枭噪争署置，睗睒跳踉相妩媚。夜作诏书朝拜官，超资越序曾无难。公然白日受贿赂，火齐磊落堆金盘。元臣故老不敢语，昼卧涕泣何汍澜。董贤三公谁复惜，侯景九锡行可叹。国家功高德且厚，天位未许庸夫干。嗣皇卓荦信英主，文如太宗武高祖。膺图受禅登明堂，共流幽州鲧死羽。四门肃穆贤俊登，数君匪亲岂其朋。郎官清要为世称，荒郡迫野嗟可矜。湖波连天日相腾，蛮俗生梗瘴疠烝。江氛岭祲昏若凝，一蛇两头见未曾。怪鸟鸣唤令人憎，蛊虫群飞夜扑灯。雄虺毒螫堕股肱，食中置药肝心崩。左右使令诈难凭，慎勿浪信常兢兢。吾尝同僚情可胜，具书目见非妄征，嗟尔既往宜为惩。",
            "comment": ""
        },
        {
            "title": "岣嵝山",
            "content": "岣嵝山尖神禹碑，字青石赤形模奇。科斗拳身薤倒披，鸾飘凤泊拿虎螭。事严迹秘鬼莫窥，道人独上偶见之，我来咨嗟涕涟洏。千搜万索何处有，森森绿树猿猱悲。",
            "comment": ""
        },
        {
            "title": "赠侯喜",
            "content": "吾党侯生字叔í，呼我持竿钓温水。平明鞭马出都门，尽日行行荆棘里。温水微茫绝又流，深如车辙阔容輈。虾蟆跳过雀儿浴，此纵有鱼何足求。我为侯生不能已，盘针擘粒投泥滓。晡时坚坐到黄昏，手倦目劳方一起。暂动还休未可期，虾行蛭渡似皆疑。举竿引线忽有得，一寸才分鳞与鬐。是日侯生与韩子，良久叹息相看悲。我今行事尽如此，此事正好为吾规。半世遑遑就举选，一名始得红颜衰。人间事势岂不见，徒自辛苦终何为。便当提携妻与子，南入箕颍无还时。叔í君今气方锐，我言至切君勿嗤。君欲钓鱼须远去，大鱼岂肯居沮洳。",
            "comment": ""
        },
        {
            "title": "桃源图",
            "content": "神仙有无何渺茫，桃源之说诚荒唐。流水盘回山百转，生绡数幅垂中堂。武陵太守好事者，题封远寄南宫下。南宫先生忻得之，波涛入笔驱文辞。文工画妙各臻极，异境恍惚移于斯。架岩凿谷开宫室，接屋连墙千万日。嬴颠刘蹶了不闻，地坼天分非所恤。种桃处处惟开花。川原近远蒸红霞。初来犹自念乡邑，岁久此地还成家。渔舟之子来何所，物色相猜更问语。大蛇中断丧前王，群马南渡开新主。听终辞绝共凄然，自说经今七百年。当时万事皆眼见，不知几许犹流传。争持酒食来相馈，礼数不同樽俎异。月明伴宿玉堂空，骨冷魂清无梦寐。夜半金鸡啁哳鸣，火轮飞出客心惊。人间有累不可住，依然离别难为情。船开棹进一回顾，万里苍苍烟水暮。世俗宁知伪与真，至今传者武陵人。",
            "comment": ""
        },
        {
            "title": "东方半明",
            "content": "东方半明大星没，独有太白配残月。嗟尔残月勿相疑，同光共影须臾期。残月晖晖，太白睒睒。鸡三号，更五点。",
            "comment": ""
        },
        {
            "title": "条山苍",
            "content": "条山苍，河水黄。浪波沄沄去，松柏在山冈。",
            "comment": ""
        },
        {
            "title": "赠郑兵曹",
            "content": "尊酒相逢十载前，君为壮夫我少年。尊酒相逢十载后，我为壮夫君白首。我材与世不相当，戢鳞委翅无复望。当今贤俊皆周行，君何为乎亦遑遑。杯行到君莫停手，破除万事无过酒。",
            "comment": ""
        },
        {
            "title": "古意",
            "content": "太华峰头玉井莲，开花十丈藕如船。冷比雪霜甘比蜜，一片入口沈痾痊。我欲求之不惮远，青壁无路难夤缘。安得长梯上摘实，下种七泽根株连。",
            "comment": ""
        },
        {
            "title": "龙移",
            "content": "天昏地黑蛟龙移，雷惊电激雄雌随。清泉百丈化为土，鱼鳖枯死吁可悲。",
            "comment": ""
        },
        {
            "title": "忽忽",
            "content": "忽忽乎余未知生之为乐也，愿脱去而无因。安得长翮大翼如云生我身，乘风振奋出七合。绝浮尘，死生哀乐两相弃，是非得失付闲人。",
            "comment": ""
        },
        {
            "title": "汴泗交流赠张仆射",
            "content": "汴泗交流郡城角，筑场十步平如削。短垣三面缭逶迤，击鼓腾腾树赤旗。新秋朝凉未见日，公早结束来何为。分曹决胜约前定，百马攒蹄近相映。球惊杖奋合且离，红牛缨绂黄金羁。侧身转臂著马腹，霹雳应手神珠驰。超遥散漫两闲暇，挥霍纷纭争变化。发难得巧意气粗，欢声四合壮士呼。此诚习战非为剧，岂若安坐行良图。当今忠臣不可得，公马莫走须杀贼。",
            "comment": ""
        },
        {
            "title": "天星送杨凝郎中贺正",
            "content": "天星牢落鸡喔咿，仆夫起餐车载脂。正当穷冬寒未已，借问君子行安之。会朝元正无不至，受命上宰须及期。侍从近臣有虚位，公今此去归何时。",
            "comment": ""
        },
        {
            "title": "河之水二首寄子侄老成",
            "content": "河之水，去悠悠。我不如，水东流。我有孤侄在海陬，三年不见兮使我生忧。日复日，夜复夜。三年不见汝，使我鬓发未老而先化。河之水，悠悠去。我不如，水东注。我有孤侄在海浦，三年不见兮使我心苦。采蕨于山，缗鱼于渊。我徂京师，不远其还。",
            "comment": ""
        },
        {
            "title": "杏花",
            "content": "居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。",
            "comment": ""
        },
        {
            "title": "龊龊",
            "content": "龊龊当世士，所忧在饥寒。但见贱者悲，不闻贵者叹。大贤事业异，远抱非俗观。报国心皎洁，念时涕汍澜。妖姬坐左右，柔指发哀弹。酒肴虽日陈，感激宁为欢。秋阴欺白日，泥潦不少干。河堤决东郡，老弱随惊湍。天意固有属，谁能诘其端。愿辱太守荐，得充谏诤官。排云叫阊阖，披腹呈琅玕。致君岂无术，自进诚独难。",
            "comment": ""
        },
        {
            "title": "利剑",
            "content": "利剑光耿耿，佩之使我无邪心。故人念我寡徒侣，持用赠我比知音。我心如冰剑如雪，不能刺谗夫，使我心腐剑锋折。决云中断开青天，噫！剑与我俱变化归黄泉。",
            "comment": ""
        },
        {
            "title": "汴州乱二首",
            "content": "汴州城门朝不开，天狗堕地声如雷。健儿争夸杀留后，连屋累栋烧成灰。诸侯咫尺不能救，孤士何者自兴哀。母从子走者为谁，大夫夫人留后儿。昨日乘车骑大马，坐者起趋乘者下。庙堂不肯用干戈，呜呼奈汝母子何。",
            "comment": ""
        },
        {
            "title": "烽火",
            "content": "登高望烽火，谁谓塞尘飞。王城富且乐，曷不事光辉。勿言日已暮，相见恐行稀。愿君熟念此，秉烛夜中归。我歌宁自感，乃独泪沾衣。",
            "comment": ""
        },
        {
            "title": "雉带箭",
            "content": "原头火烧静兀兀，野雉畏鹰出复没。将军欲以巧伏人，盘马弯弓惜不发。地形渐窄观者多，雉惊弓满劲箭加。冲人决起百余尺，红翎白镞相倾斜。将军仰笑军吏贺，五色离披马前堕。",
            "comment": " | 【注释】　　唐德宗贞元十五年（799），韩愈在徐州武宁军节度使张建封幕中。秋，被辟为节度推官。本诗写随从张建封射猎的情景，寥寥十句，波澜起伏，神采飞动，“短幅中有龙跳虎卧之观。”（汪琬《批韩诗》）宋代苏轼非常喜爱这诗，亲自用大字书写，以为妙绝。　　首句写猎场的情境：原野上猎火熊熊燃烧，四周围静悄悄的。一个“静”字，传出画面之神，烘托猎前肃穆的气氛，由此可以想见从猎人员屏气静息，全神贯注地伫伺猎物的情态。这是猎射前的静态，与下文猎射时和猎射后的动态，成强烈的对照。次句把读者注意引向猎射的对象雉鸡，笔墨简捷精炼，衔接自然紧密。野雉被猎火驱出草木丛，一见猎鹰，吓得急忙又躲藏起来。“出复没”三字形容逼肖，活现出野雉惊惶逃窜的窘态，与下边“惜不发”呼应。阁本李谢校改作“伏欲没”，就索然无味了。两句是猎射前的情景。　　三、四句转入猎射，写将军的心理活动和猎射时的风度、神采。将军出猎自然不是单纯为了觅取野味，而是要显示自己的神功巧技。所以，他骑马盘旋不进，拉满强劲的弓，又舍不得轻易发箭。近人程学恂《韩诗臆说》评道：“二句写射之妙处，全在未射时，是能于空际得神。”所谓空际得神，就是不在实处作穷形极相之语。诗人不写将军如何勇猛敢决，也不写他如何纵横驰骤，呼鹰嗾犬，白羽交飞，围场中惯见的情景全部略去不提，而只选取了“盘马弯弓”这一特定的镜头，以突出将军矜持、自信、踌躇满志的神态。这里的巧，不仅指射技的精巧，更主要的是写人的智谋，写将军运筹的巧妙。这位将军不专恃武功取胜，他盘马弯弓，审情度势，选择着最能表现自己精湛射技的时机。他要象汉朝飞将军李广那样，“度不中不发，发必应弦而倒”，要一举使众人折服。一位有血有肉、有着鲜明性格特征的将军形象，便显现在我们眼前。两句笔势顿挫，用意精深。　　接着两句写“巧”。野雉隐没之处，地势渐渐狭窄，野雉处于“人稠网密，地迫势胁”（曹植《七启》）的窘境，要继续窜伏已不可能；观猎的人越来越多，大家都饶有兴味地观赏将军猎射。这是将军一显身手的时机。正当野雉受惊乍飞的一刹那，将军从容地引满弓，“嗖”的一声，强有力的箭，迅猛而准确地命中雉鸡。“雉惊弓满箭加”，一“惊”一“满”一“劲”一“加”，紧凑简炼，干脆有力，“巧”字之意于此全出。　　诗写到这里，似乎意已尽了。然而诗中忽起波澜，那只受伤的野雉带箭“冲人决起百余尺”，向着人猛地冲起百多尺高，可见这是只勇猛的雉鸡。侧写一笔，更显出将军的绝妙射技。“红翎白镞随倾斜”，野雉强作挣扎之后，终于筋疲力尽，带箭悠悠而堕，染血的翎毛和雪亮的箭镞也随之倾斜落下。这正是樊汝霖所谓“读之其状如在目前，盖写物之妙者”，非亲历其境者不能道。诗写到这里，才直接点题，真是一波三折，盘屈跳荡。以写长篇古风的笔法来写小诗，更觉丰神超迈，情趣横生。　　末两句在热烈的气氛中关合全诗。先以“仰笑”二字，极为传神地突现将军个人的性格特征，一位地方主帅骄矜得意的神气跃然纸上，接着以“军吏贺”照应前面“伏人”，写出围观的军吏敬服将军绝妙的射技，为他的成功庆贺。末句接写“雉带箭”——一只五彩缤纷的野雉，毛羽散乱地堕向将军的马前。诗戛然而止，然余响不绝，韵味无穷。　　清人朱彝尊《批韩诗》评云：“句句实境，写来绝妙，是昌黎极得意诗，亦正是昌黎本色。”道出了韩愈善于捕捉艺术形象以描述客观事物的高超艺术手腕。　　（陈永正）"
        },
        {
            "title": "贞女峡",
            "content": "江盘峡束春湍豪，风雷战斗鱼龙逃。悬流轰轰射水府，一泻百里翻云涛。漂船摆石万瓦裂，咫尺性命轻鸿毛。",
            "comment": ""
        },
        {
            "title": "出门",
            "content": "长安百万家，出门无所之。岂敢尚幽独，与世实参差。古人虽已死，书上有其辞。开卷读且想，千载若相期。出门各有道，我道方未夷。且于此中息，天命不吾欺。",
            "comment": ""
        },
        {
            "title": "嗟哉董生行",
            "content": "淮水出桐柏，山东驰遥遥千里不能休；淝水出其侧，不能千里百里入淮流。寿州属县有安丰，唐贞元时县人董生召南隐居行义于其中。刺史不能荐，天子不闻名声。爵禄不及门，门外惟有吏，日来征租更索钱。嗟哉董生朝出耕夜归读古人书，尽日不得息。或山而樵，或水而渔。入厨具甘旨，上堂问起居。父母不戚戚，妻子不咨咨。嗟哉董生孝且慈，人不识，惟有天翁知，生祥下瑞无时期。家有狗乳出求食，鸡来哺其儿。啄啄庭中拾虫蚁，哺之不食鸣声悲。彷徨踯躅久不去，以翼来覆待狗归。嗟哉董生，谁将与俦？时之人，夫妻相虐，兄弟为雠。食君之禄，而令父母愁。亦独何心，嗟哉董生无与俦。",
            "comment": ""
        },
        {
            "title": "马厌谷",
            "content": "马厌谷兮，士不厌糠籺；土被文绣兮，士无短褐。彼其得志兮，不我虞；一朝失志兮，其何如。已焉哉，嗟嗟乎鄙夫。",
            "comment": ""
        },
        {
            "title": "驽骥",
            "content": "驽骀诚龌龊，市者何其稠。力小若易制，价微良易酬。渴饮一斗水，饥食一束刍。嘶鸣当大路，志气若有馀。骐骥生绝域，自矜无匹俦。牵驱入市门，行者不为留。借问价几何，黄金比嵩丘。借问行几何，咫尺视九州。饥食玉山禾，渴饮醴泉流。问谁能为御，旷世不可求。惟昔穆天子，乘之极遐游。王良执其辔，造父挟其輈。因言天外事，茫惚使人愁。驽骀谓骐骥，饿死余尔羞。有能必见用，有德必见收。孰云时与命，通塞皆自由。骐骥不敢言，低徊但垂头。人皆劣骐骥，共以驽骀优。喟余独兴叹，才命不同谋。寄诗同心子，为我商声讴。",
            "comment": ""
        },
        {
            "title": "赠唐衢",
            "content": "虎有爪兮牛有角，虎可搏兮牛可触。奈何君独抱奇材，手把锄犁饿空谷。当今天子急贤良，匦函朝出开明光。胡不上书自荐达，坐令四海如虞唐。",
            "comment": ""
        },
        {
            "title": "古风",
            "content": "今日曷不乐，幸时不用兵。无曰既蹙矣，乃尚可以生。彼州之赋，去汝不顾。此州之役，去我奚适。一邑之水，可走而违。天下汤汤，曷其而归。好我衣服，甘我饮食。无念百年，聊乐一日。",
            "comment": ""
        },
        {
            "title": "喜侯喜至赠张籍张彻",
            "content": "昔我在南时，数君常在念。摇摇不可止，讽咏日喁噞。如以膏濯衣，每渍垢逾染。又如心中疾，针石非所砭。常思得游处，至死无倦厌。地遐物奇怪，水镜涵石剑。荒花穷漫乱，幽兽工腾闪。碍目不忍窥，忽忽坐昏垫。逢神多所祝，岂忘灵即验。依依梦归路，历历想行店。今者诚自幸，所怀无一欠。孟生去虽索，侯氏来还歉。欹眠听新诗，屋角月艳艳。杂作承间骋，交惊舌互ī。缤纷指瑕疵，拒捍阻城堑。以余经摧挫，固请发铅椠。居然妄推让，见谓爇天焰。比疏语徒妍，悚息不敢占。呼奴具盘餐，饤饾鱼菜赡。人生但如此，朱紫安足僭。",
            "comment": ""
        },
        {
            "title": "荐士",
            "content": "周诗三百篇，雅丽理训诰。曾经圣人手，议论安敢到。五言出汉时，苏李首更号。东都渐瀰漫，派别百川导。建安能者七，卓荦变风操。逶迤抵晋宋，气象日凋耗。中间数鲍谢，比近最清奥。齐梁及陈隋，众作等蝉噪。搜春摘花卉，沿袭伤剽盗。国朝盛文章，子昂始高蹈。勃兴得李杜，万类困陵暴。后来相继生，亦各臻阃奥。有穷者孟郊，受材实雄骜。冥观洞古今，象外逐幽好。横空盘硬语，妥帖力排奡。敷柔肆纡馀，奋猛卷海潦。荣华肖天秀，捷疾逾响报。行身践规矩，甘辱耻媚灶。孟轲分邪正，眸子看了眊。杳然粹而清，可以镇浮躁，酸寒溧阳尉，五十几何耄。孜孜营甘旨，辛苦久所冒。俗流知者谁，指注竞嘲傲。圣皇索遗逸，髦士日登造。庙堂有贤相，爱遇均覆焘。况承归与张，二公迭嗟悼。青冥送吹嘘，强箭射鲁缟。胡为久无成，使以归期告。霜风破佳菊，嘉节迫吹帽。念将决焉去，感物增恋嫪。彼微水中荇，尚烦左右芼。鲁侯国至小，庙鼎犹纳郜。幸当择珉玉，宁有弃珪瑁。悠悠我之思，扰扰风中纛。上言愧无路，日夜惟心祷。鹤翎不天生，变化在啄菢。通波非难图，尺地易可漕。善善不汲汲，后时徒悔懊。救死具八珍，不如一箪犒。微诗公勿诮，恺悌神所劳。",
            "comment": ""
        },
        {
            "title": "答张彻",
            "content": "辱赠不知报，我歌尔其聆。首叙始识面，次言后分形。道途绵万里，日月垂十龄。浚郊避兵乱，睢岸连门停。肝胆一古剑，波涛两浮萍。渍墨窜旧史，磨丹注前经。义苑手秘宝，文堂耳惊霆。暄晨躡露舄，暑夕眠风棂。结友子让抗，请师我惭丁。初味犹啖蔗，遂通斯建瓴。搜奇日有富，嗜善心无宁。石梁平侹侹，沙水光泠泠。乘枯摘野艳，沈细抽潜腥。游寺去陟巘，寻径返穿汀。缘云竹竦竦，失路麻冥冥。淫潦忽翻野，平芜眇开溟。防泄堑夜塞，惧冲城昼扃。及去事戎辔，相逢宴军伶。觥秋纵兀兀，猎旦驰駉駉。从赋始分手，朝京忽同舲。急时促暗棹，恋月留虚亭。毕事驱传马，安居守窗萤。梅花灞水别，宫烛骊山醒。省选逮投足，乡宾尚摧翎。尘祛又一掺，泪眦还双荧。洛邑得休告，华山穷绝陉。倚岩睨海浪，引袖拂天星。日驾此回辖，金神所司刑。泉绅拖修白，石剑攒高青。磴藓澾拳跼，梯飚飐伶俜。悔狂已咋指，垂诫仍镌铭。峨豸忝备列，伏蒲愧分泾。微诚慕横草，琐力摧撞筳。叠雪走商岭，飞波航洞庭。下险疑堕井，守官类拘囹。荒餐茹獠蛊，幽梦感湘灵。刺史肃蓍蔡，吏人沸蝗螟。点缀簿上字，趋跄閤前铃。赖其饱山水，得以娱瞻听。紫树雕斐亹，碧流滴珑玲。映波铺远锦，插地列长屏。愁狖酸骨死，怪花醉魂馨。潜苞绛实坼，幽乳翠毛零。赦行五百里，月变三十冥。渐阶群振鹭，入学诲螟蛉。苹甘谢鸣鹿，罍满惭罄瓶。冏冏抱瑚琏，飞飞联鶺鴒。鱼鬣欲脱背，虬光先照硎。岂独出丑类，方当动朝廷。勤来得晤语，勿惮宿寒厅。",
            "comment": ""
        },
        {
            "title": "送文畅师北游",
            "content": "昔在四门馆，晨有僧来谒。自言本吴人，少小学城阙。已穷佛根源，粗识事輗軏。挛拘屈吾真，戒辖思远发。荐绅秉笔徒，声誉耀前阀。从求送行诗，屡造忍颠蹶。今成十馀卷，浩汗罗斧钺。先生閟穷巷，未得窥剞劂。又闻识大道，何路补黥刖。出其囊中文，满听实清越。谓僧当少安，草序颇排讦。上论古之初，所以施赏罚。下开迷惑胸，窙豁劚株橛。僧时不听莹，若饮水救暍。风尘一出门，时日多如发。三年窜荒岭，守县坐深樾。征租聚异物，诡制怛巾袜。幽穷谁共语，思想甚含哕。昨来得京官，照壁喜见蝎。况逢旧亲识，无不比鹣蟩。长安多门户，吊庆少休歇。而能勤来过，重惠安可揭。当今圣政初，恩泽完I 狘。胡为不自暇，飘戾逐鹯鷢。仆射领北门，威德压胡羯。相公镇幽都，竹帛烂勋伐。酒场舞闺姝，猎骑围边月。开张箧中宝，自可得津筏。从兹富裘马，宁复茹藜蕨。余期报恩后，谢病老耕垡。庇身指蓬茅，逞志纵猃猲。僧还相访来，山药煮可掘。",
            "comment": ""
        },
        {
            "title": "岳阳楼别窦司直",
            "content": "洞庭九州间，厥大谁与让。南汇群崖水，北注何奔放。潴为七百里，吞纳各殊状。自古澄不清，环混无归向。炎风日搜搅，幽怪多冗长。轩然大波起，宇宙隘而妨。巍峨拔嵩华，腾踔较健壮。声音一何宏，轰輵车万两。犹疑帝轩辕，张乐就空旷。蛟螭露笋簴，缟练吹组帐。鬼神非人世，节奏颇跌踼。阳施见夸丽，阴闭感凄怆。朝过宜春口，极北缺堤障。夜缆巴陵洲，丛芮才可傍。星河尽涵泳，俯仰迷下上。余澜怒不已，喧聒鸣瓮盎。明登岳阳楼，辉焕朝日亮。飞廉戢其威，清晏息纤纩。泓澄湛凝绿，物影巧相况。江豚时出戏，惊波忽荡漾。时当冬之孟，隙窍缩寒涨。前临指近岸，侧坐眇难望。涤濯神魂醒，幽怀舒以畅。主人孩童旧，握手乍忻怅。怜我窜逐归，相见得无恙。开筵交履舄，烂漫倒家酿。杯行无留停，高柱送清唱。中盘进橙栗，投掷倾脯酱。欢穷悲心生，婉娈不能忘。念昔始读书，志欲干霸王。屠龙破千金，为艺亦云亢。爱才不择行，触事得谗谤。前年出官由，此祸最无妄。公卿采虚名，擢拜识天仗。奸猜畏弹射，斥逐恣欺诳。新恩移府庭，逼侧厕诸将。于嗟苦驽缓，但惧失宜当。追思南渡时，鱼腹甘所葬。严程迫风帆，劈箭入高浪。颠沈在须臾，忠鲠谁复谅。生还真可喜，克己自惩创。庶从今日后，粗识得与丧。事多改前好，趣有获新尚。誓耕十亩田，不取万乘相。细君知蚕织，稚子已能饷。行当挂其冠，生死君一访。",
            "comment": ""
        },
        {
            "title": "合江亭",
            "content": "红亭枕湘江，蒸水会其左。瞰临眇空阔，绿净不可唾。维昔经营初，邦君实王佐。翦林迁神祠，买地费家货。梁栋宏可爱，结构丽匪过。伊人去轩腾，兹宇遂颓挫。老郎来何暮，高唱久乃和。树兰盈九畹，栽竹逾万个。长绠汲沧浪，幽蹊下坎坷。波涛夜俯听，云树朝对卧。初如遗宦情，终乃最郡课。人生诚无几，事往悲岂奈。萧条绵岁时，契阔继庸懦。胜事谁复论，丑声日已播。中丞黜凶邪，天子闵穷饿。君侯至之初，闾里自相贺。淹滞乐闲旷，勤苦劝慵惰。为余扫尘阶，命乐醉众座。穷秋感平分，新月怜半破。愿书岩上石，勿使泥尘涴。",
            "comment": ""
        },
        {
            "title": "县斋有怀",
            "content": "少小尚奇伟，平生足悲吒。犹嫌子夏儒，肯学樊迟稼。事业窥皋稷，文章蔑曹谢。濯缨起江湖，缀佩杂兰麝。悠悠指长道，去去策高驾。谁为倾国谋，自许连城价。初随计吏贡，屡入泽宫射。虽免十上劳，何能一战霸。人情忌殊异，世路多权诈。蹉跎颜遂低，摧折气愈下。冶长信非罪，侯生或遭骂。怀书出皇都，衔泪渡清灞。身将老寂寞，志欲死闲暇。朝食不盈肠，冬衣才掩髂。军书既频召，戎马乃连跨。大梁从相公，彭城赴仆射。弓箭围狐兔，丝竹罗酒炙。两府变荒凉，三年就休假。求官去东洛，犯雪过西华。尘埃紫陌春，风雨灵台夜。名声荷朋友，援引乏姻娅。虽陪彤庭臣，讵纵青冥靶。寒空耸危阙，晓色曜修架。捐躯辰在丁，铩翮时方蜡。投荒诚职分，领邑幸宽赦。湖波翻日车，岭石坼天罅。毒雾恒熏昼，炎风每烧夏。雷威固已加，飓势仍相借。气象杳难测，声音吁可怕。夷言听未惯，越俗循犹乍。指摘两憎嫌，睢盱互猜讶。只缘恩未报，岂谓生足藉。嗣皇新继明，率土日流化。惟思涤瑕垢，长去事桑柘。劚嵩开云扃，压颍抗风榭。禾麦种满地，梨枣栽绕舍。儿童稍长成，雀鼠得驱吓。官租日输纳，村酒时邀迓。闲爱老农愚，归弄小女姹。如今便可尔，何用毕婚嫁。",
            "comment": ""
        },
        {
            "title": "送灵师",
            "content": "佛法入中国，尔来七百年。齐民逃赋役，高士著幽禅。官吏不之制，纷纷听其然。耕桑日失隶，朝署时遗贤。灵师皇甫姓，胤胄本蝉联。少小涉书史，早能缀文篇。中间不得意，失迹成延迁。逸志不拘教，轩腾断牵挛。围棋斗白黑，生死随机权。七博在一掷，枭卢叱回旋。战诗谁与敌，浩汗横戈鋋。饮酒尽百盏，嘲谐思逾鲜。有时醉花月，高唱清且绵。四座咸寂默，杳如奏湘弦。寻胜不惮险，黔江屡洄沿。瞿塘五七月，惊电让归船。怒水忽中裂，千寻堕幽泉。环回势益急，仰见团团天。投身岂得计，性命甘徒捐。浪沫蹙翻涌，漂浮再生全。同行二十人，魂骨俱坑填。灵师不挂怀，冒涉道转延。开忠二州牧，诗赋时多传。失职不把笔，珠玑为君编。强留费日月，密席罗婵娟。昨者至林邑，使君数开筵。逐客三四公，盈怀赠兰荃。湖游泛漭沆，溪宴驻潺湲。别语不许出，行裾动遭牵。邻州竞招请，书札何翩翩。十月下桂岭，乘寒恣窥缘。落落王员外，争迎获其先。自从入宾馆，占吝久能专。吾徒颇携被，接宿穷欢妍。听说两京事，分明皆眼前。纵横杂谣俗，琐屑咸罗穿。材调真可惜，朱丹在磨研。方将敛之道，且欲冠其颠。韶阳李太守，高步凌云烟。得客辄忘食，开囊乞缯钱。手持南曹叙，字重青瑶镌。古气参彖系，高标摧太玄。维舟事干谒，披读头风痊。还如旧相识，倾壶畅幽悁。以此复留滞，归骖几时鞭。",
            "comment": ""
        },
        {
            "title": "送惠师",
            "content": "惠师浮屠者，乃是不羁人。十五爱山水，超然谢朋亲。脱冠剪头发，飞步遗踪尘。发迹入四明，梯空上秋旻。遂登天台望，众壑皆嶙峋。夜宿最高顶，举头看星辰。光芒相照烛，南北争罗陈。兹地绝翔走，自然严且神。微风吹木石，澎湃闻韶钧。夜半起下视，溟波衔日轮。鱼龙惊踊跃，叫啸成悲辛。怪气或紫赤，敲磨共轮囷。金鸦既腾翥，七合俄清新。常闻禹穴奇，东去窥瓯闽。越俗不好古，流传失其真。幽踪邈难得，圣路嗟长堙。回临浙江涛，屹起高峨岷。壮志死不息，千年如隔晨。是非竟何有，弃去非吾伦。凌江诣庐岳，浩荡极游巡。崔崒没云表，陂陀浸湖沦。是时雨初霁，悬瀑垂天绅。前年往罗浮，步戛南海漘。大哉阳德盛，荣茂恒留春。鹏鶱堕长翮，鲸戏侧修鳞。自来连州寺，曾未造城闉。日携青云客，探胜穷崖滨。太守邀不去，群官请徒频。囊无一金资，翻谓富者贫。昨日忽不见，我令访其邻。奔波自追及，把手问所因。顾我却兴叹，君宁异于民。离合自古然，辞别安足珍。吾闻九疑好，夙志今欲伸。斑竹啼舜妇，清湘沈楚臣。衡山与洞庭，此固道所循。寻崧方抵洛，历华遂之秦。浮游靡定处，偶往即通津。吾言子当去，子道非吾遵。江鱼不池活，野鸟难笼驯。吾非西方教，怜子狂且醇。吾嫉惰游者，怜子愚且谆。去矣各异趣，何为浪沾巾。",
            "comment": ""
        },
        {
            "title": "同冠峡",
            "content": "南方二月半，春物亦已少。维舟山水间，晨坐听百鸟。宿云尚含姿，朝日忽升晓。羁旅感和鸣，囚拘念轻矫。潺湲泪久迸，诘曲思增绕。行矣且无然，盖棺事乃了。",
            "comment": ""
        },
        {
            "title": "醉赠张秘书",
            "content": "人皆劝我酒，我若耳不闻。今日到君家，呼酒持劝君。为此座上客，及余各能文。君诗多态度，蔼蔼春空云。东野动惊俗，天葩吐奇芬。张籍学古淡，轩鹤避鸡群。阿买不识字，颇知书八分。诗成使之写，亦足张吾军。所以欲得酒，为文俟其醺。酒味既冷冽，酒气又氛氲。性情渐浩浩，谐笑方云云。此诚得酒意，余外徒缤纷。长安众富儿，盘馔罗膻荤。不解文字饮，惟能醉红裙。虽得一饷乐，有如聚飞蚊。今我及数子，固无莸与薰。险语破鬼胆，高词媲皇坟。至宝不雕琢，神功谢锄耘。方今向太平，元凯承华勋。吾徒幸无事，庶以穷朝曛。",
            "comment": ""
        },
        {
            "title": "醉后",
            "content": "煌煌东方星，奈此众客醉。初喧或忿争，中静杂嘲戏。淋漓身上衣，颠倒笔下字。人生如此少，酒贱且勤置。",
            "comment": ""
        },
        {
            "title": "归彭城",
            "content": "天下兵又动，太平竟何时。訏谟者谁子，无乃失所宜。前年关中旱，闾井多死饥。去岁东郡水，生民为流尸。上天不虚应，祸福各有随。我欲进短策，无由至彤墀。刳肝以为纸，沥血以书辞。上言陈尧舜，下言引龙夔。言词多感激，文字少葳蕤。一读已自怪，再寻良自疑。食芹虽云美，献御固已痴。缄封在骨髓，耿耿空自奇。昨者到京城，屡陪高车驰。周行多俊异，议论无瑕疵。见待颇异礼，未能去毛皮。到口不敢吐，徐徐俟其巇。归来戎马间，惊顾似羁雌。连日或不语，终朝见相欺。乘闲辄骑马，茫茫诣空陂。遇酒即酩酊，君知我为谁。",
            "comment": ""
        },
        {
            "title": "落叶送陈羽",
            "content": "落叶不更息，断蓬无复归。飘飖终自异，邂逅暂相依。悄悄深夜语，悠悠寒月辉。谁云少年别，流泪各沾衣。",
            "comment": ""
        },
        {
            "title": "君子法天运",
            "content": "君子法天运，四时可前知。小人惟所遇，寒暑不可期。利害有常势，取舍无定姿。焉能使我心，皎皎远忧疑。",
            "comment": ""
        },
        {
            "title": "北极赠李观",
            "content": "北极有羁羽，南溟有沈鳞。川源浩浩隔，影响两无因。风云一朝会，变化成一身。谁言道里远，感激疾如神。我年二十五，求友昧其人。哀歌西京市，乃与夫子亲。所尚苟同趋，贤愚岂异伦。方为金石姿，万世无缁磷。无为儿女态，憔悴悲贱贫。",
            "comment": ""
        },
        {
            "title": "幽怀",
            "content": "幽怀不能写，行此春江浔。适与佳节会，士女竞光阴。凝妆耀洲渚，繁吹荡人心。间关林中鸟，亦知和为音。岂无一尊酒，自酌还自吟。但悲时易失，四序迭相侵。我歌君子行，视古犹视今。",
            "comment": ""
        },
        {
            "title": "岐山下二首",
            "content": "谁谓我有耳，不闻凤凰鸣。朅来岐山下，日暮边鸿惊。丹穴五色羽，其名为凤凰。昔周有盛德，此鸟鸣高冈。和声随祥风，窅窕相飘扬。闻者亦何事，但知时俗康。自从公旦死，千载閟其光。吾君亦勤理，迟尔一来翔。",
            "comment": ""
        },
        {
            "title": "长安交游者赠孟郊",
            "content": "长安交游者，贫富各有徒。亲朋相过时，亦各有以娱。陋室有文史，高门有笙竽。何能辨荣悴，且欲分贤愚。",
            "comment": ""
        },
        {
            "title": "江汉答孟郊",
            "content": "江汉虽云广，乘舟渡无艰。流沙信难行，马足常往还。凄风结冲波，狐裘能御寒。终宵处幽室，华烛光烂烂。苟能行忠信，可以居夷蛮。嗟余与夫子，此义每所敦。何为复见赠，缱绻在不谖。",
            "comment": ""
        },
        {
            "title": "重云李观疾赠之",
            "content": "夭行失其度，阴气来干阳。重云闭白日，炎燠成寒凉。小人但咨怨，君子惟忧伤。饮食为减少，身体岂宁康。此志诚足贵，惧非职所当。藜羹尚如此，肉食安可尝。穷冬百草死，幽桂乃芬芳。且况天地间，大运自有常。劝君善饮食，鸾凤本高翔。",
            "comment": ""
        },
        {
            "title": "夜歌",
            "content": "静夜有清光，闲堂仍独息。念身幸无恨，志气方自得。乐哉何所忧，所忧非我力。",
            "comment": ""
        },
        {
            "title": "暮行河堤上",
            "content": "暮行河堤上，四顾不见人。衰草际黄云，感叹愁我神。夜归孤舟卧，展转空及晨。谋计竟何就，嗟嗟世与身。",
            "comment": ""
        },
        {
            "title": "秋怀诗十一首",
            "content": "窗前两好树，众叶光薿薿。秋风一拂披，策策鸣不已。微灯照空床，夜半偏入耳。愁忧无端来，感叹成坐起。天明视颜色，与故不相似。羲和驱日月，疾急不可恃。浮生虽多涂，趋死惟一轨。胡为浪自苦，得酒且欢喜。白露下百草，萧兰共雕悴。青青四墙下，已复生满地。寒蝉暂寂寞，蟋蟀鸣自恣。运行无穷期，禀受气苦异。适时各得所，松柏不必贵。彼时何卒卒，我志何曼曼。犀首空好饮，廉颇尚能饭。学堂日无事，驱马适所愿。茫茫出门路，欲去聊自劝。归还阅书史，文字浩千万。陈迹竟谁寻，贱嗜非贵献。丈夫意有在，女子乃多怨。秋气日恻恻，秋空日凌凌。上无枝上蜩，下无盘中蝇。岂不感时节，耳目去所憎。清晓卷书坐，南山见高棱。其下澄湫水，有蛟寒可罾。惜哉不得往，岂谓吾无能。离离挂空悲，戚戚抱虚警。露泫秋树高，虫吊寒夜永。敛退就新懦，趋营悼前猛。归愚识夷涂，汲古得修绠。名浮犹有耻，味薄真自幸。庶几遗悔尤，即此是幽屏。今晨不成起，端坐尽日景。虫鸣室幽幽，月吐窗冏冏。丧怀若迷方，浮念剧含梗。尘埃慵伺候，文字浪驰骋。尚须勉其顽，王事有朝请。秋夜不可晨，秋日苦易暗。我无汲汲志，何以有此憾。寒鸡空在栖，缺月烦屡瞰。有琴具徽弦，再鼓听愈淡。古声久埋灭，无由见真滥。低心逐时趋，苦勉祗能暂。有如乘风船，一纵不可缆。不如觑文字，丹铅事点勘。岂必求赢馀，所要石与甔。",
            "comment": ""
        },
        {
            "title": "谢自然诗",
            "content": "果州南充县，寒女谢自然。童騃无所识，但闻有神仙。轻生学其术，乃在金泉山。繁华荣慕绝，父母慈爱捐。凝心感魑魅，慌惚难具言。一朝坐空室，云雾生其间。如聆笙竽韵，来自冥冥天。白日变幽晦，萧萧风景寒。檐楹暂明灭，五色光属联。观者徒倾骇，踯躅讵敢前。须臾自轻举，飘若风中烟。茫茫八纮大，影响无由缘。里胥上其事，郡守惊且叹。驱车领官吏，氓俗争相先。入门无所见，冠履同蜕蝉。皆云神仙事，灼灼信可传。余闻古夏后，象物知神奸。山林民可入，魍魉莫逢旃。逶迤不复振，后世恣欺谩。幽明纷杂乱，人鬼更相残。秦皇虽笃好，汉武洪其源。自从二主来，此祸竟连连。木石生怪变，狐狸骋妖患。莫能尽性命，安得更长延。人生处万类，知识最为贤。奈何不自信，反欲从物迁。往者不可悔，孤魂抱深冤。来者犹可诫，余言岂空文。人生有常理，男女各有伦。寒衣及饥食，在纺绩耕耘。下以保子孙，上以奉君亲。苟异于此道，皆为弃其身。噫乎彼寒女，永托异物群。感伤遂成诗，昧者宜书绅。",
            "comment": ""
        },
        {
            "title": "琴操十首·拘幽操",
            "content": "目窈窈兮，其凝其盲；耳肃肃兮，听不闻声。朝不日出兮，夜不见月与星。有知无知兮，为死为生。呜呼，臣罪当诛兮，天王圣明。",
            "comment": ""
        },
        {
            "title": "琴操十首·越裳操",
            "content": "雨之施，物以孳。我何意于彼为？自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。",
            "comment": ""
        },
        {
            "title": "南山诗",
            "content": "吾闻京城南，兹惟群山囿。东西两际海，巨细难悉究。山经及地志，茫昧非受授。团辞试提挈，挂一念万漏。欲休谅不能，粗叙所经觏。尝升崇丘望，戢戢见相凑。晴明出棱角，缕脉碎分绣。蒸岚相澒洞，表里忽通透。无风自飘簸，融液煦柔茂。横云时平凝，点点露数岫。天空浮修眉，浓绿画新就。孤撑有巉绝，海浴褰鹏噣。春阳潜沮洳，濯濯吐深秀。岩峦虽嵂崒，软弱类含酎。夏炎百木盛，荫郁增埋覆。神灵日歊歔，云气争结构。秋霜喜刻轹，磔卓立癯瘦。参差相叠重，刚耿陵宇宙。冬行虽幽墨，冰雪工琢镂。新曦照危峨，亿丈恒高袤。明昏无停态，顷刻异状候。西南雄太白，突起莫间簉。藩都配德运，分宅占丁戊。逍遥越坤位，诋讦陷乾窦。空虚寒兢兢，风气较搜漱。朱维方烧日，阴霰纵腾糅。昆明大池北，去觌偶晴昼。绵联穷俯视，倒侧困清沤。微澜动水面，踊跃躁猱狖。惊呼惜破碎，仰喜呀不仆。前寻径杜墅，岔蔽毕原陋。崎岖上轩昂，始得观览富。行行将遂穷，岭陆烦互走。勃然思坼裂，拥掩难恕宥。巨灵与夸蛾，远贾期必售。还疑造物意，固护蓄精祐。力虽能排斡，雷电怯呵诟。攀缘脱手足，蹭蹬抵积甃。茫如试矫首，堛塞生怐愗。威容丧萧爽，近新迷远旧。拘官计日月，欲进不可又。因缘窥其湫，凝湛閟阴兽。鱼虾可俯掇，神物安敢寇。林柯有脱叶，欲堕鸟惊救。争衔弯环飞，投弃急哺鷇。旋归道回睨，达枿壮复奏。吁嗟信奇怪，峙质能化贸。前年遭谴谪，探历得邂逅。初从蓝田入，顾盻劳颈脰。时天晦大雪，泪目苦矇瞀。峻涂拖长冰，直上若悬溜。褰衣步推马，颠蹶退且复。苍黄忘遐睎，所瞩才左右。杉篁咤蒲苏，杲耀攒介胄。专心忆平道，脱险逾避臭。昨来逢清霁，宿愿忻始副。峥嵘跻冢顶，倏闪杂鼯鼬。前低划开阔，烂漫堆众皱。或连若相从，或蹙若相斗。或妥若弭伏，或竦若惊雊。或散若瓦解，或赴若辐凑。或翩若船游，或决若马骤。或背若相恶，或向若相佑。或乱若抽笋，或嵲若注灸。或错若绘画，或缭若篆籀。或罗若星离，或蓊若云逗。或浮若波涛，或碎若锄耨。或如贲育伦，赌胜勇前购。先强势已出，后钝嗔G 譳。或如帝王尊，丛集朝贱幼。虽亲不亵狎，虽远不悖谬。或如临食案，肴核纷饤饾。又如游九原，坟墓包椁柩。或累若盆罂，或揭若è豆。或覆若曝鳖，或颓若寝兽。或蜿若藏龙，或翼若搏鹫。或齐若友朋，或随若先后。或迸若流落，或顾若宿留。或戾若仇雠，或密若婚媾。或俨若峨冠，或翻若舞袖。或屹若战阵，或围若蒐狩。或靡然东注，或偃然北首。或如火熹焰，或若气饙馏。或行而不辍，或遗而不收。或斜而不倚，或弛而不彀。或赤若秃鬝，或熏若柴槱。或如龟拆兆，或若卦分繇。或前横若剥，或后断若姤。延延离又属，夬夬叛还遘。喁喁鱼闯萍，落落月经宿。誾誾树墙垣，巘巘驾库厩。参参削剑戟，焕焕衔莹琇。敷敷花披萼，J J 屋摧霤。悠悠舒而安，兀兀狂以狃。超超出犹奔，蠢蠢骇不懋。大哉立天地，经纪肖营腠。厥初孰开张，黾勉谁劝侑。创兹朴而巧，戮力忍劳疚。得非施斧斤，无乃假诅咒。鸿荒竟无传，功大莫酬僦。尝闻于祠官，芬苾降歆嗅。斐然作歌诗，惟用赞报酭。",
            "comment": ""
        },
        {
            "title": "琴操十首·龟山操",
            "content": "龟之氛兮，不能云雨。龟之枿兮，不中梁柱。龟之大兮，祗以奄鲁。知将隳兮，哀莫余伍。周公有鬼兮，嗟余归辅。",
            "comment": ""
        },
        {
            "title": "元和圣德诗",
            "content": "皇帝即阼，物无违拒。曰旸而旸，曰雨而雨。维是元年，有盗在夏。欲覆其州，以踵近武。皇帝曰嘻，岂不在我。负鄙为艰，纵则不可。出师征之，其众十旅。军其城下，告以福祸。腹败枝披，不敢保聚。掷首陴外，降幡夜竖。疆外之险，莫过蜀土。韦皋去镇，刘辟守后。血人于牙，不肯吐口。开库啖士，曰随所取。汝张汝弓，汝鼓汝鼓。汝为表书，求我帅汝。事始上闻，在列咸怒。皇帝曰然，嗟远士女。苟附而安，则且付与。读命于庭，出节少府。朝发京师，夕至其部。辟喜谓党，汝振而伍。蜀可全有，此不当受。万牛脔炙，万瓮行酒。以锦缠股，以红帕首。有恇其凶，有饵其诱。其出穰穰，队以万数。遂劫东川，遂据城阻。皇帝曰嗟，其又可许。爰命崇文，分卒禁御。有安其驱，无暴我野。日行三十，徐壁其右。辟党聚谋，鹿头是守。崇文奉诏，进退规矩。战不贪杀，擒不滥数。四方节度，整兵顿马。上章请讨，俟命起坐。皇帝曰嘻，无汝烦苦。荆并洎梁，在国门户。出师三千，各选尔丑。四军齐作，殷其如阜。或拔其角，或脱其距。长驱洋洋，无有龃龉。八月壬午，辟弃城走。载妻与妾，包裹稚乳。是日崇文，入处其宇。分散逐捕，搜原剔薮。辟穷见窘，无地自处。俯视大江，不见洲渚。遂自颠倒，若杵投臼。取之江中，枷脰械手。妇女累累，啼哭拜叩。来献阙下，以告庙社。周示城市，咸使观睹。解脱挛索，夹以砧斧。婉婉弱子，赤立伛偻。牵头曳足，先断腰膂。次及其徒，体骸撑拄。末乃取辟，骇汗如写。挥刀纷纭，争刌脍脯。优赏将吏，扶珪缀组。帛堆其家，粟塞其庾。哀怜阵没，廪给孤寡。赠官封墓，周匝宏溥。经战伐地，宽免租簿。施令酬功，急疾如火。天地中间，莫不顺序。幽恒青魏，东尽海浦。南至徐蔡，区外杂虏。怛威赧德，踧踖蹈舞。掉弃兵革，私习簋簠。来请来觐，十百其耦。皇帝曰吁，伯父叔舅。各安尔位，训厥甿亩。正月元日，初见宗祖。躬执百礼，登降拜俯。荐于新宫，视瞻梁梠。戚见容色，泪落入俎。侍祠之臣，助我恻楚。乃以上辛，于郊用牡。除于国南，鳞笋毛簴。庐幕周施，开揭磊砢。兽盾腾拏，圆坛帖妥。天兵四罗，旂常婀娜。驾龙十二，鱼鱼雅雅。宵升于丘，奠璧献斝。众乐惊作，轰豗融冶。紫焰嘘呵，高灵下堕。群星从坐，错落侈哆。日君月妃，焕赫婐S 。渎鬼濛鸿，岳祗嶪峨。饫沃膻芗，产祥降嘏。凤凰应奏，舒翼自拊。赤麟黄龙，逶陀结纠。卿士庶人，黄童白叟。踊跃欢呀，失喜噎欧。乾清坤夷，境落褰举。帝车回来，日正当午。幸丹凤门，大赦天下。涤濯刬磢，磨灭瑕垢。续功臣嗣，拔贤任耇。孩养无告，仁滂施厚。皇帝神圣，通达今古。听聪视明，一似尧禹。生知法式，动得理所。天锡皇帝，为天下主。并包畜养，无异细钜。亿载万年，敢有违者？皇帝俭勤，盥濯陶瓦。斥遣浮华，好此绨纻。敕戒四方，侈则有咎。天锡皇帝，多麦与黍。无召水旱，耗于雀鼠。亿载万年，有富无窭。皇帝正直，别白善否。擅命而狂，既翦既去。尽逐群奸，靡有遗侣。天锡皇帝，厖臣硕辅。博问遐观，以置左右。亿载万年，无敢余侮。皇帝大孝，慈祥悌友。怡怡愉愉，奉太皇后。浃于族亲，濡及九有。天锡皇帝，与天齐寿。登兹太平，无怠永久。亿载万年，为父为母。博士臣愈，职是训诂。作为歌诗，以配吉甫。",
            "comment": ""
        },
        {
            "title": "杂曲歌辞·鸣雁行",
            "content": "嗷嗷鸣雁鸣且飞，穷秋南去春北归。去寒就暖识所处，天长地阔栖息稀。风霜酸苦稻粱微，羽毛摧落身不肥。徘徊反顾群侣违，哀鸣欲下洲渚非。江南水阔朝云多，草长沙软无网罗，闲飞静集鸣相和。违忧怀息性匪他，凌风一举君谓何。",
            "comment": ""
        },
        {
            "title": "琴曲歌辞·别鹄操",
            "content": "雄鹄衔枝来，雌鹄啄泥归。巢成不生子，大义当乖离。江汉水之大，鹄身鸟之微。更无相逢日，安可相随飞。",
            "comment": ""
        },
        {
            "title": "琴曲歌辞·残形操",
            "content": "有兽维狸兮我梦得之，其身孔明兮而头不知。吉凶何为兮觉坐而思，巫咸上天兮识者其谁。",
            "comment": ""
        },
        {
            "title": "琴曲歌辞·将归操",
            "content": "秋之水兮其色幽幽，我将济兮不得其由。涉其浅兮石啮我足，乘其深兮龙入我舟。我济而悔兮将安归尤。归乎归乎，无与石斗兮无应龙求。",
            "comment": ""
        },
        {
            "title": "琴曲歌辞·猗兰操",
            "content": "兰之猗猗，扬扬其香。不采而佩，于兰何伤。今天之旋，其曷为然。我行四方，以日以年。雪霜贸贸，荠麦之茂。子如不伤，我不尔觏。荠麦之茂，荠麦之有。君子之伤，君子之守。",
            "comment": ""
        },
        {
            "title": "琴曲歌辞·雉朝飞操",
            "content": "雉之飞，于朝日。群雌孤雄，意气横出。当东而西，当啄而飞。随飞随啄，群雌粥粥。嗟我虽人，曾不如彼雉鸡。生身七十年，无一妾与妃。",
            "comment": ""
        },
        {
            "title": "琴曲歌辞·履霜操",
            "content": "父兮儿寒，母兮儿饥。儿罪当笞，逐儿何为。儿在中野，以宿以处。四无人声，谁与儿语。儿寒何衣，儿饥何食。儿行于野，履霜以足。母生众儿，有母怜之。独无母怜，儿宁不悲。",
            "comment": ""
        },
        {
            "title": "琴曲歌辞·岐山操",
            "content": "我家于豳，自我先公。伊我承绪，敢有不同。今狄之人，将土我疆。民为我战，谁使死伤。彼岐有岨，我往独处。人莫余追，无思我悲。",
            "comment": ""
        },
        {
            "title": "琴曲歌辞·拘幽操",
            "content": "目掩掩兮其凝其盲，耳肃肃兮听不闻声。朝不日出兮夜不见月与星，有知无知兮为死为生。呜呼！臣罪当诛兮天王圣明。",
            "comment": ""
        },
        {
            "title": "谒衡岳庙遂宿岳寺题门楼",
            "content": "五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷。我来正逢秋雨节，阴气晦昧无清风。潜心默祷若有应，岂非正直能感通。须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。粉墙丹柱动光彩，鬼物图画填青红。升阶伛偻荐脯酒，欲以菲薄明其衷。庙令老人识神意，睢盱侦伺能鞠躬。手持杯珓导我掷，云此最吉余难同。窜逐蛮荒幸不死，衣食才足甘长终。侯王将相望久绝，神纵欲福难为功。夜投佛寺上高阁，星月掩映云瞳胧。猿鸣钟动不知曙，杲杲寒日生于东。",
            "comment": "：①三公：周以太师、太保、太傅为三公，后世用以称人臣的最高官位。\r\n②杯珓：占卜用的工具，有对称的两片，合起掷地，以其俯仰定凶吉。\r\n③祭秩：祭礼的等级。\r\n④火维：炎热的边疆，此指南方。\r\n⑤假：授予。\r\n⑥紫盖、天柱、石廪、祝融：衡山峰名。\r\n⑦腾掷：腾跃而上。\r\n⑧森然魄动：指肃然起敬。\r\n⑨半腹：指半山腰。\r\n⑩静扫：清风悄悄吹散了阴云。 | ：　　朝廷祭祀五岳，历来按照最尊贵的典礼;泰、恒、华、衡四山环绕，嵩山屹立中央。南土荒僻，地多怪物，上天授权南岳之神，让他雄镇一方。喷云泻雾，山腰已深深掩藏；险峰绝顶，更有谁能攀援登上？我来时正逢连绵秋雨，潮湿阴暗，清风不起。诚心默祷山神，似乎即刻应验，难道正直的神灵也能感通人意。一会儿，天朗云开，峰峦显现，仰望那突兀的奇峰高耸天际。紫盖山势绵延，直接那天柱峰；石廪腾跃起伏，簇拥着祝融。怀着肃然敬畏之情，我连忙下马朝拜；一路松柏夹道，通向衡岳灵宫。白粉墙红廊柱相映生辉，壁画上仙灵光怪陆离。我躬身登阶，献上了干肉、酒浆；要用这菲薄的祭品，向山神表白衷肠。管庙的老人，领会神的意旨，一边鞠躬，一边将游客注视。他拿出占卜的杯，指导我如何投掷；据他说谁也比不上我这一卦，大吉大利。流放到蛮荒之地，不死已算侥幸，衣食暂得温饱，但求安度余年。平生拜相封侯早不存此想，神明纵使赐福也只是徒然。此夜投宿佛寺，独登高阁；望星空，朦胧的月色掩映微云。山猿啼叫、寺钟鸣响，不觉曙色临窗；看东方一轮朝日，已初放光明。 | ：　　诗写作者贬谪放还途中游衡山，谒祭南岳，求神问卜，借以解嘲消闷，抒发对仕途坎坷的牢骚，寄寓身世之感。诗的开头六句，写衡山的山势和气象。先总写五岳，再专叙衡山。“我来”八句写登山。先写秋景晦明，再写默祷感应，始得晴空峰出，暗喻宦途坎坷反复。“森然”以下十句，写谒庙，是全诗中心所在，以祭神问天，申诉抑郁情怀。最后四句写“宿寺”酣睡，表现旷达胸襟。全诗写景、叙事、抒情如水乳交融,一韵到底,读来铿锵和谐。\r\n　　诗人本不信佛，在他著名的奏章《谏迎佛骨》中就说过“自佛法入中国，帝王事之寿不能长”等话，曾引起宪宗大怒，几乎丧了性命。这次绕道而去，主要是游山，但在庙令的怂恿下随俗占卜，因为卦吉而高兴。诗人迭遭不幸，对现实已经感到灰心，便借机自我解嘲，发发牢骚。 | 【注释】三公：周以太师、太保、太傅为三公，后世用以称人臣的最高官位。杯珓：占卜用的工具，有对称的两片，合起掷地，以其俯仰定凶吉。【简析】：诗人本不信佛，在他著名的奏章《谏迎佛骨》中就说过“自佛法入中国，帝王事之寿不能长”等话，曾引起宪宗大怒，几乎丧了性命。这次绕道而去，主要是游山，但在庙令的怂恿下随俗占卜，因为卦吉而高兴。诗人迭遭不幸，对现实已经感到灰心，便借机自我解嘲，发发牢骚。----------------------------　　贞元十九年（803），京畿大旱。韩愈因上书请宽民徭，被贬为连州阳山（今属广东）令。永贞元年（805）遇大赦，离阳山到郴州（今湖南郴县）待命。九月，由郴州赴江陵府（今湖北江陵）任法曹参军，途中游衡山时写下这首诗。诗中深沉地抒发了他对仕途坎坷的不满情怀。　　衡山耸立在湖南衡阳盆地北端，气势雄伟。山上的衡岳庙，是游人向往的名胜。诗的开头六句，写衡岳的形势和气象，起笔高远，用语不凡。先总叙五岳，再专叙衡岳，突出衡岳在五岳中的崇高地位。按古时帝王的祭典，五岳都相当于爵秩最高的“三公”。泰山、衡山、华山、恒山，各镇东、南、西、北四方，而嵩山则处在中间。衡岳在炎热而荒僻的南方，古人以为这里有很多妖魔鬼怪，天帝授予岳神权力，使它能专力雄镇一方。诗人一连采用四个叙述句，从“五岳”写到衡岳，竭尽铺垫之能事。紧接二句，便一下子把衡山形势的险要勾勒了出来：衡岳半山腰中蕴藏着云雾，不时喷泄出来，虽有山顶，又怎能攀登上去呢！一句中连用“喷”、“泄”、“藏”三个动词，来描绘平日衡山云雾浓重不散，既奇突，又贴切。　　以下八句写登山。“我来”二句，是叙事，亦是写景，写出了秋雨欲来的景象，给人一种沉闷和压抑之感。欲扬先抑，诗意推起一道波澜。“潜心默祷若有应，岂非正直能感通”，说衡岳有灵，使天气由阴而晴，诗意陡转。云雾全消，众峰顿现，原是自然界本身的变化，而诗人却说是自己“潜心默祷”、把正直的神明“感通”的结果。“正直”二字寓有深意。往下连用两联，描写众峰由隐而现后的景象。“须臾”一联，写出了山间景色变化之快：霎那之间，浮云扫尽，众峰显露，仰面看去，那高峻陡峭的山峰，就好比擎天柱支撑着天空。这一联是虚写，给人以豁然开朗、奇险明快之感。据《水经注》载：衡山有三峰，自远望去，苍苍隐天。所以晋代罗含的《湘中记》也说：“望若阵云，非清霁素朝，不见其峰。”“紫盖”一联，描写紫盖峰连延着与天柱峰相接，石廪峰腾跃起伏，堆拥着祝融峰。这是实写。汪佑《南山泾草堂诗话》说，“是登绝顶写实景，妙用‘众峰出’领起，盖上联虚，此联实，虚实相生；下接‘森然魄动’句，复虚写四峰之高峻，的是古诗神境。”联系上下诗意来看，此说不无道理。　　“森然”以下十四句，写谒庙，是全诗中心所在。诗人通过对祭神问天的描述，倾吐其无处申诉的悒郁情怀。“森然”二句，点出谒衡岳庙的题意。目的地已经到达，险峻的山峰，使人惊心动魄，不由得下马揖拜。沿着一条松柏古径，急步走向神灵的殿堂。既反映了诗人当时肃然起敬的感受，也烘托出一种庄严肃穆的气氛。“粉墙”二句，写走进庙门后四壁所见：雪白的墙壁和朱红的柱子，交相辉映，光彩浮动；上边都用青红的彩色，画满了鬼怪的图像，写出寺庙的特征。“升阶”以下六句写行祭。诗人登上台阶，弯着腰向神像进献干肉和酒，想借这些菲薄的祭品来表明自己的虔诚。掌管神庙的老人很能了解神意，眼瞪瞪地在一旁窥察，鞠躬致礼。他手持占卜用的杯珓，教给诗人投掷的方法；而后又根据卦象，说是得到了最吉的征兆，那是其他人所不易得到的。但是，正是“云此最吉馀难同”的结语，却引出了诗人一肚皮牢骚：自己在阳山贬所没有被折磨致死，算是不幸之中的大幸，今后只求衣食粗安，就甘心长此而终，哪里还存什么侯王将相之望！神明纵然想赐福保佑，恐怕也难奏效了。这一段描写和牢骚，既真实，又动人，深刻地反映了诗人当时内心的不满情绪。诗人关心自己的前途，当然希望占卜能得到一个非常吉利的答复。但是，当他得知是一个“最吉”的答复之后，他倒反而产生了怀疑，以致大发起牢骚来了。这大概与他当时对朝延政治斗争的形势有所了解有关吧！　　末四句，归结诗题“宿岳寺”之意。先写上高阁时所见夜景：月色星光，因云气掩映而隐约不明。接着翻用谢灵运“猿鸣诚知曙”句诗意（《从斤竹涧越岭西行诗》），写道：“猿鸣钟动不知曙”。本来听到猿声啼叫就知道是天亮了，但诗人因为酣睡，连天亮时猿的啼叫声和寺院的钟声都没有听到。诗人身遭贬谪，却一觉睡到天明，足见襟怀之旷达。末句“寒日”，又照应上文“秋雨”、、“阴气”，笔力遒劲。　　此诗写景、叙事、抒情，融为一体，意境开阔，章法井然。诗一开首便从大处落笔，气势磅礴。中间写衡岳诸峰，突兀高耸，令人心惊魄动。求神问卜一段，亦庄亦谐，其实是诗人借以解嘲消闷。末尾数句，更清楚地反映出诗人对现实所采取的比较泠漠的态度，他对自己被贬“蛮荒”的怨愤，也溢于言表。通篇一韵到底。押韵句末尾皆用三平调（少数用“平仄平”），音节铿锵有力。诗的语言古朴苍劲，笔调灵活自如，风格凝炼典重，无论意境或修辞，都独辟蹊径，一扫前人记游诗的陈词滥调，正如沈德潜《唐诗别裁》所说：“横空盘硬语，妥帖力排奡。公诗足以当此语。”　　（吴文治）"
        },
        {
            "title": "听颖师弹琴",
            "content": "昵昵儿女语，恩怨相尔汝。划然变轩昂，勇士赴敌场。浮云柳絮无根蒂，天地阔远随飞扬。喧啾百鸟群，忽见孤凤凰。跻攀分寸不可上，失势一落千丈强。蹉余有两耳，未省听丝篁。自闻颖师弹，起坐在一旁。推手遽止之，湿衣泪滂滂。颖乎尔诚能，无以冰炭置我肠！",
            "comment": " | 【注释】　　喜惧哀乐，变化倏忽，百感交集，莫可名状，这就是韩愈听颖师弹琴的感受。读罢全诗，颖师高超的琴技如可闻见，怪不得清人方扶南把它与白居易的《琵琶行》、李贺的《李凭箜篌引》相提并论，推许为“摹写声音至文”了。　　诗分两部分，前十句正面摹写声音。起句不同一般，它没有提及弹琴者，也没有交待弹琴的时间和地点，而是紧扣题目中的“听”字，单刀直入，把读者引进美妙的音乐境界里。琴声袅袅升起，轻柔细屑，仿佛小儿女在耳鬓厮磨之际，窃窃私语，互诉衷肠。中间夹杂些嗔怪之声，那不过是表达倾心相爱的一种不拘形迹的方式而已。正当听者沉浸在充满柔情密意的氛围里，琴声骤然变得昂扬激越起来，就象勇猛的将士挥戈跃马冲入敌阵，显得气势非凡。接着琴声又由刚转柔，呈起伏回荡之姿。恰似经过一场浴血奋战，敌氛尽扫，此时，天朗气清，风和日丽，远处浮动着几片白云，近处摇曳着几丝柳絮，它们飘浮不定，若有若无，难于捉摸，却逗人情思。琴声所展示的意境高远阔大，使人有极目遥天悠悠不尽之感。　　蓦地，百鸟齐鸣，啁啾不已，安谧的环境为喧闹的场面所代替。在众鸟蹁跹之中，一只凤凰翩然高举，引吭长鸣。“跻攀分寸不可上，失势一落千丈强”。这只不甘与凡鸟为伍的孤傲的凤凰，一心向上，饱经跻攀之苦，结果还是跌落下来，而且跌得那样快，那样惨。这里除了用形象化的比喻显示琴声的起落变化外，似乎还另有寄托。联系后面的“湿衣泪滂滂”等句，它很可能包含着诗人对自己境遇的慨叹。他曾几次上奏章剖析政事得失，希望当局能有所警醒，从而革除弊端，励精图治，结果屡遭贬斥，心中不免有愤激不平之感。“湿衣”句与白居易《琵琶行》中的“江州司马青衫湿”颇相类似，只是后者表达得比较直接，比较显豁罢了。　　后八句写自己听琴的感受和反应，从侧面烘托琴声的优美动听。“嗟余”二句是自谦之辞，申明自己不懂音乐，未能深谙其中的奥妙。尽管如此，还是被颖师的琴声所深深感动，先是起坐不安，继而泪雨滂沱，浸湿了衣襟，犹自扑扑簌簌滴个不止。这种感情上的强烈刺激，实在叫人无法承受，于是推手制止，不忍卒听。末二句进一步渲染颖师琴技的高超。冰炭原不可同炉，但颖师的琴声一会儿把人引进欢乐的天堂，一会儿又把人掷入悲苦的地狱，就好比同时把冰炭投入听者的胸中，使人经受不了这种感情上的剧烈波动。　　全篇诗情起伏如钱塘江潮，波涛汹涌，层见迭出，变化无穷。上联与下联，甚至上句与下句，都有较大的起落变化，例如首联“昵昵儿女语，恩怨相尔汝”，写柔细的琴声，充满和乐的色调，中间着一“怨”字，便觉波浪陡起，姿态横生，亲昵的意味反倒更浓，也更加富有生活气息。又如首联比以儿女之情，次联拟以英雄气概，这是两种截然不同的声音，一柔一刚，构成悬殊的形势。第三联要再作起落变化，即由刚转柔，就很容易与第一联交叉重迭。诗人在实现这一起伏转折的同时，开辟了另一个新的境界，它高远阔大、安谧清醇，与首联的卿卿我我、充满私情形成鲜明的比照，它所显示的声音也与首联不一样，一者（首联）轻柔细屑，纯属指声；一者（三联）宛转悠扬，是所谓泛声。尽管两者都比较轻柔，却又各有特色，准确地反映了琴声高低疾徐的变化。清人方东树说韩愈写诗“用法变化而深严”（《昭昧詹言》），这就是一个很好的例证。　　历来写乐曲的诗，大都利用人类五官通感的生理机能，致力于把比较难于捕捉的声音转化为比较容易感受的视觉形象。这首诗摹写声音精细入微，形象鲜明，却不粘皮着肉，故而显得高雅、空灵、醇厚。突出的表现是：在摹写声音节奏的同时，十分注意发掘含蕴其中的情志。好的琴声既可悦耳，又可赏心，可以移情动志。好的琴声，也不只可以绘声，而且可以“绘情”、“绘志”，把琴声所表达的情境，一一描摹出来。诗歌在摹写声音的同时，或示之以儿女柔情，或拟之以英雄壮志，或充满对自然的眷恋，或寓有超凡脱俗之想和坎坷不遇之悲，如此等等，无不流露出深厚的情意。　　韩愈是一位极富创造性的文学巨匠。他写作诗文，能够摆脱拘束，自辟蹊径。这首诗无论造境或遣词造语都有独到之处。以造境言，它为读者展示了两个大的境界：一是曲中的境界，即由乐曲的声音和节奏所构成的情境；一是曲外的境界，即乐曲声在听者（诗人自己）身上得到的反响。两者亦分亦合，犹如影之与形。从而使整个诗歌的意境显得深闳隽永，饶有情致。以遣词造语论，不少诗句新奇妥帖，揉磨入细，感染力极强。例如开头两句押细声韵，其中的“女”、“语”和“尔”、“汝”声音相近，读起来有些绕口。这种奇特的音韵安排，恰恰适合于表现小儿女之间那种缠绵纠结的情态。后面写昂扬激越的琴声则改用洪声韵的“昂”、“场”、“扬”、“凰”等，这些都精确地表现了弹者的情感和听者的印象。另外，五言和七言交错运用，以与琴声的疾徐断续相协调，也大大增强了诗句的表现力。如此等等，清楚地表明，诗人匠心独运，不拘绳墨，却又无不文从字顺，各司其职。所谓“横空盘硬语，妥帖力排奡”，其实也是韩愈本人诗歌语言的一大特色。　　（朱世英）"
        },
        {
            "title": "石鼓歌",
            "content": "张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑珮鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓堕嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁纽壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士徵，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒婩婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。",
            "comment": "：①张生：张籍，一说为张彻。\r\n②石鼓文：刻在十块鼓形石上的中国最早的石刻文字，内容记述出猎的情形。\r\n③少陵：指杜甫。\r\n④谪仙：指李白。“\r\n⑤嵯峨：高峻的样子。此指高山。\r\n⑥周纲：周朝政治。\r\n⑦陵迟：衰败。\r\n⑧挥天戈：指宣王对淮夷等用兵一事。\r\n⑨鸣相磨：佩剑互相磨擦作响，形容朝贺的诸侯人数众多。\r\n⑩撝:通“挥”，指挥手。 | ：　　张生携来石鼓文的拓本，劝我动笔写首《石鼓歌》。近世已无李、杜那样的诗豪，才力薄弱如何将石鼓吟哦！周朝纲纪废弛天下大乱，宣王中兴大业奋起挥戈；大开明堂接受群臣朝贺，铿锵剑佩殿上诸侯众多。岐阳狩猎勇士竞相驰骋；四方禽兽全都落入网罗。铭刻功勋传扬万代，凿破山崖制作石鼓；随从的文臣个个才艺出众，撰写华章永留在山丘。多年来雨淋日晒又遭野火，全靠那鬼神出力严加守护。您从何处拓来的文本，那么完整，丝毫没有差错！石鼓文辞严密原难通读，古老的字体既非隶字，也非蝌蚪书。天长日久难免笔划脱落，看起来如同快剑斩断蛟鼍。字形若鸾凤回翔、群仙飞舞，笔势象珊瑚碧树，枝柯交错；结体如金绳铁索强劲钩连，缺划似神龙掠影古鼎沉波。浅陋的儒生，编《诗经》不收“石鼓”；篇章局促的“二雅”，哪有此等规模；孔夫子周游也没到过秦国，他只捡到星星却遗漏了日月！可叹我爱好古代文明却生得太晚，对着这石鼓遗文，止不住涕泪滂沱。忆当日初任国子监博士，那时的年号刚改元和。有朋友当了凤翔节度府从事，曾帮我考虑过石鼓的安排处所。我沐浴更衣禀告祭酒，如此宝物世间不多。只须毡包席裹顷刻运到，装了十个石鼓，不过动用几匹骆驼。这石鼓进献太庙真可比郜鼎，论声价又何止超过百倍！皇恩若许将它留置太学，更便于供诸生解读切磋。东汉时，研摩“石经”的尚且填塞街巷；料如今，观光“石鼓”的更将举国奔波。剔除苔藓，露出石鼓原文棱角；安放妥贴，不使有半点偏颇。大屋深檐，将它层层覆盖；岁月悠长，望它安然度过。想不到朝中大官老于世故，他岂能果断决策，只会嗯嗯哦哦。任凭那放牛娃用石鼓敲火、大黄牛磨角，谁还愿将石鼓珍重抚摩，就这样日销月蚀让它湮没，六年来，我只有西望岐阳空自号呼！王羲之的书法，风行流俗不过追求精美，一卷字尚且能换得白鹅。周以来八代兵乱战火之余，珍贵的石鼓无人保护，又当奈何？到了如今太平无事之日，该可以推尊儒术，崇奉孔子、孟轲。有何人不忘石鼓重提建议，但愿借助各位辩才的口若悬河。长歌一曲至此为止，可叹啊，枉费了心思写这首石鼓之歌。 | ：　　石鼓文系我国最早的石刻，是秦代所为。内容记叙狩猎情况，文为大篆。其物今藏北京故宫博物院。诗人感慨石鼓文物的废弃，力谏当局保护石鼓而不被采纳，因而大发牢骚。此诗是韩愈的七古名篇，以文为诗，以议论为诗，章法整齐，辞严义密，音韵铿锵，气势浑雄。\r\n　　石鼓文是刻在十块鼓形石上的秦代刻石，书体为大篆，今藏北京故宫博物院，并非诗中所写的周宣王狩猎之记，当时诗人是弄错了。全诗从石鼓的起源到论述它的价值，曾建议运至太学保存而遭到否决，不禁感慨系之。写这首长诗的目的，仍然是在呼呈应该引起重视。诗人为保护文物而大声疾呼，没有人读后不为之所动，对官场陋习的讽刺也是很深刻的。 | 【注释】诗，指《诗经》：陋儒，指当时的采风`者。二雅：指《诗经》中的大雅、二雅，其中多为歌颂宣王征伐之作。祭酒：即国子临祭酒，主管太学的学官。【简析】：石鼓文是刻在十块鼓形石上的秦代刻石，书体为大篆，今藏北京故宫博物院，并非诗中所写的周宣王狩猎之记，当时诗人是弄错了。全诗从石鼓的起源到论述它的价值，曾建议运至太学保存而遭到否决，不禁感慨系之。写这首长诗的目的，仍然是在呼呈应该引起重视。诗人为保护文物而大声疾呼，没有人读后不为之所动，对官场陋习的讽刺也是很深刻的。"
        },
        {
            "title": "山石",
            "content": "山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂度置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风生衣。人生如此自可乐，岂必局促为人鞿。嗟哉吾党二三子，安得至老不更归！",
            "comment": "：①荦确：险峻不平貌。\r\n②寺：指惠林寺，在今河南洛阳。\r\n③栀子：夏开白花，香味浓烈。\r\n④置：供应。\r\n⑤疏粝：粗米饭。\r\n⑥百虫绝：指百虫鸣声止息。\r\n⑦无道路：指辨认不清道路。\r\n⑧烟霏：泛指烟云雾霭。\r\n⑨纷烂漫：色彩繁艳。\r\n⑩鞿：马缰绳，此指限制。 | ：　　山石险峻，行走的道路狭窄，黄昏时分到了寺院看见蝙蝠飞旋。进入堂屋坐在台阶上，雨已经下够停止了，雨后的芭蕉叶子更大，栀子花开得更盛更美。僧人说古壁上的佛画画得很好，用火把照着看果然稀奇。铺好了床，扫净了卧席，准备好羹饭。简单的饭菜也足够充饱我的肚子。夜深了卧在床上听不到一点儿虫声，清冷的月光从山岭中升起来月光照进门里。天亮独自离去辨不清道路，转来转去，时高时低，终于出了一片烟雾。山红涧绿，缤纷灿烂，时时见到松树、栎树树杆都有十围大小。遇到流水赤脚踩着涧里的石头，水声激越，风吹动了我的衣服。人生能够像这个样子就可以自得其乐了，何必拘束自己被别人控制。哎，我们这些同道的朋友，怎么到了老年还不归来呢？ | ：　　本诗采用游记的写法，按照行程的顺序，描写了游览途中的所见所闻与所感，游踪写得详尽，颇像游记，却又诗意盎然，不似流水帐的呆板，表现出了山野的自然美，这也是韩愈“以文为诗”的倾向。全诗读来酣畅淋漓，气势雄尽，自由舒畅。 | 【注释】荦确：山石不平的样子。鞿：马缰绳。【简析】：这首诗用素描的手法有次序地写从雨后的黄昏到山寺漫游至第二天早晨的情景，具象地写出了山中和寺中所见到的景物，语言朴素自然。结尾处的深深感慨倾泻了宦途失意的痛苦。-----------------------------　　诗以开头“山石”二字为题，却并不是歌咏山石，而是一篇叙写游踪的诗。这诗汲取了散文中有悠久传统的游记文的写法，按照行程的顺序，叙写从“黄昏到寺”、“夜深静卧”到“天明独去”的所见、所闻和所感，是一篇诗体的山水游记。在韩愈以前，记游诗一般都是截取某一侧面，选取某一重点，因景抒情。汲取游记散文的特点，详记游踪，而又诗意盎然，《山石》是有独创性的。　　按照时间顺序依次记述游踪，很容易弄成流水账。诗人手段高明，他象电影摄影师选好外景，人物在前面活动，摄影机在后面推、拉、摇、跟，一个画面接着一个画面，在我们眼前出现。每一画面，都有人有景有情，构成独特的意境。全诗主要记游山寺，一开头，只用“山石荦确行径微”一句，概括了到寺之前的行程，而险峻的山石，狭窄的山路，都随着诗中主人公的攀登而移步换形。这一句没有写人，但第二句“黄昏到寺蝙蝠飞”中的“到寺”二字，就补写了人，那就是来游的诗人。而且，说第一句没写人，那只是说没有明写；实际上，那山石的荦确和行径的细微，都是主人公从那里经过时看到的和感到的，正是通过这些主观感受的反映，表现他在经过了一段艰苦的翻山越岭，黄昏之时，才到了山寺。“黄昏”，怎么能够变成可见可感的清晰画面呢？他巧妙地选取了一个“蝙蝠飞”的镜头，让那只有在黄昏之时才会出现的蝙蝠在寺院里盘旋，就立刻把诗中主人公和山寺，统统笼罩于幽暗的暮色之中。“黄昏到寺”，当然先得找寺僧安排食宿，所以就出现了主人公“升堂”的镜头。主人公是来游览的，游兴很浓，“升堂”之后，立刻退出来坐在堂前的台阶上，欣赏那院子里的花木，“芭蕉叶大栀子肥”的画面，也就跟着展开。因为下过一场透雨，芭蕉的叶显得更大更绿，栀子花开得更盛更香更丰美。“大“和“肥”，这是很寻常的字眼，但用在芭蕉叶和栀子花上，特别是用在“新雨足”的芭蕉叶和栀子花上，就突出了客观景物的特征，增强了形象的鲜明性，使人情不自禁地要赞美它们。　　时间在流逝，栀子花、芭蕉叶终于隐没于夜幕之中。于是热情的僧人便凑过来助兴，夸耀寺里的“古壁佛画好”，并拿来火把，领客人去观看。这当儿，菜饭已经摆上了，床也铺好了，连席子都拂拭干净了。寺僧的殷勤，宾主感情的融洽，也都得到了形象的体现。“疏粝亦足饱我饥”一句，图画性当然不够鲜明，但这是必不可少的。它既与结尾的“人生如此自可乐，岂必局束为人�洹毕嗾沼Γ�又说明主人公游山，已经费了很多时间，走了不少路，因而饿得很。　　写夜宿只用了两句。“夜深静卧百虫绝”，表现了山寺之夜的清幽。“夜深”而百虫之声始“绝”，那么在“夜深”之前，百虫自然在各献特技，合奏夜鸣曲，主人公也在欣赏夜鸣曲。正象“鸟鸣山更幽”一样，山寺之夜，百虫合奏夜鸣曲，就比万籁俱寂还显得幽静，而静卧细听百虫合奏的主人公，也自然万虑俱消，心境也空前清静。夜深了，百虫绝响了，接踵而来的则是“清月出岭光入扉”，主人公又兴致勃勃地隔窗赏月了。他刚才静卧细听百虫鸣叫的神态，也在“清月出岭光入扉”的一刹那显现于我们眼前。　　作者所游的是洛阳北面的惠林寺，同游者是李景兴、侯喜、尉迟汾，时间是唐德宗贞元十七年（801）农历七月二十二日。农谚有云：“二十一、二、三，月出鸡叫唤。”可见诗中所说的“光入扉”的“清月”，乃是下弦月，她爬出山岭，照进窗扉，已经鸣叫头遍了。主人公再欣赏一阵，就该天亮了。写夜宿只两句，却不仅展现出几个有声有色的画面，表现了主人公彻夜未睡，陶醉于山中夜景的情怀，而且水到渠成，为下面写离寺早行作好了过渡。“天明”以下六句，　　写离寺早行，跟着时间的推移和主人公的迈步向前，画面上的光、色、景物在不断变换，引人入胜。“天明独去无道路”，“无道路”指天刚破晓，雾气很浓，看不清道路，所以接下去，就是“出入高下穷烟霏”的镜头。主人公“天明”出发，眼前是一片“烟霏”的世界，不管是山的高处还是低处，全都浮动着蒙蒙雾气。在浓雾中摸索前进，出于高处，入于低处，出于低处，又入于高处，时高时低，时低时高。此情此境，岂不是饶有诗味，富于画意吗？烟霏既尽，朝阳熠耀，画面顿时增加亮度，“山红涧碧纷烂漫”的奇景就闯入主人公的眼帘。而“时见松枥皆十围”，既为那“山红涧碧纷烂漫”的画面添景增色，又表明主人公在继续前行。他穿行于松栎树丛之中，清风拂衣，泉声淙淙，清浅的涧水十分可爱。于是他赤着一双脚，涉过山涧，让清凉的涧水从足背上流淌，整个身心都陶醉在大自然的美妙境界中了。诗写到下山为止，游踪所及，逐次以画面展现，象旅游纪录影片，随着游人的前进，一个个有声有色有人有景的镜头不断转换。结尾四句，总结全诗，所以姑且叫做“主题歌”。“人生如此”，概括了此次出游山寺的全部经历，然后用“自可乐”加以肯定。后面的三句诗，以“为人�洹钡哪涣派�活作反衬，表现了对山中自然美、人情美的无限向往，从而强化了全诗的艺术魅力。　　这首诗为传统的纪游诗开拓了新领域，它汲取了山水游记的特点，按照行程的顺序逐层叙写游踪。然而却不象记流水账那样呆板乏味，其表现手法是巧妙的。此诗虽说是逐层叙写，仍经过严格的选择和经心的提炼。如从“黄昏到寺”到就寝之前，实际上的所经所见所闻所感当然很多，但摄入镜头的，却只有“蝙蝠飞”、“芭蕉叶大栀子肥”、寺僧陪看壁画和“铺床拂席置羹饭”等殷勤款待的情景，因为这体现了山中的自然美和人情美，跟“为人�洹钡哪涣派�活相对照，使诗人萌发了归耕或归隐的念头，是结尾“主题歌”所以形成的重要根据。关于夜宿和早行，所摄者也只是最能体现山野的自然美和自由生活的那些镜头，同样是结尾的主题歌所以形成的重要根据。　　再说，按行程顺序叙写，也就是按时间顺序叙写，时间不同，天气的阴晴和光线的强弱也不同。这篇诗的突出特点，就在于诗人善于捕捉不同景物在特定时间、特定天气里所呈现的不同光感、不同湿度和不同色调。如用“新雨足”表明大地的一切刚经过雨水的滋润和洗涤；这才写主人公于苍茫暮色中赞赏“芭蕉叶大栀子肥”，而那芭蕉叶和栀子花也就带着它们在雨后日暮之时所特有的光感、湿度和色调，呈现于我们眼前。写月而冠以“清”字，表明那是“新雨”之后的月儿。写朝景，新奇而多变。因为他不是写一般的朝景，而是写山中雨后的朝景。他先以“天明独去无道路”一句，总括了山中雨霁，地面潮湿，黎明之时，浓雾弥漫的特点，然后用“出入高下穷烟霏”一句，画出了雾中早行图。“烟霏”既“穷”，阳光普照，就看见涧水经雨而更深更碧，山花经雨而更红更亮。于是用“山红涧碧”加以概括。山红而涧碧，红碧相辉映，色彩已很明丽。但由于诗人敏锐地把握了雨后天晴，秋阳照耀下的山花、涧水所特有的光感、湿度和色调，因而感到光用“红”、“碧”还很不够，又用“纷烂漫”加以渲染，才把那“山红涧碧”的美景表现得鲜艳夺目。　　这篇诗，极受后人重视，影响深远。苏轼与友人游南溪，解衣濯足，朗诵《山石》，慨然知其所以乐，因而依照原韵，作诗抒怀。他还写过一首七绝：“荦确何人似退之，意行无路欲从谁？宿云解驳晨光漏，独见山红涧碧诗。”诗意、词语，都从《山石》化出。金代元好问论诗绝句云：“有情芍药含春泪，无力蔷薇卧晚枝。拈出退之《山石》句，始知渠是女郎诗。”他的《中州集》壬集第九（拟栩先生王中立传）说：“予尝从先生学，问作诗究竟当如何？先生举秦少游《春雨》诗为证，并云：此诗非不工，若以退之芭蕉叶大栀子肥之句校之，则《春雨》为妇人语矣。”可见此诗气势遒劲，风格壮美，一直为后人所称道。　　（霍松林）"
        },
        {
            "title": "春雪",
            "content": "新年都未有芳华，二月初惊见草芽。白雪却嫌春色晚，故穿庭树作飞花。",
            "comment": " | 【注释】故：有意。　　这首《春雪》，构思新巧，独具风采，是韩愈小诗中的佼佼者。　　“新年都未有芳华，二月初惊见草芽。”新年即阴历正月初一，这天前后是立春，所以标志着春天的到来。新年都还没有芬芳的鲜花，就使得在漫漫寒冬中久盼春色的人们分外焦急。一个“都”字，透露出这种急切的心情。第二句“二月初惊见草芽”，说二月亦无花，但话是从侧面来说的，感情就不是单纯的叹惜、遗憾。“惊”字最宜玩味。它似乎不是表明，诗人为二月刚见草芽而吃惊、失望，而是在焦急的期待中终于见到“春色”的萌芽而惊喜。内心的感情是：虽然春色姗姗来迟，但毕竟就要来了。“初惊”写出“见草芽”时的情态，极其传神。“惊”字状出摆脱冬寒后新奇、惊讶、欣喜的感受；“初”字含春来过晚、花开太迟的遗憾、惋惜和不满的情绪。然而这种淡淡的情绪藏在诗句背后，显得十分含蕴。韩愈在《早春呈水部张十八员外》中曾写道：“草色遥看近却无”、“最是一年春好处”，诗人对“草芽”似乎特别多情，也就是因为他从草芽看到了春的消息吧。从章法上看，前句“未有芳华”，一抑；后句“初见草芽”， 一扬，跌宕腾挪，波澜起伏。　　三、四两句表面上是说有雪而无花，实际感情却是：人倒还能等待来迟的春色，从二月的草芽中看到春天的身影，但白雪却等不住了，竟然纷纷扬扬，穿树飞花，自己装点出了一派春色。真正的春色（百花盛开）未来，固然不免令人感到有些遗憾，但这穿树飞花的春雪不也照样给人以春的气息吗！诗人对春雪飞花主要不是怅惘、遗憾，而是欣喜。一个盼望着春天的诗人，如果自然界还没有春色，他就可以幻化出一片春色来。这就是三、四两句的妙处，它富有浓烈的浪漫主义色彩，可称神来之笔。“却嫌”、“故穿”，把春雪描绘得多么美好而有灵性，饶富情趣。诗的构思甚奇。初春时节，雪花飞舞，本来是造成“新年都未有芳华，二月初惊见草芽”的原因，可是，诗人偏说白雪是因为嫌春色来得太迟，才“故穿庭树”纷飞而来。这种翻因为果的写法，却增加了诗的意趣。“作飞花”三字，翻静态为动态，把初春的冷落翻成仲春的热闹，一翻再翻，使读者如入山阴道上，有应接不暇之感。　　此诗于常景中翻出新意，工巧奇警，是一篇别开生面的佳作。　　（汤贵仁）"
        },
        {
            "title": "左迁至蓝关侄孙湘",
            "content": "一封朝奏九重天，夕贬朝阳路八千。欲为圣明除弊事，肯将衰朽惜残年。云横秦岭家何在，雪拥蓝关马不前。知汝远来应有意，好收吾骨瘴江边。",
            "comment": "：潮州：在今广东东部，距当时京师长安确有八千里之遥。 | ：首联直写自己获罪被贬的原因。他很有气概地说，这个“罪”是自己主动招来的。就因那“一封书”之罪，所得的命运是“朝奏”而“夕贬”。且一贬就是八千里。但是既本着“佛如有灵，能作祸祟，凡有殃咎，宜加臣身”（《论佛骨表》）的精神，则虽遭获严谴亦无怨悔。\r\n\r\n　　三、四句直书“除弊事”，认为自己是正确的，申述了自己忠而获罪和非罪远谪的愤慨，真有胆气。尽管招来一场弥天大祸，他还是“肯将衰朽惜残年”，且老而弥坚，使人如见到他的刚直不阿之态。\r\n\r\n　　五、六句就景抒情，情悲且壮。韩愈在一首哭女之作中写道：“以罪贬潮州刺史，乘驿赴任；其后家亦谴逐，小女道死，殡之层峰驿旁山下。”可知他当日仓猝先行，告别妻儿时的心情若何。韩愈为上表付出了惨痛的代价，“家何在”三字中，有他的血泪。\r\n\r\n　　此两句一回顾，一前瞻。“秦岭” 指终南山。云横而不见家，亦不见长安：“总为浮云能蔽日，长安不见使人愁”（李白诗），何况天子更在“九重”之上，岂能体恤下情？他此时不独系念家人，更多的是伤怀国事。“马不前”用古乐府：“驱马涉阴山，山高马不前”意。他立马蓝关，大雪寒天，联想到前路的艰危。“马不前”三字，露出英雄失路之悲。\r\n\r\n　　结语沉痛而稳重。《左传·僖公三十二年》记老臣蹇叔哭师时有：“必死是间，余收尔骨焉”之语，韩愈用其意，向侄孙从容交代后事，语意紧扣第四句，进一步吐露了凄楚难言的激愤之情。\r\n\r\n　　从思想上看，此诗与《论佛骨表》，一诗一文，可称双璧，很能表现韩愈思想中进步的一面。\r\n\r\n　　就艺术上看，此诗是韩诗七律中佳作。其特点诚如何焯所评“沉郁顿挫”，风格近似杜甫。沉郁指其风格的沉雄，感情的深厚抑郁，而顿挫是指其手法的高妙：笔势纵横，开合动荡。如“朝奏”、“夕贬”、“九重天”、“路八千”等，对比鲜明，高度概括。一上来就有高屋建瓴之势。三、四句用“流水对”，十四字形成一整体，紧紧承接上文，令人有浑成之感。五、六句宕开一笔，写景抒情，“云横雪拥”，境界雄阔。“横”状广度，“拥”状高度，二字皆下得极有力。故全诗大气磅礴，卷洪波巨澜于方寸，能产生撼动人心的力量。\r\n\r\n　　此诗虽追步杜甫，但能变化而自成面目，表现出韩愈以文为诗的特点。律诗有谨严的格律上的要求，而此诗仍能以“文章之法”行之，而且用得较好。好在虽有 “文”的特点，如表现在直叙的方法上，虚词的运用上（“欲为”、“肯将”之类）等；同时亦有诗歌的特点，表现在形象的塑造上（特别是五、六一联，于苍凉的景色中有诗人自己的形象）和沉挚深厚的感情的抒发上。全诗叙事、写景、抒情融合为一，诗味浓郁，诗意盎然。 | 【注释】[注释]（1）左迁：从前朝廷对官员的处分，降级调用。蓝关：蓝田关。在长安附近蓝田县境。（2）封：在此指谏书。九重天：皇帝居住的地方，借指皇帝。（3）潮阳：今广东潮安县。（4）圣明：皇帝，此指唐宪宗。（5）肯：岂肯。（6）秦岭：指横亘陕西南部的山脉。（7）瘴江：指潮州附近的韩江，是有名的瘴疠之地。[译文]一封谏迎佛骨的奏章，清早奏给皇上，晚上就被谪贬到八千里路外的潮阳。我本想替圣上除掉有害的事情，岂肯因为年迈衰老而顾惜自己的老命呢？浓浓的云雾横阻在秦岭上空，不见家在何方；大雪拥塞蓝关，连年、马也不肯前进。我知道你远道赶来是有用意的，为的是到瘴气多的江边收我的尸骨呀！　　韩愈一生，以辟佛为己任，晚年上《论佛骨表》，力谏宪宗“迎佛骨人大内”，触犯“人主之怒”，几被定为死罪，经裴度等人说情，才由刑部侍郎贬为潮州刺史。　　潮州在今广东东部，距当时京师长安确有八千里之遥，那路途的困顿是可想而知的。当韩愈到达离京师不远的蓝田县时，他的侄孙韩湘，赶来同行。韩愈此时，悲歌当哭，慷慨激昂地写下这首名篇。　　首联直写自己获罪被贬的原因。他很有气概地说，这个“罪”是自己主动招来的。就因那“一封书”之罪，所得的命运是“朝奏”而“夕贬”。且一贬就是八千里。但是既本着“佛如有灵，能作祸祟，凡有殃咎，宜加臣身”（《论佛骨表》）的精神，则虽遭获严谴亦无怨悔。　　三、四句直书“除弊事”，认为自己是正确的，申述了自己忠而获罪和非罪远谪的愤慨，真有胆气。尽管招来一场弥天大祸，他还是“肯将衰朽惜残年”，且老而弥坚，使人如见到他的刚直不阿之态。　　五、六句就景抒情，情悲且壮。韩愈在一首哭女之作中写道：“以罪贬潮州刺史，乘驿赴任；其后家亦谴逐，小女道死，殡之层峰驿旁山下。”可知他当日仓猝先行，告别妻儿时的心情若何。韩愈为上表付出了惨痛的代价，“家何在”三字中，有他的血泪。　　此两句一回顾，一前瞻。“秦岭”指终南山。云横而不见家，亦不见长安：“总为浮云能蔽日，长安不见使人愁”（李白诗），何况天子更在“九重”之上，岂能体恤下情？他此时不独系念家人，更多的是伤怀国事。“马不前”用古乐府：“驱马涉阴山，山高马不前”意。他立马蓝关，大雪寒天，联想到前路的艰危。“马不前”三字，露出英雄失路之悲。　　结语沉痛而稳重。《左传·僖公三十二年》记老臣蹇叔哭师时有：“必死是间，余收尔骨焉”之语，韩愈用其意，向侄孙从容交代后事，语意紧扣第四句，进一步吐露了凄楚难言的激愤之情。　　从思想上看，此诗与《论佛骨表》，一诗一文，可称双璧，很能表现韩愈思想中进步的一面。　　就艺术上看，此诗是韩诗七律中佳作。其特点诚如何焯所评“沉郁顿挫”，风格近似杜甫。沉郁指其风格的沉雄，感情的深厚抑郁，而顿挫是指其手法的高妙：笔势纵横，开合动荡。如“朝奏”、“夕贬”、“九重天”、“路八千”等，对比鲜明，高度概括。一上来就有高屋建瓴之势。三、四句用“流水对”，十四字形成一整体，紧紧承接上文，令人有浑成之感。五、六句宕开一笔，写景抒情，“云横雪拥”，境界雄阔。“横”状广度，“拥”状高度，二字皆下得极有力。故全诗大气磅礴，卷洪波巨澜于方寸，能产生撼动人心的力量。　　此诗虽追步杜甫，但能变化而自成面目，表现出韩愈以文为诗的特点。律诗有谨严的格律上的要求，而此诗仍能以“文章之法”行之，而且用得较好。好在虽有“文”的特点，如表现在直叙的方法上，虚词的运用上（“欲为”、“肯将”之类）等；同时亦有诗歌的特点，表现在形象的塑造上（特别是五、六一联，于苍凉的景色中有诗人自己的形象）和沉挚深厚的感情的抒发上。全诗叙事、写景、抒情融合为一，诗味浓郁，诗意盎然。　　（钱仲联 徐永端）"
        },
        {
            "title": "晚春",
            "content": "草木知春不久归，百般红紫斗芳菲。杨花榆荚无才思，惟解漫天作雪飞。",
            "comment": " | 【注释】1、题原作“春暮”，据《全唐诗》改。2、树：原作“木”，据《全唐诗》改。春不久归：说春天即将结束。3、芳菲：形容花草的芬芳、茂盛。刘禹锡《春日书怀》：“野草芳菲红锦地，游丝撩乱碧罗天。”4、榆荚：榆未生叶时，枝条间先生榆荚，形状似钱而小，色白成串。俗呼“榆钱”，随风飘落。此句是说扬花、榆荚都开不出潦亮的花来5、惟解：只知道之意。"
        },
        {
            "title": "将至韶州先寄张端公使君借图经",
            "content": "曲江山水闻来久，恐不知名访倍难。愿借图经将入界，每逢佳处便开看。",
            "comment": " | 【注释】韩愈重来粤北多遗篇作者：谢健朝 唐代文学家韩愈，大历年间(公元766—779年)，其长兄韩会被贬韶州刺史，韩愈随兄南下，那时，他才十岁。两年后，其兄病故，韩愈随嫂郑氏返河南。贞元十九年(公元803年)，关中地区大旱失收，民不聊生，其时，唐德宗不准减免租税，身为监察御吏的韩愈即上疏为民请命。因措词激烈，触怒皇帝，结果被贬连州为阳山县令。韩愈重来粤北，入境先问俗——向张公使君借阅《韶州图经》(早期地方志书)，即兴作诗云：曲江山水闻来久，恐未知名访信难。愿借图经将入界，亦逢佳处便开看。可见，韩愈欲先知地方疆域沿革、民俗风物、山川地貌等情况，以便日后尽“守土者之责”。韩愈在阳山有惠政，但史籍无详细记载，只说他“有爱在民”，“民生子且字其姓”。今阳山县城尚存他当年垂钓之处所，称“韩文公钓鱼台”，北面山崖石壁上有他的题字，叫“贤令山”。这也许是“有爱在民”的根据和后人对他敬仰的佐证吧?他在阳山很注重地方史志，常常把志乘作为教科书，故有“韩愈过岭，先借《韶州图经》”的佳话。他重来粤北多遗篇，有《燕喜亭记》、 《宿龙宫滩诗》、《贞女峡》、 《游同官峡》、 《别知赋》、 《送区册序》、 《衙斋有怀》和《湟水答张十一功曹》等。 (载1986．12．20《韶关报》)"
        },
        {
            "title": "八月十五夜赠张功曹",
            "content": "纤云四卷天无河，清风吹空月舒波。沙平水息声影绝，一杯相属君当歌。君歌声酸辞正苦，不能听终泪如雨。洞庭连天九疑高，蛟龙出没猩鼯号。十生九死到官所，幽居默默如藏逃。下床畏蛇食畏药，海气湿蛰熏腥臊。昨者州前捶大鼓，嗣皇继圣登夔皋。赦书一日行千里，罪从大辟皆除死。迁者追回流者还，涤瑕荡垢清朝班。州家申名使家抑，坎轲只得移荆蛮。判司卑官不堪说，未免捶楚尘埃间。同时辈流多上道，天路幽险难追攀。君歌且休听我歌，我歌今与君殊科：一年明月今宵多，人生由命非由他，有酒不饮奈明何！",
            "comment": "：①纤云：微云。。\r\n②月舒波：月光舒泻。\r\n③九疑：山名，疑又作嶷。又名苍梧山，在今湖南宁远县南，相传舜葬于此。\r\n④猩鼯：猩猩和大飞鼠。\r\n⑤海气：指潮湿之气。湿蛰：蛰伏于潮湿阴暗之处的蛇虫之类。薰腥臊：散发出腥臊难闻之气。\r\n⑥嗣皇：继承皇位的新皇帝，此指唐宪宗。登：起用。夔皋：夔和皋陶，均为舜帝时代的贤臣。此比喻新皇帝选贤任能。\r\n⑦赦书：宪宗于永贞元年（805）八月初一日即位，初五即颁布赦书，十五日以前即已传到郴州。\"日行万里\"，夸其传达之速。\r\n⑧迁者：被贬官者。流者：被流放者。\r\n⑨移荆蛮：调往江陵任职。\r\n⑩判司：评判一司事务之官，是对诸曹参军的统称。当时张署调任江陵府功曹参军，韩愈任法曹参军，皆属此类卑职小官。 | ：　　万里无云，银河隐没，夜风阵阵吹拂，明月流泻清波。沙平浪静，万籁寂寂，举杯相劝，听您月下放歌。您的歌声悲恻酸辛，催人泪下，不忍倾听。洞庭湖水连天，九疑山高峻；蛟龙经常出没，猿鼯吐露哀音。流放到任所，九死一生；孤独地幽居，默默藏身。下床怕有蛇，饮食防中毒；蛰虫湿漉漉，腥臊气薰人。昨日州衙前，鼓声响震天；新君继承皇位，朝廷提拔忠贤。赦令来自京都，日行千里；死刑重罪囚犯，一律从宽。贬职的召回，流放的赦还；荡垢除污，清理朝班。虽蒙州官提名，却遭观察使压制，命运坎坷，只能改调到江陵。佐吏的职位卑微，根本不值一提，奔走劳累，还少不了要挨上官的鞭笞。当初一起受贬的，而今都召回京师，惟独我们俩，道路艰险难以追随。暂停您的悲歌吧，让我用不同的腔调接着吟唱：一年的月色，要数中秋最多。万事全由天定，何必怨恨其他。今宵有酒不饮，怎对得起天上明月！ | ：　　韩愈与张署同遭贬谪，命运相同，适逢中秋良夜，身处客馆，举头望月之际，心中感触万分，不能不遣怀于笔端了。此诗笔调近似散文，语言古朴，直陈其事。明写张功曹谪迁赦回经历艰难，实则自述同病相怜的困苦。这种借他人之酒杯浇自己胸中之愁绪的写法，更能收到一唱三叹的艺术效果。全诗抑扬开阖，波澜曲折，音节多变，韵脚灵活。既雄浑恣肆，又婉转流畅，极富声情。\r\n　　这首诗表达的是诗人对人生的感慨，以一种无可奈何的心情，用“人生由命”的宿命观慰藉友人，并自我解嘲。 | 【注释】九疑：九疑山，在今湖南省宁远县。【简析】：这首诗表达的是诗人对人生的感慨，以一种无可奈何的心情，用“人生由命”的宿命观慰藉友人，并自我解嘲。---------------------　　这首诗以接近散文的笔法，古朴的语言，直陈其事，不用譬喻，不用寄托，主客互相吟诵诗句，一唱一和，我中有你，你中有我，衷情共诉，洒脱疏放，别具一格。　　诗里写了张署的“君歌”和作者的“我歌”。题为“赠张功曹”，却没有以“我歌”作为描写的重点，而是反客为主，把“君歌”作为主要内容，借张署之口，淋漓尽致地抒发了诗人自己的块垒不平。　　诗的前四句描写八月十五日夜主客对饮的环境，如文的小序：碧空无云，清风明月，万籁俱寂。在这样的境界中，两个遭遇相同的朋友怎能不举杯痛饮，慷慨悲歌？韩愈是一个很有抱负的人，在三十二岁的时候，曾表示过“报国心皎洁，念时涕汍澜”。他不仅有忧时报国之心，而且有改善政治的能力。贞元十九年（803）天旱民饥，当时任监察御史的韩愈和张署，直言劝谏唐德宗减免关中徭赋，触怒权贵，两人同时被贬往南方，韩愈任阳山（今属广东）令，张署任临武（今属湖南）令。直至唐宪宗大赦天下时，他们仍不能回到中央任职。韩愈改官江陵府（今湖北江陵）法曹参军，张署改官江陵府功曹参军。得到改官的消息，韩愈心情很复杂，于是借中秋之夜，对饮赋诗抒怀，并赠给同病相怜的张署。　　诗的开头在描写月夜环境之后，用“一杯相属君当歌”一转，引出了张署的悲歌，是全诗的主要部分。　　诗人先写自己对张署“歌”的直接评论：说它声音酸楚，言辞悲苦，因而“不能听终泪如雨”，说明二人心境相同，感动极深。　　张署的歌，首先叙述了被贬南迁时经受的苦难，山高水阔，路途漫长，蛟龙出没，野兽悲号，地域荒僻，风波险恶。好容易“十生九死到官所”，而到达贬所更是“幽居默默如藏逃”。接着又写南方偏远之地多毒蛇，“下床”都可畏，出门行走就更不敢了；且有一种蛊药之毒，随时可以制人死命，饮食要十分当心，还有那湿蛰腥臊的“海气”，也使人受不了。这一大段对自然环境的夸张描写，也是诗人当时政治境遇的写照。　　上面对贬谪生活的描述，情调是感伤而低沉的，下面一转，而以欢欣鼓舞的激情，歌颂大赦令的颁行，文势波澜起伏。唐宪宗即位，大赦天下。诗中写那宣布赦书时的隆隆鼓声，那传送赦书时日行万里的情景，场面的热烈，节奏的欢快，都体现出诗人心情的欢快。特别是大赦令宣布：“罪从大辟皆除死”，“迁者追回流者还”，这当然使韩、张二人感到回京有望。然而，事情并不如此简单。写到这里，诗情又一转折，尽管大赦令写得明明白白，但由于“使家”的阻挠，他们仍然不能回朝廷任职。“坎轲只得移荆蛮”，“只得”二字，把那种既心有不满又无可奈何的心情，完全表现出来了。地是“荆蛮”之地，职又是“判司”一类的小官，卑小到要常受长官“捶楚”的地步。面对这种情况，他们发出了深深的慨叹：“同时辈流多上道，天路幽险难追攀”。“天路幽险”，政治形势还是相当险恶啊！　　以上诗人通过张署之歌，倾吐了自己不平的遭遇，心中的郁积，写得形象具体，淋漓尽致，笔墨酣畅。诗人既已借别人的酒杯浇了自己的块垒，没必要再直接出面抒发自己的感慨了，所以用“君歌且休听我歌，我歌今与君殊科”，一接一转，写出了自己的议论。仅写了三句：一是写今夜月色最好，照应题目的“八月十五”；二是写命运在天；三是写面对如此良夜应当开怀痛饮。表面看来这三句诗很平淡，实际上却是诗中最着力最精彩之笔。韩愈从切身遭遇中，深深感到宦海浮沉，祸福无常，自己很难掌握自己的命运。“人生由命非同他”，寄寓了极深的感慨，表面上归之于命，实际有许多难言的苦衷。八月十五的夜晚，明月如镜，悬在碧空蓝天，不开怀痛饮，岂不辜负这美好的月色！再说，借酒浇愁，还可以暂时忘掉心头的烦恼。于是情绪又由悲伤转而旷达。然而这不过是故作旷达而已。短短数语，似淡实浓，言近旨远，在欲说还休的背后，别有一种耐人寻思的深味。从感情上说，由贬谪的悲伤到大赦的喜悦，又由喜悦坠入量移“荆蛮”的怨愤，最后在无可奈何中故作旷达。抑扬开阖，转折变化，章法波澜曲折，有一唱三叹之妙。全诗换韵很多，韵脚灵活，音节起伏变化，很好地表现了感情的发展变化，使诗歌既雄浑恣肆又宛转流畅。从结构上说，首与尾用酒和明月先后照应，轻清简炼，使结构完整，也加深了意境的悲凉。　　（张燕瑾）"
        },
        {
            "title": "琴曲歌辞·龟山操",
            "content": "龟之气兮不能云雨，龟之木卉兮不中梁柱，龟之大兮只以奄鲁。知将隳兮哀莫余伍，周公有鬼兮嗟余归辅。",
            "comment": ""
        }
    ]
}