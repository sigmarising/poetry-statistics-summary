{
    "dynasty": "唐",
    "author": "李节",
    "poems": [
        {
            "title": "赠释疏言还道林寺诗",
            "content": "湘川狺狺兮俗犷且佷，利杀业偷兮吏莫之驯。繄释氏兮易暴使仁，释何在兮释在斯文，湘水滔滔兮四望何依，猿狖腾拏兮云树飞飞。月沉浦兮烟暝山，樯席卷兮橹床闲。偃仰兮啸咏，鼓长江兮何时还。湘川超忽兮落日啘啘，松覆秋亭兮兰被春苑。上人去兮几千里，何日同游兮湘川水。",
            "comment": ""
        },
        {
            "title": "满江红 示妇 中州乐府",
            "content": "纸帐春温，春睡稳、窗槐摇绿。吾老矣、不堪重著，翠围红簇。千古清风荆布在，一家乐事糟糠足。笑杜陵、憔悴漫多情，须燕玉。求凤意，传新曲。骖鸾梦，从渠续。问临邛何贱，会稽何辱。畎亩岂无天下士，斧斤不到山中木。但莫教、风雨两雏鸠，危枝宿。",
            "comment": ""
        }
    ]
}