{
    "dynasty": "唐",
    "author": "丘丹",
    "poems": [
        {
            "title": "萧山祗园寺",
            "content": "东晋许徵君，西方彦上人。生时犹定见，悟后了前因。灵塔多年古，高僧苦行频。碑存才记日，藤老岂知春。车骑归萧詧，云林识许询。千秋不相见，悟定是吾身。",
            "comment": ""
        },
        {
            "title": "奉酬韦苏州使君",
            "content": "久作烟霞侣，暂将簪组亲。还同褚伯玉，入馆忝州人。",
            "comment": ""
        },
        {
            "title": "奉酬重送归山",
            "content": "卖药有时至，自知来往疏。遽辞池上酌，新得山中书。步出芙蓉府，归乘觳9 车。猥蒙招隐作，岂愧班生庐。",
            "comment": ""
        },
        {
            "title": "奉使过石门观瀑",
            "content": "溪上望悬泉，耿耿云中见。披榛上岩岫，峭壁正东面。千仞泻联珠，一潭喷飞霰。嵯潆满山响，坐觉炎氛变。照日类虹霓，从风似绡练。灵奇既天造，惜处穷海甸。吾祖昔登临，谢公亦游衍。天程惧淹泊，下磴空延眷。千里雷尚闻，峦回树葱蒨。此来去贱役，探讨愧前彦。永欲洗尘缨，终当惬此愿。",
            "comment": ""
        },
        {
            "title": "状江南·季冬",
            "content": "江南季冬月，红蟹大如ē。湖水龙为镜，炉峰气作烟。",
            "comment": ""
        },
        {
            "title": "秋夕宿石门馆",
            "content": "暝从石门宿，摇落四岩空。潭月漾山足，天河泻涧中。杉松寒似雨，猿鸟夕惊风。独卧不成寝，苍然想谢公。",
            "comment": ""
        },
        {
            "title": "和韦使君秋夜见寄",
            "content": "露滴梧叶鸣，秋风桂花发。中有学仙侣，吹箫弄山月。",
            "comment": ""
        },
        {
            "title": "和韦使君听江笛送陈侍御",
            "content": "离樽闻夜笛，寥亮入寒城。月落车马散，凄恻主人情。",
            "comment": ""
        },
        {
            "title": "奉酬韦使君送归山之作",
            "content": "侧闻郡守至，偶乘黄犊出。不别桃源人，一见经累日。蝉鸣念秋稼，兰酌动离瑟。临水降麾幢，野艇才容膝。参差碧山路，目送江帆疾。涉海得骊珠，栖梧惭凤质。愧非郑公里，归扫蒙笼室。",
            "comment": ""
        },
        {
            "title": "经湛长史草堂",
            "content": "身退谢名累，道存嘉止足。设醴降华幡，挂冠守空谷。偶寻野外寺，仰慕贤者躅。不见昔簪裾，犹有旧松竹。烟霞虽异世，风韵如在瞩。余即江海上，归辙青山曲。",
            "comment": ""
        }
    ]
}