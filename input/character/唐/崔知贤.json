{
    "dynasty": "唐",
    "author": "崔知贤",
    "poems": [
        {
            "title": "晦日宴高氏林亭",
            "content": "上月河阳地，芳辰景物华。绵蛮变时鸟，照曜起春霞。柳摇风处色，梅散日前花。淹留洛城晚，歌吹石崇家。",
            "comment": ""
        },
        {
            "title": "三月三日宴王明府山亭（得鱼字）",
            "content": "京洛皇居，芳禊春馀。影媚元巳，和风上除。云开翠帟，水骛鲜居。林渚萦映，烟霞卷舒。花飘粉蝶，藻跃文鱼。沿波式宴，其乐只且。",
            "comment": ""
        },
        {
            "title": "上元夜效小庾体",
            "content": "今夜启城闉，结伴戏芳春。鼓声撩乱动，风光触处新。月下多游骑，灯前饶看人。欢乐无穷已，歌舞达明晨。",
            "comment": ""
        }
    ]
}