{
    "dynasty": "唐",
    "author": "罗绍威",
    "poems": [
        {
            "title": "碾驴鞍判",
            "content": "邺城大道甚宽，何故驾车碾鞍？领鞴驴汉子科决，待驾车汉子喜欢。",
            "comment": ""
        },
        {
            "title": "句",
            "content": "楼前澹澹云头日，帘外萧萧雨脚风。",
            "comment": ""
        },
        {
            "title": "柳",
            "content": "妆点青春更有谁，青春常许占先知。亚夫营畔风轻处，元亮门前日暖时。花密宛如飘六出，叶繁何惜借双眉。交情别绪论多少，好向仁人赠一枝。",
            "comment": ""
        },
        {
            "title": "白菊（一作罗隐诗）",
            "content": "虽被风霜竞欲催，皎然颜色不低摧。已疑素手能妆出，又似金钱未染来。香散自宜飘渌酒，叶交仍得荫苍苔。寻思闭户中宵见，应认寒窗雪一堆。",
            "comment": ""
        }
    ]
}