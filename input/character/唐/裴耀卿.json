{
    "dynasty": "唐",
    "author": "裴耀卿",
    "poems": [
        {
            "title": "敬酬张九龄当涂界留赠之作",
            "content": "茂先实王佐，仲举信时英。气睹冲天发，人将下榻迎。珪符肃有命，江国远徂征。九派期方越，千钧或所轻。高帆出风迥，孤屿入云平。遄迈嗟于役，离忧空自情。饰簪陪早岁，接壤厕专城。旷别心弥轸，宏观义转倾。徒然恨饥渴，况乃讽瑶琼。",
            "comment": ""
        },
        {
            "title": "酬张九龄使风见示（时为宣州刺史）",
            "content": "兹地五湖邻，艰哉万里人。惊飙翻是托，危浪亦相因。宣室才华子，金闺讽议臣。承明有三入，去去速归轮。",
            "comment": ""
        }
    ]
}