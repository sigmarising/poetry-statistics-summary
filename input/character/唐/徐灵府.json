{
    "dynasty": "唐",
    "author": "徐灵府",
    "poems": [
        {
            "title": "言志献浙东廉访辞召",
            "content": "野性歌三乐，皇恩出九重。那烦紫宸命，远下白云峰。多愧书传鹤，深惭纸画龙。将何佐明主，甘老在岩松。",
            "comment": ""
        },
        {
            "title": "自咏二首",
            "content": "寂寂凝神太极初，无心应物等空虚。性修自性非求得，欲识真人只是渠。学道全真在此生，何须待死更求生。今生不了无生理，纵复生知那处生。",
            "comment": ""
        }
    ]
}