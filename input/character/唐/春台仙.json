{
    "dynasty": "唐",
    "author": "春台仙",
    "poems": [
        {
            "title": "游春台诗",
            "content": "玉幢亘碧虚，此乃真人居。裴回仍未进，邪省犹难除。日落烟水黯，骊珠色岂昏。寒光射万里，霜缟遍千门。玉魄东方开，嫦娥逐影来。洗心兼涤目，恍若游春台。清波滔碧天，乌藏黯黮连。二仪不辨处，忽吐清光圆。乌沈海西岸，蟾吐天东头。凤凰三十六，碧天高太清。元君夫人蹋云语，冷风飒飒吹鹅笙。",
            "comment": ""
        }
    ]
}