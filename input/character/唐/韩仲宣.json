{
    "dynasty": "唐",
    "author": "韩仲宣",
    "poems": [
        {
            "title": "晦日重宴",
            "content": "凤苑先吹晚，龙楼夕照披。陈遵已投辖，山公正坐池。落日催金奏，飞霞送玉卮。此时陪绮席，不醉欲何为。",
            "comment": ""
        },
        {
            "title": "上元夜效小庾体",
            "content": "他乡月夜人，相伴看灯轮。光随九华出，影共百枝新。歌钟盛北里，车马沸南邻。今宵何处好，惟有洛城春。",
            "comment": ""
        },
        {
            "title": "三月三日宴王明府山亭（得花字）",
            "content": "河滨上巳，洛汭春华。碧池涵日，翠斝澄霞。沟垂细柳，岸拥平沙。歌莺响树，舞蝶惊花。云浮宝马，水韵香车。熟记行乐，淹留景斜。",
            "comment": ""
        },
        {
            "title": "晦日宴高氏林亭",
            "content": "欲知行有乐，芳尊对物华。地接安仁县，园是季伦家。柳处云疑叶，梅间雪似花。日落归途远，留兴伴烟霞。",
            "comment": ""
        }
    ]
}