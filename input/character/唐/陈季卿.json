{
    "dynasty": "唐",
    "author": "陈季卿",
    "poems": [
        {
            "title": "江亭晚望题书斋",
            "content": "立向江亭满目愁，十年前事信悠悠。田园已逐浮云散，乡里半随逝水流。川上莫逢诸钓叟，浦边难得旧沙鸥。不缘齿发未迟暮，吟对远山堪白头。",
            "comment": ""
        },
        {
            "title": "别妻",
            "content": "月斜寒露白，此夕去留心。酒至添愁饮，诗成和泪吟。离歌凄凤管，别鹤怨瑶琴。明夜相思处，秋风吹半衾。",
            "comment": ""
        },
        {
            "title": "题禅窟兰若",
            "content": "霜钟鸣时夕风急，乱鸦又望寒林集。此时辍棹悲且吟，独向莲华一峰立。",
            "comment": ""
        },
        {
            "title": "题潼关普通院门",
            "content": "度关悲失志，万绪乱心机。下坂马无力，扫门尘满衣。计谋多不就，心口自相违。已作羞归计，还胜羞不归。",
            "comment": ""
        },
        {
            "title": "别兄弟",
            "content": "谋身非不早，其奈命来迟。旧友皆霄汉，此身犹路岐。北风微雪后，晚景有云时。惆怅清江上，区区趁试期。",
            "comment": ""
        }
    ]
}