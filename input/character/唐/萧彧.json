{
    "dynasty": "唐",
    "author": "萧彧",
    "poems": [
        {
            "title": "送钟员外（赋月）",
            "content": "丽汉金波满，当筵玉斝倾。因思频聚散，几复换亏盈。光彻离襟冷，声符别管清。那堪还目此，两地倚楼情。",
            "comment": ""
        },
        {
            "title": "送德林郎中学士赴东府（得菊）",
            "content": "离情折杨柳，此别异春哉。含露东篱艳，泛香南浦杯。惜持行次赠，留插醉中回。暮齿如能制，玉山甘判颓。",
            "comment": ""
        }
    ]
}