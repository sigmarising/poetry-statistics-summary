{
    "dynasty": "唐",
    "author": "张窈窕",
    "poems": [
        {
            "title": "上成都在事（一作成都即事）",
            "content": "昨日卖衣裳，今日卖衣裳。衣裳浑卖尽，羞见嫁时箱。有卖愁仍缓，无时心转伤。故园有虏隔，何处事蚕桑。",
            "comment": ""
        },
        {
            "title": "春思二首",
            "content": "门前梅柳烂春辉，闭妾深闺绣舞衣。双燕不知肠欲断，衔泥故故傍人飞。井上梧桐是妾移，夜来花发最高枝。若教不向深闺种，春过门前争得知。",
            "comment": ""
        },
        {
            "title": "赠所思",
            "content": "与君咫尺长离别，遣妾容华为谁说。夕望层城眼欲穿，晓临明镜肠堪绝。",
            "comment": ""
        },
        {
            "title": "寄故人（一作杜羔妻诗）",
            "content": "淡淡春风花落时，不堪愁望更相思。无金可买长门赋，有恨空吟团扇诗。",
            "comment": ""
        },
        {
            "title": "句",
            "content": "满院花飞人不到，含情欲语燕双双。",
            "comment": ""
        }
    ]
}