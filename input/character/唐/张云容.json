{
    "dynasty": "唐",
    "author": "张云容",
    "poems": [
        {
            "title": "与薛昭合婚诗",
            "content": "脸花不绽几含幽，今夕阳春独换秋。我守孤灯无白日，寒云陇上更添愁。幽谷啼莺整羽翰，犀沈玉冷自长叹。月华不向扃泉户，露滴松枝一夜寒。韶光不见分成尘，曾饵金丹忽有神。不意薛生携旧律，独开幽谷一枝春。误入宫垣漏网人，月华静洗玉阶尘。自疑飞到蓬莱顶，琼艳三枝半夜春。",
            "comment": ""
        }
    ]
}