{
    "dynasty": "唐",
    "author": "王武陵",
    "poems": [
        {
            "title": "秋暮登北楼",
            "content": "秋满空山悲客心，山楼晴望散幽襟。一川红树迎霜老，数曲清溪绕寺深。寒气急催遥塞雁，夕风高送远城砧。三年海上音书绝，乡国萧条惟梦寻。",
            "comment": ""
        },
        {
            "title": "宿慧山寺",
            "content": "秋日游古寺，秋山正苍苍。泛舟次岩壑，稽首金仙堂。下有寒泉流，上有珍禽翔。石门吐明月，竹木涵清光。中夜河沈沈，但闻松桂香。旷然出尘境，忧虑澹已忘。",
            "comment": ""
        }
    ]
}