{
    "dynasty": "唐",
    "author": "钱镠",
    "poems": [
        {
            "title": "句",
            "content": "须将一片地，付与有心人。黄河信有澄清日，后代应难继此才。传语龙王并水府，钱塘借与筑钱城。",
            "comment": ""
        },
        {
            "title": "巡衣锦军制还乡歌",
            "content": "三节还乡兮挂锦衣，碧天朗朗兮爱日晖。功成道上兮列旌旗，父老远来兮相追随。家山乡眷兮会时稀，今朝设宴兮觥散飞。斗牛无孛兮民无欺，吴越一王兮驷马归。",
            "comment": ""
        },
        {
            "title": "没了期歌",
            "content": "没了期，没了期，营基才了又仓基。没了期，没了期，春衣才了又冬衣。",
            "comment": ""
        }
    ]
}