{
    "dynasty": "唐",
    "author": "韦应物",
    "poems": [
        {
            "title": "东郊",
            "content": "吏舍跼终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处。乐幽心屡止，遵事迹犹遽。终罢斯结庐，慕陶直可庶。",
            "comment": "：①跼（jú）：拘束。\r\n②旷清曙：在清幽的曙色中得以精神舒畅。\r\n③澹：澄静；\r\n④虑：思绪。\r\n⑤霭：迷蒙貌。\r\n⑥庶：庶几，差不多。　 | ：　　整年拘束官署之中实在烦闷，清晨出去郊游顿觉精神欢愉。嫩绿的杨柳伴随着春风荡漾，苍翠的山峰淡化了我的思虑。靠着灌木丛自由自在地憩息，沿着涧流旁任凭意愿地徘徊。芳香的原野落着迷蒙的细雨，宁静的大地到处是春鸠鸣啼。本爱长处清幽屡次不得如愿，只因公务缠身行迹十分匆促。终有一日罢官归隐在此结庐，羡慕陶潜差不多能得到乐趣。 | ：　　这是写春日郊游情景的诗。诗先写拘束于公务，因而案牍劳形。次写诗人走出官衙，春日郊游，呼吸到郊外清新的空气而心旷神怡，快乐无限。再写归隐不遂，越发慕陶，想到要在此结庐长住，表现出对官场生活的厌倦和对大自然的热爱。诗以真情实感诉说了官场生活的繁忙乏味，抒发了回归自然的清静快乐。人世哲，经验谈，话真情真，读之教益非浅。“杨柳散和风，青山澹吾虑”，可谓风景陶冶情怀的绝唱。 | 【注释】【简析】：写诗人走出官衙，呼吸到郊外清新的空气而心旷神怡，想到要在此结庐长住，表现出对官场生活的厌倦和对大自然的热爱。【注解】：１、�担壕惺�。２、旷清曙：在清幽的曙色中得以精神舒畅。３、澹：澄静；４、虑：思绪。５、霭：迷蒙貌。６、庶：庶几，差不多。【韵译】：整年拘束官署之中实在烦闷，清晨出去郊游顿觉精神欢愉。嫩绿的杨柳伴随着春风荡漾，苍翠的山峰淡化了我的思虑。靠着灌木丛自由自在地憩息，沿着涧流旁任凭意愿地徘徊。芳香的原野落着迷蒙的细雨，宁静的大地到处是春鸠鸣啼。本爱长处清幽屡次不得如愿，只因公务缠身行迹十分匆促。终有一日罢官归隐在此结庐，羡慕陶潜差不多能得到乐趣。【评析】：����这是写春日郊游情景的诗。诗先写拘束于公务，因而案牍劳形。次写春日郊游，快乐无限。再写归隐不遂，越发慕陶。����诗以真情实感诉说了官场生活的繁忙乏味，抒发了回归自然的清静快乐。人世哲，经验谈，话真情真，读之教益非浅。“杨柳散和风，青山澹吾虑”，可谓风景陶冶情怀的绝唱。--引自\"超纯斋诗词\"bookbest.163.net 翻译、评析：刘建勋 　　EAST OF THE TOWNFrom office confinement all year long, I have come out of town to be free this morning Where willows harmonize the wind And green hills lighten the cares of the world. I lean by a tree and rest myself Or wander up and down a stream. ...Mists have wet the fragrant meadows; A spring dove calls from some hidden place. ...With quiet surroundings, the mind is at peace, But beset with affairs, it grows restless again.... Here I shall finally build me a cabin, As Tao Qian built one long ago."
        },
        {
            "title": "出还",
            "content": "昔出喜还家，今还独伤意。入室掩无光，衔哀写虚位。凄凄动幽幔，寂寂惊寒吹。幼女复何知，时来庭下戏。咨嗟日复老，错莫身如寄。家人劝我餐，对案空垂泪。",
            "comment": ""
        },
        {
            "title": "对芳尊",
            "content": "对芳尊，醉来百事何足论。遥见青山始一醒，欲著接蓠还复昏。",
            "comment": ""
        },
        {
            "title": "肀甭シ纭２?辗奸籽啵??胱蚴蓖?＞?88_1",
            "content": "无术谬称简，素餐空自嗟。秋斋雨成滞，山药寒始华。濩落人皆笑，幽独岁逾赊。唯君出尘意，赏爱似山家。",
            "comment": ""
        },
        {
            "title": "李博士弟以余罢官居同德精舍，共有伊陆名",
            "content": "初夏息众缘，双林对禅客。枉兹芳兰藻，促我幽人策。冥搜企前哲，逸句陈往迹。仿佛陆浑南，迢递千峰碧。从来迟高驾，自顾无物役。山水心所娱，如何更朝夕。晨兴涉清洛，访子高阳宅。莫言往来疏，驽马知阡陌。",
            "comment": " | 【注释】原题：李博士弟以余罢官居同德精舍，共有伊陆名山之期，久而未去，枉诗见问，中云宋生昔登览，末云那能顾蓬荜，直寄鄙怀，聊以为答"
        },
        {
            "title": "和晋陵陆丞早春游望（一作杜审言诗）",
            "content": "独有宦游人，偏惊物候新。云霞出海曙，梅柳渡江春。淑气催黄鸟，晴光照绿蘋。忽闻歌苦调，归思欲沾巾。",
            "comment": ""
        },
        {
            "title": "南池宴钱子辛，赋得科斗",
            "content": "临池见科斗，美尔乐有馀。不忧网与钩，幸得免为鱼。且愿充文字，登君尺素书。",
            "comment": ""
        },
        {
            "title": "登西南冈卜居遇雨,寻竹浪至沣堧,萦带数里，",
            "content": "登高创危构，林表见川流。微雨飒已至，萧条川气秋。下寻密竹尽，忽旷沙际游。纡曲水分野，绵延稼盈畴。寒花明废墟，樵牧笑榛丘。云水成阴澹，竹树更清幽。适自恋佳赏，复兹永日留。",
            "comment": ""
        },
        {
            "title": "登宝意寺上方旧游（寺在武功，曾居此寺）",
            "content": "翠岭香台出半天，万家烟树满晴川。诸僧近住不相识，坐听微钟记往年。",
            "comment": ""
        },
        {
            "title": "话旧（亭中对兄姊话兰陵崇贤怀真已来故事，",
            "content": "存亡三十载，事过悉成空。不惜沾衣泪，并话一宵中。",
            "comment": ""
        },
        {
            "title": "同李二过亡友郑子故第（李与之故，非予所识",
            "content": "客车名未灭，没世恨应长。斜月知何照，幽林判自芳。故人惊逝水，寒雀噪空墙。不是平生旧，遗踪要可伤。",
            "comment": ""
        },
        {
            "title": "东林精舍见故殿中郑侍御题诗，追旧书情，涕",
            "content": "仲月景气佳，东林一登历。中有故人诗，凄凉在高壁。精思长悬世，音容已归寂。墨泽传洒馀，磨灭亲翰迹。平生忽如梦，百事皆成昔。结骑京华年，挥文箧笥积。朝廷重英彦，时辈分圭璧。永谢柏梁陪，独阙金门籍。方婴存殁感，岂暇林泉适。雨馀山景寒，风散花光夕。新知虽满堂，故情谁能觌。唯当同时友，缄寄空凄戚。",
            "comment": ""
        },
        {
            "title": "张彭州前与缑氏冯少府各惠寄一篇，多故未答",
            "content": "君昔掌文翰，西垣复石渠。朱衣乘白马，辉光照里闾。余时忝南省，接宴愧空虚。一别守兹郡，蹉跎岁再除。长怀关河表，永日简牍馀。郡中有方塘，凉阁对红蕖。金玉蒙远贶，篇咏见吹嘘。未答平生意，已没九原居。秋风吹寝门，长恸涕涟如。覆视缄中字，奄为昔人书。发鬓已云白，交友日凋疏。冯生远同恨，憔悴在田庐。",
            "comment": ""
        },
        {
            "title": "伤逝（此后十九首，尽同德精舍旧居伤怀时所",
            "content": "染白一为黑，焚木尽成灰。念我室中人，逝去亦不回。结发二十载，宾敬如始来。提携属时屯，契阔忧患灾。柔素亮为表，礼章夙所该。仕公不及私，百事委令才。一旦入闺门，四屋满尘埃。斯人既已矣，触物但伤摧。单居移时节，泣涕抚婴孩。知妄谓当遣，临感要难裁。梦想忽如睹，惊起复徘徊。此心良无已，绕屋生蒿莱。",
            "comment": ""
        },
        {
            "title": "山行积雨，归途始霁",
            "content": "揽辔穷登降，阴雨遘二旬。但见白云合，不睹岩中春。急涧岂易揭，峻途良难遵。深林猿声冷，沮洳虎迹新。始霁升阳景，山水阅清晨。杂花积如雾，百卉萋已陈。鸣驺屡骧首，归路自忻忻。",
            "comment": ""
        },
        {
            "title": "春月观省属城，始憩东西林精舍",
            "content": "因时省风俗，布惠迨高年。建隼出浔阳，整驾游山川。白云敛晴壑，群峰列遥天。嶔崎石门状，杳霭香炉烟。榛荒屡罥挂，逼侧殆覆颠。方臻释氏庐，时物屡华妍。昙远昔经始，于兹閟幽玄。东西竹林寺，灌注寒涧泉。人事既云泯，岁月复已绵。殿宇馀丹绀，磴阁峭欹悬。佳士亦栖息，善身绝尘缘。今我蒙朝寄，教化敷里厘。道妙苟为得，出处理无偏。心当同所尚，迹岂辞缠牵。",
            "comment": ""
        },
        {
            "title": "因省风俗，访道士侄不见，题壁",
            "content": "去年涧水今亦流，去年杏花今又拆。山人归来问是谁，还是去年行春客。第一百九十一卷",
            "comment": ""
        },
        {
            "title": "将发楚州，经宝应县，访李二，忽于州馆相遇",
            "content": "孤舟欲夜发，只为访情人。此地忽相遇，留连意更新。停杯嗟别久，对月言家贫。一问临邛令，如何待上宾。",
            "comment": ""
        },
        {
            "title": "答僴奴、重阳二甥（僴奴赵氏甥伉，重阳崔氏",
            "content": "弃职曾守拙，玩幽遂忘喧。山涧依硗瘠，竹树荫清源。贫居烟火湿，岁熟梨枣繁。风雨飘茅屋，蒿草没瓜园。群属相欢悦，不觉过朝昏。有时看禾黍，落日上秋原。饮酒任真性，挥笔肆狂言。一朝忝兰省，三载居远藩。复与诸弟子，篇翰每相敦。西园休习射，南池对芳樽。山药经雨碧，海榴凌霜翻。念尔不同此，怅然复一论。重阳守故家，僴子旅湘沅。俱有缄中藻，恻恻动离魂。不知何日见，衣上泪空存。",
            "comment": ""
        },
        {
            "title": "冬夜宿司空曙野居，因寄酬赠",
            "content": "南北与山邻，蓬庵庇一身。繁霜疑有雪，荒草似无人。遂性在耕稼，所交唯贱贫。何掾张椽傲，每重德璋亲。",
            "comment": ""
        },
        {
            "title": "路逢崔、元二侍御避马见招，以诗见赠",
            "content": "一台称二妙，归路望行尘。俱是攀龙客，空为避马人。见招翻跼蹐，相问良殷勤。日日吟趋府，弹冠岂有因。",
            "comment": ""
        },
        {
            "title": "答史馆张学士段柳庶子学士集贤院看花见寄，",
            "content": "班杨秉文史，对院自为邻。馀香掩阁去，迟日看花频。似雪飘阊阖，从风点近臣。南宫有芳树，不并禁垣春。",
            "comment": ""
        },
        {
            "title": "答崔主簿问，兼简温上人",
            "content": "缘情生众累，晚悟依道流。诸境一已寂，了将身世浮。闲居澹无味，忽复四时周。靡靡芳草积，稍稍新篁抽。即此抱馀素，块然诚寡俦。自适一忻意，愧蒙君子忧。",
            "comment": ""
        },
        {
            "title": "假中枉卢二十二书亦称卧疾，兼讶李二久不访",
            "content": "微官何事劳趋走，服药闲眠养不才。花里棋盘憎鸟污，枕边书卷讶风开。故人问讯缘同病，芳月相思阻一杯。应笑王戎成俗物，遥持麈尾独徘徊。",
            "comment": ""
        },
        {
            "title": "任洛阳丞，答前长安田少府问",
            "content": "相逢且对酒，相问欲何如。数岁犹卑吏，家人笑著书。告归应未得，荣宦又知疏。日日生春草，空令忆旧居。",
            "comment": ""
        },
        {
            "title": "谢栎阳令归西郊，赠别诸友生",
            "content": "结发仕州县，蹉跎在文墨。徒有排云心，何由生羽翼。幸遭明盛日，万物蒙生植。独此抱微痾，颓然谢斯职。世道方荏苒，郊园思偃息。为欢日已延，君子情未极。驰觞忽云晏，高论良难测。游步清都宫，迎风嘉树侧。晨起西郊道，原野分黍稷。自乐陶唐人，服勤在微力。伫君列丹陛，出处两为得。",
            "comment": ""
        },
        {
            "title": "赋得沙际路，送从叔象",
            "content": "独树沙边人迹稀，欲行愁远暮钟时。野泉几处侵应尽，不遇山僧知问谁。",
            "comment": ""
        },
        {
            "title": "赋得鼎门，送卢耿赴任",
            "content": "名因定鼎地，门对凿龙山。水北楼台近，城南车马还。稍开芳野静，欲掩暮钟闲。去此无嗟屈，前贤尚抱关。",
            "comment": ""
        },
        {
            "title": "送李二归楚州（时李季弟牧楚州，被讼赴急）",
            "content": "情人南楚别，复咏在原诗。忽此嗟岐路，还令泣素丝。风波朝夕远，音信往来迟。好去扁舟客，青云何处期。",
            "comment": ""
        },
        {
            "title": "期卢嵩，枉书称日暮无马不赴，以诗答",
            "content": "佳期不可失，终愿枉衡门。南陌人犹度，西林日未昏。庭前空倚杖，花里独留樽。莫道无来驾，知君有短辕。",
            "comment": ""
        },
        {
            "title": "和李二主簿，寄淮上綦毋三",
            "content": "满城怜傲吏，终日赋新诗。请报淮阴客，春帆浪作期。",
            "comment": ""
        },
        {
            "title": "和张舍人夜直中书，寄吏部刘员外",
            "content": "西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。",
            "comment": ""
        },
        {
            "title": "复理西斋，寄丘员外",
            "content": "前岁理西斋，得与君子同。迨兹已一周，怅望临春风。始自疏林竹，还复长榛丛。端正良难久，芜秽易为功。援斧开众郁，如师启群蒙。庭宇还清旷，烦抱亦舒通。海隅雨雪霁，春序风景融。时物方如故，怀贤思无穷。",
            "comment": ""
        },
        {
            "title": "寄二严（士良，婺牧。士元，郴牧）",
            "content": "丝竹久已懒，今日遇君忺。打破蜘蛛千道网，总为鶺鴒两个严。第一百八十九卷",
            "comment": ""
        },
        {
            "title": "赋得浮云起离色，送郑述诚",
            "content": "游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。",
            "comment": ""
        },
        {
            "title": "因省风俗，与从侄成绪游山水，中道先归寄示",
            "content": "累宵同燕酌，十舍携征骑。始造双林寂，遐搜洞府秘。群峰绕盘郁，悬泉仰特异。阴壑云松埋，阳崖烟花媚。每虑观省牵，中乖游践志。我尚山水行，子归栖息地。一操临流袂，上耸干云辔。独往倦危途，怀冲寡幽致。赖尔还都期，方将登楼迟。",
            "comment": ""
        },
        {
            "title": "示全真元常（元常，赵氏生）",
            "content": "余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。",
            "comment": ""
        },
        {
            "title": "途中寄杨邈、裴绪，示褒子（永阳县馆中作）",
            "content": "上宰领淮右，下国属星驰。雾野腾晓骑，霜竿裂冻旗。萧萧陟连冈，莽莽望空陂。风截雁嘹唳，云惨树参差。高斋明月夜，中庭松桂姿。当睽一酌恨，况此两旬期。",
            "comment": ""
        },
        {
            "title": "览褒子卧病一绝，聊以题示（沈氏生全真）",
            "content": "念子抱沉疾，霜露变滁城。独此高窗下，自然无世情。",
            "comment": ""
        },
        {
            "title": "郡中对雨，赠元锡兼简杨凌",
            "content": "宿雨冒空山，空城响秋叶。沉沉暮色至，凄凄凉气入。萧条林表散，的砾荷上集。夜雾著衣重，新苔侵履湿。遇兹端忧日，赖与嘉宾接。",
            "comment": ""
        },
        {
            "title": "郡斋感秋，寄诸弟",
            "content": "首夏辞旧国，穷秋卧滁城。方如昨日别，忽觉徂岁惊。高阁收烟雾，池水晚澄清。户牖已凄爽，晨夜感深情。昔游郎署间，是月天气晴。授衣还西郊，晓露田中行。采菊投酒中，昆弟自同倾。簪组聊挂壁，焉知有世荣。一旦居远郡，山川间音形。大道庶无累，及兹念已盈。",
            "comment": ""
        },
        {
            "title": "郊园闻蝉，寄诸弟",
            "content": "去岁郊园别，闻蝉在兰省。今岁卧南谯，蝉鸣归路永。夕响依山谷，馀悲散秋景。缄书报此时，此心方耿耿。",
            "comment": ""
        },
        {
            "title": "园林晏起，寄昭应韩明府、卢主簿",
            "content": "田家已耕作，井屋起晨烟。园林鸣好鸟，闲居犹独眠。不觉朝已晏，起来望青天。四体一舒散，情性亦忻然。还复茅檐下，对酒思数贤。束带理官府，简牍盈目前。当念中林赏，览物遍山川。上非遇明世，庶以道自全。",
            "comment": ""
        },
        {
            "title": "雪夜下朝，呈省中一绝",
            "content": "南望青山满禁闱，晓陪鸳鹭正差池。共爱朝来何处雪，蓬莱宫里拂松枝。第一百八十八卷",
            "comment": ""
        },
        {
            "title": "途中书情，寄沣上两弟，因送二甥却还",
            "content": "华簪岂足恋，幽林徒自违。遥知别后意，寂寞掩郊扉。回首昆池上，更羡尔同归。",
            "comment": ""
        },
        {
            "title": "秋夜南宫，寄沣上弟及诸生",
            "content": "暝色起烟阁，沉抱积离忧。况兹风雨夜，萧条梧叶秋。空宇感凉至，颓颜惊岁周。日夕游阙下，山水忆同游。",
            "comment": ""
        },
        {
            "title": "还阙首途，寄精舍亲友",
            "content": "休沐日云满，冲然将罢观。严车候门侧，晨起正朝冠。山泽含馀雨，川涧注惊湍。揽辔遵东路，回首一长叹。居人已不见，高阁在林端。",
            "comment": ""
        },
        {
            "title": "始除尚书郎，别善福精舍",
            "content": "简略非世器，委身同草木。逍遥精舍居，饮酒自为足。累日曾一栉，对书常懒读。社腊会高年，山川恣游瞩。明世方选士，中朝悬美禄。除书忽到门，冠带便拘束。愧忝郎署迹，谬蒙君子录。俯仰垂华缨，飘飖翔轻毂。行将亲爱别，恋此西涧曲。远峰明夕川，夏雨生众绿。迅风飘野路，回首不遑宿。明晨下烟阁，白云在幽谷。",
            "comment": ""
        },
        {
            "title": "将往滁城恋新竹，简崔都水示端",
            "content": "停车欲去绕丛竹，偏爱新筠十数竿。莫遣儿童触琼粉，留待幽人回日看。",
            "comment": ""
        },
        {
            "title": "沣上对月，寄孔谏议",
            "content": "思怀在云阙，泊素守中林。出处虽殊迹，明月两知心。",
            "comment": ""
        },
        {
            "title": "西郊期涤武不至，书示",
            "content": "山高鸣过雨，涧树落残花。非关春不待，当由期自赊。",
            "comment": ""
        },
        {
            "title": "春日郊居，寄万年吉少府中孚、三原少府伟、",
            "content": "谷鸟时一啭，田园春雨馀。光风动林早，高窗照日初。独饮涧中水，吟咏老氏书。城阙应多事，谁忆此闲居。",
            "comment": ""
        },
        {
            "title": "开元观怀旧，寄李二、韩二、裴四兼呈崔郎中",
            "content": "宿昔清都燕，分散各西东。车马行迹在，霜雪竹林空。方轸故物念，谁复一樽同。聊披道书暇，还此听松风。",
            "comment": ""
        },
        {
            "title": "寓居沣上精舍，寄于、张二舍人",
            "content": "万木丛云出香阁，西连碧涧竹林园。高斋犹宿远山曙，微霰下庭寒雀喧。道心淡泊对流水，生事萧疏空掩门。时忆故交那得见，晓排阊阖奉明恩。",
            "comment": ""
        },
        {
            "title": "晚出沣上，赠崔都水",
            "content": "临流一舒啸，望山意转延。隔林分落景，馀霞明远川。首起趣东作，已看耘夏田。一从民里居，岁月再徂迁。昧质得全性，世名良自牵。行忻携手归，聊复饮酒眠。",
            "comment": ""
        },
        {
            "title": "西郊养疾，闻畅校书有新什见赠，久伫不至，",
            "content": "养病惬清夏，郊园敷卉木。窗夕含涧凉，雨馀爱筠绿。披怀始高咏，对琴转幽独。仰子游群英，吐词如兰馥。还闻枉嘉藻，伫望延昏旭。唯见草青青，闭户沣水曲。",
            "comment": ""
        },
        {
            "title": "九日沣上作，寄崔主簿倬二李端系",
            "content": "凄凄感时节，望望临沣涘。翠岭明华秋，高天澄遥滓。川寒流愈迅，霜交物初委。林叶索已空，晨禽迎飙起。时菊乃盈泛，浊醪自为美。良游虽可娱，殷念在之子。人生不自省，营欲无终已。孰能同一酌，陶然冥斯理。",
            "comment": ""
        },
        {
            "title": "寺居独夜，寄崔主簿",
            "content": "幽人寂不寐，木叶纷纷落。寒雨暗深更，流萤度高阁。坐使青灯晓，还伤夏衣薄。宁知岁方晏，离居更萧索。",
            "comment": ""
        },
        {
            "title": "善福阁对雨，寄李儋幼遐",
            "content": "飞阁凌太虚，晨跻郁峥嵘。惊飙触悬槛，白云冒层甍。太阴布其地，密雨垂八纮。仰观固不测，俯视但冥冥。感此穷秋气，沈郁命友生。及时未高步，羁旅游帝京。圣朝无隐才，品物俱昭形。国士秉绳墨，何以表坚贞。寸心东北驰，思与一会并。我车夙已驾，将逐晨风征。郊途住成淹，默默阻中情。",
            "comment": ""
        },
        {
            "title": "四禅精舍登览悲旧，寄朝宗、巨川兄弟",
            "content": "萧散人事忧，迢递古原行。春风日已暄，百草亦复生。跻阁谒金像，攀云造禅扃。新景林际曙，杂花川上明。徂岁方缅邈，陈事尚纵横。温泉有佳气，驰道指京城。携手思故日，山河留恨情。存者邈难见，去者已冥冥。临风一长恸，谁畏行路惊。",
            "comment": ""
        },
        {
            "title": "秋集罢还途中作，谨献寿春公、黎公",
            "content": "束带自衡门，奉命宰王畿。君侯枉高鉴，举善掩瑕疵。斯民本已安，工拙两无施。何以酬明德，岁晏不磷缁。时节乃来集，欣怀方载驰。平明大府开，一得拜光辉。温如春风至，肃若严霜威。群属所载瞻，而忘倦与饥。公堂燕华筵，礼罢复言辞。将从平门道，憩车沣水湄。山川降嘉岁，草木蒙润滋。孰云还本邑，怀恋独迟迟。",
            "comment": ""
        },
        {
            "title": "紫阁东林居士叔缄赐松英丸，捧对忻喜，盖非",
            "content": "碧涧苍松五粒稀，侵云采去露沾衣。夜启群仙合灵药，朝思俗侣寄将归。道场斋戒今初服，人事荤膻已觉非。一望岚峰拜还使，腰间铜印与心违。",
            "comment": ""
        },
        {
            "title": "独游西斋，寄崔主簿",
            "content": "同心忽已别，昨事方成昔。幽径还独寻，绿苔见行迹。秋斋正萧散，烟水易昏夕。忧来结几重，非君不可释。",
            "comment": ""
        },
        {
            "title": "朝请后还邑，寄诸友生",
            "content": "宰邑分甸服，夙驾朝上京。是时当暮春，休沐集友生。抗志青云表，俱践高世名。樽酒且欢乐，文翰亦纵横。良游昔所希，累宴夜复明。晨露含瑶琴，夕风殒素英。一旦遵归路，伏轼出京城。谁言再念别，忽若千里行。闲閤寡喧讼，端居结幽情。况兹昼方永，展转何由平。",
            "comment": ""
        },
        {
            "title": "西郊游宴，寄赠邑僚李巽",
            "content": "升阳暧春物，置酒临芳席。高宴阙英僚，众宾寡欢怿。是时尚多垒，板筑兴颓壁。羁旅念越疆，领徒方祗役。如何嘉会日，当子忧勤夕。西郊郁已茂，春岚重如积。何当返徂雨，杂英纷可惜。",
            "comment": ""
        },
        {
            "title": "过扶风精舍旧居，简朝宗、巨川兄弟",
            "content": "佛刹出高树，晨光闾井中。年深念陈迹，迨此独忡忡。零落逢故老，寂寥悲草虫。旧宇多改构，幽篁延本丛。栖止事如昨，芳时去已空。佳人亦携手，再往今不同。新文聊感旧，想子意无穷。",
            "comment": ""
        },
        {
            "title": "同德寺雨后，寄元侍御、李博士",
            "content": "川上风雨来，须臾满城阙。岧峣青莲界，萧条孤兴发。前山遽已净，阴霭夜来歇。乔木生夏凉，流云吐华月。严城自有限，一水非难越。相望曙河远，高斋坐超忽。",
            "comment": ""
        },
        {
            "title": "同德精舍养疾，寄河南兵曹东厅掾",
            "content": "逍遥东城隅，双树寒葱茜。广庭流华月，高阁凝馀霰。杜门非养素，抱疾阻良宴。孰谓无他人，思君岁云变。官曹亮先忝，陈躅惭俊彦。岂知晨与夜，相代不相见。缄书问所如，酬藻当芬绚。",
            "comment": ""
        },
        {
            "title": "同德阁期元侍御、李博士不至，各投赠二首",
            "content": "庭树忽已暗，故人那不来。只因厌烦暑，永日坐霜台。官荣多所系，闲居亦愆期。高阁犹相望，青山欲暮时。",
            "comment": ""
        },
        {
            "title": "同长源归南徐，寄子西、子烈、有道",
            "content": "东洛何萧条，相思邈遐路。策驾复谁游，入门无与晤。还因送归客，达此缄中素。屡暌心所欢，岂得颜如故。所欢不可暌，严霜晨凄凄。如彼万里行，孤妾守空闺。临觞一长叹，素欲何时谐。",
            "comment": ""
        },
        {
            "title": "雪中闻李儋过门不访，聊以寄赠",
            "content": "度门能不访，冒雪屡西东。已想人如玉，遥怜马似骢。乍迷金谷路，稍变上阳宫。还比相思意，纷纷正满空。",
            "comment": ""
        },
        {
            "title": "寄洪州幕府卢二十一侍御（自南昌令拜，顷同",
            "content": "忽报南昌令，乘骢入郡城。同时趋府客，此日望尘迎。文苑台中妙，冰壶幕下清。洛阳相去远，犹使故林荣。",
            "comment": ""
        },
        {
            "title": "发广陵留上家兄，兼寄上长沙",
            "content": "将违安可怀，宿恋复一方。家贫无旧业，薄宦各飘飏。执板身有属，淹时心恐惶。拜言不得留，声结泪满裳。漾漾动行舫，亭亭远相望。离晨苦须臾，独往道路长。萧条风雨过，得此海气凉。感秋意已违，况自结中肠。推道固当遣，及情岂所忘。何时共还归，举翼鸣春阳。",
            "comment": ""
        },
        {
            "title": "自巩洛舟行入黄河即事，寄府县僚友",
            "content": "夹水苍山路向东，东南山豁大河通。寒树依微远天外，夕阳明灭乱流中。孤村几岁临伊岸，一雁初晴下朔风。为报洛桥游宦侣，扁舟不系与心同。",
            "comment": " | 【注释】　　唐德宗建中四年（783），韦应物从尚书比部员外郎出为滁州刺史。他在夏末离开长安赴任，经洛阳，舟行洛水到巩县入黄河东下。这诗便是由洛水入黄河之际的即景抒怀之作，寄给他从前任洛阳县丞时的僚友。　　诗人顺洛水向东北航行，两岸青山不绝，渐渐地，东南方向的高山深谷多了起来，而船却已在不知不觉中驶入黄河了。于是诗人纵目四望黄河景物。这是秋天的傍晚，滚滚黄河与天相连，天边隐约可见稀疏的树木在寒气中枯落。夕阳映照在汹涌的河水中，忽亮忽暗地闪烁不定。那种清廓的景象，使他想起了几年前在伊水边看到的那个孤零零的村落，自经安史之乱，残破萧条已甚。往事不堪回首，而眼前雨霁晴展，北风劲吹，只见空中有一只孤雁向南飞去。此刻，诗人的心情如何？他告诉洛阳的僚友们说，他的心情就象《庄子·列御寇》中说的那样：“巧者劳而知者忧，无能者无所求。饱食而遨游，泛若不系之舟，虚而遨游者也。”他觉得自己既非能干的巧者，也不是聪明的智者，而是一个无所求的无能者，无所作为，无可忧虑，就象这大河上的船，随波逐流，听任自然，奉命到滁州做官而已。显然，这是感伤语，苦涩情。他的僚友们会理解他的无奈的忧伤，不言的衷曲。　　唐德宗从建中元年即位以来，朝政每况愈下，内外交困，国库空虚，赋税滥征，军阀割据，民不聊生。韦应物了解这一切，为之深深忧虑，然而无能为力。此次虽获一州之任，亦是荣升之遇，有可作为之机，但他懂得前途充满矛盾和困难。因此只能徒具巧者之才，空怀智者之忧，而自认无能，无奈而无求。也许他的洛阳僚友曾给他以期望和鼓励，增添了他的激动和不安，所以他在离别洛阳之后，心情一直不平静，而这黄河秋天傍晚的景象更引起他深深的感触，使他无限伤慨地写下这首诗寄给朋友们。　　这诗写景物有情思，有寄托，重在兴会标举，传神写意。洛水途中，诗人仿佛在赏景，实则心不在焉，沉于思虑。黄河的开阔景象，似乎惊觉了诗人，使他豁然开通，眺望起来。然而他看到的景象，却使他更为无奈而忧伤。遥望前景，萧瑟渺茫：昔日伊水孤村，显示出人民经历过多么深重的灾难；朔风一雁，恰似诗人只身东下赴任，知时而奋飞，济世于无望。于是他想起了朋友们的鼓励和期望，感到悲慨而疚愧，觉得自己终究是个无所求的无能者，济世之情，奋斗之志，都难以实现。这就是本诗的景中情，画外意。　　（倪其心）"
        },
        {
            "title": "将往江淮，寄李十九儋",
            "content": "燕燕东向来，文鹓亦西飞。如何不相见，羽翼有高卑。徘徊到河洛，华屋未及窥。秋风飘我行，远与淮海期。回首隔烟雾，遥遥两相思。阳春自当返，短翮欲追随。",
            "comment": ""
        },
        {
            "title": "早春对雪，寄前殿中元侍御",
            "content": "扫雪开幽径，端居望故人。犹残腊月酒，更值早梅春。几日东城陌，何时曲水滨。闻闲且共赏，莫待绣衣新。",
            "comment": ""
        },
        {
            "title": "假中对雨，呈县中僚友",
            "content": "却足甘为笑，闲居梦杜陵。残莺知夏浅，社雨报年登。流麦非关忘，收书独不能。自然忧旷职，缄此谢良朋。",
            "comment": ""
        },
        {
            "title": "高陵书情，寄三原卢少府",
            "content": "直方难为进，守此微贱班。开卷不及顾，沉埋案牍间。兵凶久相践，徭赋岂得闲。促戚下可哀，宽政身致患。日夕思自退，出门望故山。君心倘如此，携手相与还。",
            "comment": ""
        },
        {
            "title": "移疾会诗客元生与释子法朗，因贻诸祠曹",
            "content": "对此嘉树林，独有戚戚颜。抱瘵知旷职，淹旬非乐闲。释子来问讯，诗人亦扣关。道同意暂遣，客散疾徐还。园径自幽静，玄蝉噪其间。高窗瞰远郊，暮色起秋山。英曹幸休暇，悢悢心所攀。",
            "comment": ""
        },
        {
            "title": "淮上喜会梁川故人",
            "content": "江汉曾为客，相逢每醉还。浮云一别后，流水十年间。欢笑情如旧，萧疏鬓已斑。何因北归去，淮上对秋山。",
            "comment": " | 【注释】【注解】：１、流水：喻岁月如流，又暗合江汉。２、淮上句：言淮上风光可恋，伸足上“不归去”之意，【韵译】：我们曾经客居江汉，常常来往；每次与您相聚，总要喝醉而还。象浮云般漂泊，我们阔别之后；时光如流水，不觉得已经十年。今日相逢友情依旧，欢笑依然；只是头发稀疏，双鬓也已斑斑。您问我：为什么至今不回故里？因为淮水边的秋山，还可依恋！【评析】：����这首诗写久别十年之后的故人，忽然在淮水重逢的喜悦之情，感慨至深。首联概括了以前的交谊；颔联统包了分别十年繁复的世事人情；颈联和末联写重逢情景。写相聚、痛饮和欢笑，写环境、形貌和心思，是诗的主体。诗的结构细密，情意曲折，重点突出。--引自\"超纯斋诗词\"bookbest.163.net 翻译、评析：刘建勋　　这首诗描写诗人在淮上（今江苏淮阴一带）遇见了梁州故人的情况和感慨。他和这位老朋友，十年前在梁州江汉一带有过交往。诗题曰“喜会”故人，诗中表现的却是“此日相逢思旧日，一杯成喜亦成悲”那样一种悲喜交集的感情。　　诗的开头，写诗人昔日在江汉作客期间与故人相逢时的乐事，概括了以前的交谊。那时他们经常欢聚痛饮，扶醉而归。诗人写这段往事，仿佛是试图从甜蜜的回忆中得到慰藉，然而其结果反而引起岁月蹉跎的悲伤。颔联一跌，直接抒发十年阔别的伤感。颈联的出句又回到本题，写这次相会的“欢笑”之态。久别重逢，确有喜的一面。他们也象十年前那样，有痛饮之事。然而这喜悦，只能说是表面的，或者说是暂时的，所以对句又将笔宕开，写两鬓萧疏。十年的漂泊生涯，使得人老了。这一副衰老的形象，不言悲而悲情溢于言表，漂泊之感也就尽在不言之中。一喜一悲，笔法跌宕；一正一反，交互成文。末联以反诘作转，以景色作结。为何不归去，原因是“淮上有秋山”。诗人《登楼》诗云：“坐厌淮南守，秋山红树多。”秋光中的满山红树，正是诗人耽玩留恋之处。这个结尾给人留下了回味的余地。　　绘画艺术中有所谓“密不通风，疏可走马”之说。诗歌的表现同样有疏密的问题，有些东西不是表现的重点，就应从略，使之疏朗；有些东西是表现的中心，就应详写，使之细密。疏密相间，详略适宜，才能突出主体。这首诗所表现的是两人十年阔别的重逢，可写的东西很多，如果把十年的琐事絮絮叨叨地说来，不注意疏密详略，便分不清主次轻重，也就不成其为诗了。这就需要剪裁。诗的首联概括了以前的交谊；颈联和末联抓住久别重逢的情景作为重点和主体，详加描写，写出了今日的相聚、痛饮和欢笑，写出了环境、形貌和心思，表现得很细密。颔联“浮云一别后，流水十年间”，表现的时间最长。表现的空间最宽，表现的人事最杂。这里却只用了十个字，便把这一切表现出来了。这两句用的是流水对，自然流畅，洗练概括。别后人世沧桑，千种风情，不知从何说起，诗人只在“一别”、“十年”之前冠以“浮云”、“流水”，便表现出来了。意境空灵，真是“疏可走马”。“浮云”、“流水”暗用汉代苏武李陵河梁送别诗意。李陵《与苏武诗三首》有“仰视浮云驰，奄忽互相逾。风波一失所，各在天一隅”，苏武《诗四首》有“俯观江汉流，仰视浮云翔”，其后常以“浮云”表示漂泊不定，变幻无常，以“流水”表示岁月如流，年华易逝。诗中“浮云”、“流水”不是写实，都是虚拟的景物，借以抒发诗人的主观感情，表现一别十年的感伤，颇见这首诗的熔裁功夫。　　（林东海）"
        },
        {
            "title": "听嘉陵江水声，寄深上人",
            "content": "凿崖泄奔湍，称古神禹迹。夜喧山门店，独宿不安席。水性自云静，石中本无声。如何两相激，雷转空山惊。贻之道门旧，了此物我情。",
            "comment": ""
        },
        {
            "title": "城中卧疾，知阎、薛二子屡从邑令饮，因以赠",
            "content": "车马日萧萧，胡不枉我庐。方来从令饮，卧病独何如。秋风起汉皋，开户望平芜。即此吝音素，焉知中密疏。渴者不思火，寒者不求水。人生羁寓时，去就当如此。犹希心异迹，眷眷存终始。",
            "comment": ""
        },
        {
            "title": "池上",
            "content": "郡中卧病久，池上一来赊。榆柳飘枯叶，风雨倒横查。",
            "comment": ""
        },
        {
            "title": "九日",
            "content": "一为吴郡守，不觉菊花开。始有故园思，且喜众宾来。第一百九十六卷",
            "comment": ""
        },
        {
            "title": "趋府候晓，呈两县僚友",
            "content": "趋府不遑安，中宵出户看。满天星尚在，近壁烛仍残。立马频惊曙，垂帘却避寒。可怜同宦者，应悟下流难。",
            "comment": ""
        },
        {
            "title": "经少林精舍，寄都邑亲友",
            "content": "息驾依松岭，高阁一攀缘。前瞻路已穷，既诣喜更延。出巘听万籁，入林濯幽泉。鸣钟生道心，暮磬空云烟。独往虽暂适，多累终见牵。方思结茅地，归息期暮年。",
            "comment": ""
        },
        {
            "title": "送宫人入道",
            "content": "舍宠求仙畏色衰，辞天素面立天墀。金丹拟驻千年貌，宝镜休匀八字眉。公主与收珠翠后，君王看戴角冠时。从来宫女皆相妒，说著瑶台总泪垂。",
            "comment": ""
        },
        {
            "title": "陪王郎中寻孔征君",
            "content": "俗吏闲居少，同人会面难。偶随香署客，来访竹林欢。暮馆花微落，春城雨暂寒。瓮间聊共酌，莫使宦情阑。",
            "comment": ""
        },
        {
            "title": "虞获子鹿",
            "content": "虞获子鹿，畜之城陬。园有美草，池有清流。但见蹶蹶，亦闻呦呦。谁知其思，岩谷云游。",
            "comment": ""
        },
        {
            "title": "咏徐正字画青蝇",
            "content": "误点能成物，迷真许一时。笔端来已久，座上去何迟。顾白曾无变，听鸡不复疑。讵劳才子赏，为入国人诗。",
            "comment": ""
        },
        {
            "title": "淮上即事，寄广陵亲故",
            "content": "前舟已眇眇，欲渡谁相待。秋山起暮钟，楚雨连沧海。风波离思满，宿昔容鬓改。独鸟下东南，广陵何处在。",
            "comment": " | 【注释】　　打开《韦苏州集》，到处听得钟声。诗人这样爱钟声，显然是着意于获得一种特殊的艺术效果。大概，钟声震响诗行，能取得悠远无穷的音乐效果，有无限深沉的韵致，它能给诗句抹上一层苍凉幽寂的感情色彩。这首诗也正由于声声暮钟，使全诗荡漾着缥缈的思家念远的感情。　　从诗意判断，这首诗应作于淮阴。诗人在秋天离开广陵（今扬州），沿运河北上，将渡淮西行，亲友都还留在广陵。到了渡口，天色已晚，又不见渡船，看来当天是无法再走了。他一个人踟蹰在河边，天正下着雨。淮阴地属楚州，东滨大海，极目望去，这雨幕一直延伸到大海边。晚风凄劲，淮河里波涛起伏。诗人的思绪也正象波涛一样翻滚。把此时此地所见所闻所感，写进了这首律诗。　　诗人只身北去，对广陵的亲故怀着极为深沉的感情。但这种感情，表现得颇为含蓄。我们从诗中感觉到的，诗人并没有直接说出来，只是摄取了眼前景物，淡墨点染，构成一种凄迷的气氛，烘托出一种执着的情感。　　诗的首联画出暮色中空荡荡的淮河，诗人欲行而踟蹰的情态，给人一种空旷孤寂之感。接下去，茫茫楚天挂上了霏霏雨幕，远处山寺又传来一声接一声悠长的暮钟，寂寞变成了凄怆，羁旅之情更为深重。有了这样浓郁饱满的感情积蓄，五六两句才轻轻点出“离思”二字，象凄风偶然吹开帷幕的一角，露出了诗人憔悴的面容。按说诗写到这里，应直接抒写离思之情了，然而没有。诗人还是隐到帷幕后面，他只在迷蒙雨幕上添一只疾飞的伶仃小鸟。这小鸟，从“独”字看，是失群的；从“下”字看，是归巢的；从“东南”二字看，是飞往广陵方向去的。既是失群的小鸟，你能睹物而不及人吗？既是归巢的小鸟，你能不想到它尚且有一个温暖的窠巢，而为诗人兴“断肠人在天涯”之叹吗？既是飞往广陵方向的小鸟，你能不感到诗人的心也在跟着它飞翔吗？而且，鸟归东南，离巢愈近；人往西北，去亲愈远。此情此境，岂止诗人难堪，读者也不能不为之凄恻！因此，我们自然而然地与诗人同时发出深沉的一问：“广陵何处在？”这一问，怅然长呼，四野回响，传出了期望回答而显然得不到回答的曲曲苦情，写出了想再一次看见亲故而终于无法看见的心理状态。而正在此时，声声暮钟，不断地、更深沉更晌亮地传到耳边，敲到心里；迷蒙雨雾，更浓密更凄迷地笼罩大地，笼罩心头。于是，天色更暗淡了，心情也更暗淡了。　　这诗写离别之情，全用景物烘托，气氛渲染。诗中景物凄迷，色彩黯淡，钟声哀远，诗人把自己的感情藏在轻纱帷幕后面，触之不能及，味之又宛在。且这种感情不仅从一景一物中闪现，而是弥漫全诗，无时不在，却又无处实有，无时实在，使诗具有一种深远的意境，深沉的韵致。　　（赖汉屏）"
        },
        {
            "title": "上皇三台",
            "content": "不寐倦长更，披衣出户行。月寒秋竹冷，风切夜窗声。",
            "comment": ""
        },
        {
            "title": "易言",
            "content": "洪炉炽炭燎一毛，大鼎炊汤沃残雪。疾影随形不觉至，千钧引缕不知绝。未若同心言，一言和同解千结。",
            "comment": ""
        },
        {
            "title": "难言",
            "content": "掬土移山望山尽，投石填海望海满。持索捕风几时得，将刀斫水几时断。未若不相知，中心万仞何由款。",
            "comment": ""
        },
        {
            "title": "采玉行",
            "content": "官府征白丁，言采蓝谿玉。绝岭夜无家，深榛雨中宿。独妇饷粮还，哀哀舍南哭。",
            "comment": ""
        },
        {
            "title": "乐燕行",
            "content": "良辰且燕乐，乐往不再来。赵瑟正高张，音响清尘埃。一弹和妙讴，吹去绕瑶台。艳雪凌空散，舞罗起徘徊。辉辉发众颜，灼灼叹令才。当喧既无寂，中饮亦停杯。华灯何遽升，驰景忽西颓。高节亦云立，安能滞不回。",
            "comment": ""
        },
        {
            "title": "答畅参军",
            "content": "秉笔振芳步，少年且吏游。官闲高兴生，夜直河汉秋。念与清赏遇，方抱沉疾忧。嘉言忽见赠，良药同所瘳。高树起栖鸦，晨钟满皇州。凄清露华动，旷朗景气浮。偶宦心非累，处喧道自幽。空虚为世薄，子独意绸缪。",
            "comment": ""
        },
        {
            "title": "凌雾行",
            "content": "秋城海雾重，职事凌晨出。浩浩合元天，溶溶迷朗日。才看含鬓白，稍视沾衣密。道骑全不分，郊树都如失。霏微误嘘吸，肤腠生寒栗。归当饮一杯，庶用蠲斯疾。",
            "comment": ""
        },
        {
            "title": "寇季膺古刀歌",
            "content": "古刀寒锋青槭槭，少年交结平陵客。求之时代不可知，千痕万穴如星离。重叠泥沙更剥落，纵横鳞甲相参差。古物有灵知所适，貂裘拂之横广席。阴森白日掩云虹，错落池光动金碧。知君宝此夸绝代，求之不得心常爱。厌见今时绕指柔，片锋折刃犹堪佩。高山成谷苍海填，英豪埋没谁所捐。吴钩断马不知处，几度烟尘今独全。夜光投人人不畏，知君独识精灵器。酬恩结思心自知，死生好恶不相弃。白虎司秋金气清，高天寥落云峥嵘。月肃风凄古堂净，精芒切切如有声。何不跨蓬莱，斩长鲸。世人所好殊辽阔，千金买铅徒一割。",
            "comment": ""
        },
        {
            "title": "鼋头山神女歌",
            "content": "鼋头之山，直上洞庭连青天。苍苍烟树闭古庙，中有蛾眉成水仙。水府沉沉行路绝，蛟龙出没无时节。魂同魍魉潜太阴，身与空山长不灭。东晋永和今几代，云发素颜犹盼睐。阴深灵气静凝美，的砾龙绡杂琼珮。山精木魅不敢亲，昏明想像如有人。蕙兰琼芳积烟露，碧窗松月无冬春。舟客经过奠椒醑，巫女南音歌激楚。碧水冥空惟鸟飞，长天何处云随雨。红渠绿蘋芳意多，玉灵荡漾凌清波。孤峰绝岛俨相向，鬼啸猿啼垂女萝。皓雪琼枝殊异色，北方绝代徒倾国。云没烟销不可期，明堂翡翠无人得。精灵变态状无方，游龙宛转惊鸿翔。湘妃独立九疑暮，汉女菱歌春日长。始知仙事无不有，可惜吴宫空白首。",
            "comment": ""
        },
        {
            "title": "夏冰歌",
            "content": "出自玄泉杳杳之深井，汲在朱明赫赫之炎辰。九天含露未销铄，阊阖初开赐贵人。碎如坠琼方截璐，粉壁生寒象筵布。玉壶纨扇亦玲珑，座有丽人色俱素。咫尺炎凉变四时，出门焦灼君讵知。肥羊甘醴心闷闷，饮此莹然何所思。当念阑干凿者苦，腊月深井汗如雨。",
            "comment": ""
        },
        {
            "title": "信州录事参军常曾古鼎歌",
            "content": "三年纠一郡，独饮寒泉井。江南铸器多铸银，罢官无物唯古鼎。雕螭刻篆相错盘，地中岁久青苔寒。左对苍山右流水，云有古来葛仙子。葛仙埋之何不还，耕者鎗然得其间。持示世人不知宝，劝君炼丹就寿考。",
            "comment": ""
        },
        {
            "title": "棕榈蝇拂歌",
            "content": "棕榈为拂登君席，青蝇掩乱飞四壁。文如轻罗散如发，马尾牦牛不能絜。柄出湘江之竹碧玉寒，上有织罗萦缕寻未绝。左挥右洒繁暑清，孤松一枝风有声。丽人纨素可怜色，安能点白还为黑。",
            "comment": ""
        },
        {
            "title": "汉武帝杂歌三首",
            "content": "汉武好神仙，黄金作台与天近。王母摘桃海上还，感之西过聊问讯。欲来不来夜未央，殿前青鸟先回翔。绿鬓萦云裾曳雾，双节飘飖下仙步。白日分明到世间，碧空何处来时路。玉盘捧桃将献君，踟蹰未去留彩云。海水桑田几翻覆，中间此桃四五熟。可怜穆满瑶池燕，正值花开不得荐。花开子熟安可期，邂逅能当汉武时。颜如芳华洁如玉，心念我皇多嗜欲。虽留桃核桃有灵，人间粪土种不生。由来在道岂在药，徒劳方士海上行。掩扇一言相谢去，如烟非烟不知处。金茎孤峙兮凌紫烟，汉宫美人望杳然。通天台上月初出，承露盘中珠正圆。珠可饮，寿可永。武皇南面曙欲分，从空下来玉杯冷。世间彩翠亦作囊，八月一日仙人方。仙方称上药，静者服之常绰约。柏梁沉饮自伤神，犹闻驻颜七十春。乃知甘醲皆是腐肠物，独有淡泊之水能益人。千载金盘竟何处，当时铸金恐不固。蔓草生来春复秋，碧天何言空坠露。汉天子，观风自南国。浮舟大江屹不前，蛟龙索斗风波黑。春秋方壮雄武才，弯弧叱浪连山开。愕然观者千万众，举麾齐呼一矢中。死蛟浮出不复灵，舳舻千里江水清。鼓鼙馀响数日在，天吴深入鱼鳖惊。左有佽飞落霜翮，右有孤儿贯犀革。何为临深亲射蛟，示威以夺诸侯魄。威可畏，皇可尊。平田校猎书犹陈，此日从臣何不言。独有威声振千古，君不见后嗣尊为武。",
            "comment": ""
        },
        {
            "title": "骊山行",
            "content": "君不见开元至化垂衣裳，厌坐明堂朝万方。访道灵山降圣祖，沐浴华池集百祥。千乘万骑被原野，云霞草木相辉光。禁仗围山晓霜切，离宫积翠夜漏长。玉阶寂历朝无事，碧树萎蕤寒更芳。三清小鸟传仙语，九华真人奉琼浆。下元昧爽漏恒秩，登山朝礼玄元室。翠华稍隐天半云，丹阁光明海中日。羽旗旄节憩瑶台，清丝妙管从空来。万井九衢皆仰望，彩云白鹤方徘徊。凭高览古嗟寰宇，造化茫茫思悠哉。秦川八水长缭绕，汉氏五陵空崔嵬。乃言圣祖奉丹经，以年为日亿万龄。苍生咸寿阴阳泰，高谢前王出尘外。英豪共理天下晏，戎夷詟伏兵无战。时丰赋敛未告劳，海阔珍奇亦来献。干戈一起文武乖，欢娱已极人事变。圣皇弓剑坠幽泉，古木苍山闭宫殿。缵承鸿业圣明君，威震六合驱妖氛。太平游幸今可待，汤泉岚岭还氛氲。",
            "comment": ""
        },
        {
            "title": "五弦行",
            "content": "美人为我弹五弦，尘埃忽静心悄然。古刀幽磬初相触，千珠贯断落寒玉。中曲又不喧，徘徊夜长月当轩。如伴风流萦艳雪，更逐落花飘御园。独凤寥寥有时隐，碧霄来下听还近。燕姬有恨楚客愁，言之不尽声能尽。末曲感我情，解幽释结和乐生。壮士有仇未得报，拔剑欲去愤已平，夜寒酒多愁遽明。",
            "comment": ""
        },
        {
            "title": "送褚校书归旧山歌",
            "content": "握珠不返泉，匣玉不归山。明皇重士亦如此，忽怪褚生何得还。方称羽猎赋，未拜兰台职。汉箧亡书已暗传，嵩丘遗简还能识。朝朝待诏青锁闱，中有万年之树蓬莱池。世人仰望栖此地，生独徘徊意何为。故山可往薇可采，一自人间星岁改。藏书壁中苔半侵，洗药泉中月还在。春风饮饯灞陵原，莫厌归来朝市喧。不见东方朔，避世从容金马门。",
            "comment": ""
        },
        {
            "title": "白沙亭逢吴叟歌",
            "content": "龙池宫里上皇时，罗衫宝带香风吹。满朝豪士今已尽，欲话旧游人不知。白沙亭上逢吴叟，爱客脱衣且沽酒。问之执戟亦先朝，零落难艰却负樵。亲观文物蒙雨露，见我昔年侍丹霄。冬狩春祠无一事，欢游洽宴多颁赐。尝陪月夕竹宫斋，每返温泉灞陵醉。星岁再周十二辰，尔来不语今为君。盛时忽去良可恨，一生坎壈何足云。",
            "comment": ""
        },
        {
            "title": "听莺曲",
            "content": "东方欲曙花冥冥，啼莺相唤亦可听。乍去乍来时近远，才闻南陌又东城。忽似上林翻下苑，绵绵蛮蛮如有情。欲啭不啭意自娇，羌儿弄笛曲未调。前声后声不相及，秦女学筝指犹涩。须臾风暖朝日暾，流音变作百鸟喧。谁家懒妇惊残梦，何处愁人忆故园。伯劳飞过声跼促，戴胜下时桑田绿。不及流莺日日啼花间，能使万家春意闲。有时断续听不了，飞去花枝犹袅袅。还栖碧树锁千门，春漏方残一声晓。",
            "comment": ""
        },
        {
            "title": "弹棋歌",
            "content": "园天方地局，二十四气子。刘生绝艺难对曹，客为歌其能，请从中央起。中央转斗破欲阑，零落势背谁能弹。此中举一得六七，旋风忽散霹雳疾。履机乘变安可当，置之死地翻取强。不见短兵反掌收已尽，唯有猛士守四方。四方又何难，横击且缘边。岂如昆明与碣石，一箭飞中隔远天。神安志惬动十全，满堂惊视谁得然。第一百九十五卷",
            "comment": ""
        },
        {
            "title": "宝观主白鸲鹆歌",
            "content": "鸲鹆鸲鹆，众皆如漆，尔独如玉。鸲之鹆之，众皆蓬蒿下，尔自三山来。三山处子下人间，绰约不妆冰雪颜。仙鸟随飞来掌上。来掌上，时拂拭。人心鸟意自无猜，玉指霜毛本同色。有时一去凌苍苍，朝游汗漫暮玉堂。巫峡雨中飞暂湿，杏花林里过来香。日夕依仁全羽翼，空欲衔环非报德。岂不及阿母之家青鸟儿，汉宫来往传消息。",
            "comment": ""
        },
        {
            "title": "石鼓歌",
            "content": "周宣大猎兮岐之阳，刻石表功兮炜煌煌。石如鼓形数止十，风雨缺讹苔藓涩。今人濡纸脱其文，既击既扫白黑分。忽开满卷不可识，惊潜动蛰走云云。喘逶迤，相纠错，乃是宣王之臣史籀作。一书遗此天地间，精意长存世冥寞。秦家祖龙还刻石，碣石之罘李斯迹。世人好古犹共传，持来比此殊悬隔。",
            "comment": ""
        },
        {
            "title": "马明生遇神女歌",
            "content": "学仙贵功亦贵精，神女变化感马生。石壁千寻启双检，中有玉堂铺玉簟。立之一隅不与言，玉体安隐三日眠。马生一立心转坚，知其丹白蒙哀怜。安期先生来起居，请示金铛玉佩天皇书。神女呵责不合见，仙子谢过手足战。大瓜玄枣冷如冰，海上摘来朝霞凝。赐仙复坐对食讫，颔之使去随烟升。乃言马生合不死，少姑教敕令付尔。安期再拜将生出，一授素书天地毕。",
            "comment": ""
        },
        {
            "title": "萼绿华歌",
            "content": "有一人兮升紫霞，书名玉牒兮萼绿华。仙容矫矫兮杂瑶珮，轻衣重重兮蒙绛纱。云雨愁思兮望淮海，鼓吹萧条兮驾龙车。世淫浊兮不可降，胡不来兮玉斧家。",
            "comment": ""
        },
        {
            "title": "广陵行",
            "content": "雄藩镇楚郊，地势郁岧峣。双旌拥万戟，中有霍嫖姚。海云助兵气，宝货益军饶。严城动寒角，晚骑踏霜桥。翕习英豪集，振奋士卒骁。列郡何足数，趋拜等卑寮。日宴方云罢，人逸马萧萧。忽如京洛间，游子风尘飘。归来视宝剑，功名岂一朝。",
            "comment": ""
        },
        {
            "title": "学仙二首",
            "content": "昔有道士求神仙，灵真下试心确然。千钧巨石一发悬，卧之石下十三年。存道忘身一试过，名奏玉皇乃升天。云气冉冉渐不见，留语弟子但精坚。石上凿井欲到水，惰心一起中路止。岂不见古来三人俱弟兄，结茅深山读仙经。上有青冥倚天之绝壁，下有飕飗万壑之松声。仙人变化为白鹿，二弟玩之兄诵读。读多七过可乞言，为子心精得神仙。可怜二弟仰天泣，一失毫厘千万年。",
            "comment": ""
        },
        {
            "title": "温泉行",
            "content": "出身天宝今年几，顽钝如锤命如纸。作官不了却来归，还是杜陵一男子。北风惨惨投温泉，忽忆先皇游幸年。身骑厩马引天仗，直入华清列御前。玉林瑶雪满寒山，上升玄阁游绛烟。平明羽卫朝万国，车马合沓溢四鄽。蒙恩每浴华池水，扈猎不蹂渭北田。朝廷无事共欢燕，美人丝管从九天。一朝铸鼎降龙驭，小臣髯绝不得去。今来萧瑟万井空，唯见苍山起烟雾。可怜蹭蹬失风波，仰天大叫无奈何。弊裘羸马冻欲死，赖遇主人杯酒多。",
            "comment": ""
        },
        {
            "title": "金谷园歌",
            "content": "石氏灭，金谷园中水流绝。当时豪右争骄侈，锦为步障四十里。东风吹花雪满川，紫气凝阁朝景妍。洛阳陌上人回首，丝竹飘飖入青天。晋武平吴恣欢燕，馀风靡靡朝廷变。嗣世衰微谁肯忧，二十四友日日空追游。追游讵可足，共惜年华促。祸端一发埋恨长，百草无情春自绿。",
            "comment": ""
        },
        {
            "title": "古剑行",
            "content": "千年土中两刃铁，土蚀不入金星灭。沉沉青脊鳞甲满，蛟龙无足蛇尾断，忽欲飞动中有灵。豪士得之敌国宝，仇家举意半夜鸣。小儿女子不可近，龙蛇变化此中隐。夏云奔走雷阗阗，恐成霹雳飞上天。",
            "comment": ""
        },
        {
            "title": "鼙鼓行",
            "content": "淮海生云暮惨澹，广陵城头鼙鼓暗，寒声坎坎风动边。忽似孤城万里绝，四望无人烟。又如虏骑截辽水，胡马不食仰朔天。座中亦有燕赵士，闻鼙不语客心死。何况鳏孤火绝无晨炊，独妇夜泣官有期。",
            "comment": ""
        },
        {
            "title": "燕衔泥",
            "content": "衔泥燕，声喽喽，尾涎涎。秋去何所归，春来复相见,岂不解决绝高飞碧云里，何为地上衔泥滓。衔泥虽贱意有营，梁朝日巢欲成。不见百鸟畏人林野宿，翻遭网罗俎其肉，未若衔泥入华屋。燕衔泥，百鸟之智莫与齐。",
            "comment": ""
        },
        {
            "title": "鸢夺巢",
            "content": "野鹊野鹊巢林梢，鸱鸢恃力夺鹊巢。吞鹊之肝啄鹊脑，窃食偷居还自保。凤凰五色百鸟尊，知鸢为害何不言。霜鹯野鹞得残肉，同啄膻腥不肯逐。可怜百鸟纷纵横，虽有深林何处宿。",
            "comment": ""
        },
        {
            "title": "乌引雏",
            "content": "日出照东城，春乌鸦鸦雏和鸣。雏和鸣，羽犹短。巢在深林春正寒，引飞欲集东城暖。群雏缡褷睥睨高，举翅不及坠蓬蒿。雄雌来去飞又引，音声上下惧鹰隼。引赶雏乌，尔心急急将何如，何得比日搜索雀卵噉尔雏。",
            "comment": ""
        },
        {
            "title": "王母歌（一作玉女歌）",
            "content": "众仙翼神母，羽盖随云起。上游玄极杳冥中，下看东海一杯水。海畔种桃经几时，千年开花千年子。玉颜眇眇何处寻，世上茫茫人自死。",
            "comment": ""
        },
        {
            "title": "酒肆行",
            "content": "豪家沽酒长安陌，一旦起楼高百尺。碧疏玲珑含春风，银题彩帜邀上客。回瞻丹凤阙，直视乐游苑。四方称赏名已高，五陵车马无近远。晴景悠扬三月天，桃花飘俎柳垂筵。繁丝急管一时合，他垆邻肆何寂然。主人无厌且专利，百斛须臾一壶费。初醲后薄为大偷，饮者知名不知味。深门潜酝客来稀，终岁醇醲味不移。长安酒徒空扰扰，路傍过去那得知。",
            "comment": ""
        },
        {
            "title": "贵游行",
            "content": "汉帝外家子，恩泽少封侯。垂杨拂白马，晓日上青楼。上有颜如玉，高情世无俦。轻裾含碧烟，窈窕似云浮。良时无还景，促节为我讴。忽闻艳阳曲，四坐亦已柔。宾友仰称叹，一生何所求。平明击钟食，入夜乐未休。风雨愆岁候，兵戎横九州。焉知坐上客，草草心所忧。",
            "comment": ""
        },
        {
            "title": "横塘行",
            "content": "妾家住横塘，夫婿郗家郎。玉盘的历双白鱼，宝簟玲珑透象床。象床可寝鱼可食，不知郎意何南北。岸上种莲岂得生，池中种槿岂得成。丈夫一去花落树，妾独夜长心未平。",
            "comment": ""
        },
        {
            "title": "行路难（一作连环歌）",
            "content": "荆山之白玉兮，良工雕琢双环连，月蚀中央镜心穿。故人赠妾初相结，恩在环中寻不绝。人情厚薄苦须臾，昔似连环今似玦。连环可碎不可离，如何物在人自移。上客勿遽欢，听妾歌路难。旁人见环环可怜。不知中有长恨端。",
            "comment": ""
        },
        {
            "title": "鹧鸪啼（一作李峤诗）",
            "content": "可怜鹧鸪飞，飞向树南枝。南枝日照暖，北枝霜露滋。露滋不堪栖，使我夜常啼。愿逢云中鹤，衔我向寥廓。愿作城上乌，一年生九雏。何不旧巢住，枝弱不得去。何意道苦辛，客子常畏人。第一百九十四卷",
            "comment": ""
        },
        {
            "title": "仙人祠",
            "content": "苍岑古仙子，清庙閟华容。千载去寥廓，白云遗旧踪。归来灞陵上，犹见最高峰。",
            "comment": ""
        },
        {
            "title": "始建射侯",
            "content": "男子本悬弧，有志在四方。虎竹忝明命，熊侯始张皇。宾登时事毕，诸将备戎装。星飞的屡破，鼓噪武更扬。曾习邹鲁学，亦陪鸳鹭翔。一朝愿投笔，世难激中肠。",
            "comment": ""
        },
        {
            "title": "子规啼",
            "content": "高林滴露夏夜清，南山子规啼一声。邻家孀妇抱儿泣，我独展转何时明。",
            "comment": ""
        },
        {
            "title": "述园鹿",
            "content": "野性本难畜，玩习亦逾年。麑班始力直，麚角已苍然。仰首嚼园柳，俯身饮清泉。见人若闲暇，蹶起忽低骞。兹兽有高貌，凡类宁比肩。不得游山泽，跼促诚可怜。",
            "comment": ""
        },
        {
            "title": "夜闻独鸟啼",
            "content": "失侣度山觅，投林舍北啼。今将独夜意，偏知对影栖。",
            "comment": ""
        },
        {
            "title": "射雉",
            "content": "走马上东冈，朝日照野田。野田双雉起，翻射斗回鞭。虽无百发中，聊取一笑妍。羽分绣臆碎，头弛锦鞘悬。方将悦羁旅，非关学少年。弢弓一长啸，忆在灞城阡。",
            "comment": ""
        },
        {
            "title": "始闻夏蝉",
            "content": "徂夏暑未晏，蝉鸣景已曛。一听知何处，高树但侵云。响悲遇衰齿，节谢属离群。还忆郊园日，得向涧中闻。",
            "comment": ""
        },
        {
            "title": "烟际钟",
            "content": "隐隐起何处，迢迢送落晖。苍茫随思远，萧散逐烟微。秋野寂云晦，望山僧独归。",
            "comment": ""
        },
        {
            "title": "上方僧",
            "content": "见月出东山，上方高处禅。空林无宿火，独夜汲寒泉。不下蓝溪寺，今年三十年。",
            "comment": ""
        },
        {
            "title": "山耕叟",
            "content": "萧萧垂白发，默默讵知情。独放寒林烧，多寻虎迹行。暮归何处宿，来此空山耕。",
            "comment": ""
        },
        {
            "title": "西塞山",
            "content": "势从千里奔，直入江中断。岚横秋塞雄，地束惊流满。",
            "comment": ""
        },
        {
            "title": "题石桥",
            "content": "远学临海峤，横此莓苔石。郡斋三四峰，如有灵仙迹。方愁暮云滑，始照寒池碧。自与幽人期，逍遥竟朝夕。",
            "comment": ""
        },
        {
            "title": "题桐叶",
            "content": "参差剪绿绮，潇洒覆琼柯。忆在沣东寺，偏书此叶多。",
            "comment": ""
        },
        {
            "title": "慈恩寺南池秋荷咏",
            "content": "对殿含凉气，裁规覆清沼。衰红受露多，馀馥依人少。萧萧远尘迹，飒飒凌秋晓。节谢客来稀，回塘方独绕。",
            "comment": ""
        },
        {
            "title": "花径",
            "content": "山花夹径幽，古甃生苔涩。胡床理事馀，玉琴承露湿。朝与诗人赏，夜携禅客入。自是尘外踪，无令吏趋急。",
            "comment": ""
        },
        {
            "title": "郡斋移杉",
            "content": "擢干方数尺，幽姿已苍然。结根西山寺，来植郡斋前。新含野露气，稍静高窗眠。虽为赏心遇，岂有岩中缘。",
            "comment": ""
        },
        {
            "title": "喜园中茶生",
            "content": "洁性不可污，为饮涤尘烦。此物信灵味，本自出山原。聊因理郡馀，率尔植荒园。喜随众草长，得与幽人言。",
            "comment": ""
        },
        {
            "title": "移海榴",
            "content": "叶有苦寒色，山中霜霰多。虽此蒙阳景，移根意如何。",
            "comment": ""
        },
        {
            "title": "种瓜",
            "content": "率性方卤莽，理生尤自疏。今年学种瓜，园圃多荒芜。众草同雨露，新苗独翳如。直以春窘迫，过时不得锄。田家笑枉费，日夕转空虚。信非吾侪事，且读古人书。",
            "comment": ""
        },
        {
            "title": "西涧种柳",
            "content": "宰邑乖所愿，黾勉愧昔人。聊将休暇日，种柳西涧滨。置锸息微倦，临流睇归云。封壤自人力，生条在阳春。成阴岂自取，为茂属他辰。延咏留佳赏，山水变夕曛。",
            "comment": ""
        },
        {
            "title": "种药",
            "content": "好读神农书，多识药草名。持缣购山客，移莳罗众英。不改幽涧色，宛如此地生。汲井既蒙泽，插楥亦扶倾。阴颖夕房敛，阳条夏花明。悦玩从兹始，日夕绕庭行。州民自寡讼，养闲非政成。",
            "comment": ""
        },
        {
            "title": "对杂花",
            "content": "朝红争景新，夕素含露翻。妍姿如有意，流芳复满园。单栖守远郡，永日掩重门。不与花为偶，终遣与谁言。",
            "comment": ""
        },
        {
            "title": "玩萤火",
            "content": "时节变衰草，物色近新秋。度月影才敛，绕竹光复流。",
            "comment": ""
        },
        {
            "title": "见紫荆花",
            "content": "杂英纷已积，含芳独暮春。还如故园树，忽忆故园人。",
            "comment": ""
        },
        {
            "title": "对萱草",
            "content": "何人树萱草，对此郡斋幽。本是忘忧物，今夕重生忧。丛疏露始滴，芳馀蝶尚留。还思杜陵圃，离披风雨秋。",
            "comment": ""
        },
        {
            "title": "夏花明",
            "content": "夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。",
            "comment": ""
        },
        {
            "title": "对新篁",
            "content": "新绿苞初解，嫩气笋犹香。含露渐舒叶，抽丛稍自长。清晨止亭下，独爱此幽篁。",
            "comment": ""
        },
        {
            "title": "夜对流萤作",
            "content": "月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。",
            "comment": ""
        },
        {
            "title": "闻雁",
            "content": "故园眇何处，归思方悠哉。淮南秋雨夜，高斋闻雁来。",
            "comment": " | 【注释】　　唐德宗建中四年（783），韦应物由尚书比部员外郎出任滁州刺史。首夏离京，秋天到任。这首《闻雁》大约就是他抵滁后不久写的。　　这是一个秋天的雨夜。独坐高斋的诗人在暗夜中听着外面下个不停的淅淅沥沥的秋雨，益发感到夜的深沉、秋的凄寒和高斋的空寂。这样一种萧瑟凄寂的环境气氛不免要触动远宦者的归思。韦应物家居长安，和滁州相隔两千余里。即使白天登楼引领遥望，也会有云山阻隔、归路迢递之感；暗夜沉沉，四望一片模糊，自然更不知其眇在何处了。故园的眇远，本来就和归思的悠长构成正比，再加上这漫漫长夜、绵绵秋雨，就更使这归思无穷无已、悠然不尽了。一、二两句，上句以设问起，下句出以慨叹，言外自含无限低徊怅惘之情。“方”字透出归思正殷，为三、四高斋闻雁作势。　　正当怀乡之情不能自已的时候，独坐高斋的诗人听到了自远而近的雁叫声。这声音在寂寥的秋雨之夜，显得分外凄清，使得因思乡而永夜不寐的诗人浮想联翩，触绪万端，更加难以为怀了。诗写到这里，戛然而止，对“闻雁”而引起的感触不着一字，留给读者自己去涵咏玩索。“归思后乃说闻雁，其情自深。一倒转说，则近人能之矣。”（沈德潜《高诗别裁》）　　光从文字看，似乎诗中所抒写的不过是远宦思乡之情。但渗透在全诗中的萧瑟凄清情调和充溢在全诗中的秋声秋意，却使读者隐隐约约感到在这“归思”、“闻雁”的背后还隐现着时代乱离的面影，蕴含着诗人对时代社会的感受。　　沈德潜说：“五言绝句，右丞之自然，太白之高妙，苏州之古澹，并入化机”（《说诗晬语》）。古澹，确是韦应物五言绝句的风格特征。从这首《闻雁》可以看出，他是在保持绝句“意当含蓄，语务舂容”的特点的同时，有意识地运用古诗的句格、语言与表现手法，以构成一种高古澹远的意境。诗句之间，避免过大的跳跃，语言也力求朴质自然而避免雕琢刻削，一、二两句还杂以散文化的句式句法。这种风格，与白居易一派以浅易的语言抒写日常生活情趣（如白居易的《问刘十九》），判然属于两途。　　（刘学锴）"
        },
        {
            "title": "对残灯",
            "content": "独照碧窗久，欲随寒烬灭。幽人将遽眠，解带翻成结。",
            "comment": ""
        },
        {
            "title": "对春雪",
            "content": "萧屑杉松声，寂寥寒夜虑。州贫人吏稀，雪满山城曙。春塘看幽谷，栖禽愁未去。开闱正乱流，宁辨花枝处。",
            "comment": ""
        },
        {
            "title": "咏春雪",
            "content": "裴回轻雪意，似惜艳阳时。不悟风花冷，翻令梅柳迟。",
            "comment": ""
        },
        {
            "title": "雪中",
            "content": "空堂岁已晏，密室独安眠。压筱夜偏积，覆阁晓逾妍。连山暗古郡，惊风散一川。此时骑马出，忽省京华年。",
            "comment": ""
        },
        {
            "title": "滁城对雪",
            "content": "晨起满闱雪，忆朝阊阖时。玉座分曙早，金炉上烟迟。飘散云台下，凌乱桂树姿。厕迹鸳鹭末，蹈舞丰年期。今朝覆山郡，寂寞复何为。",
            "comment": ""
        },
        {
            "title": "秋夜",
            "content": "暗窗凉叶动，秋天寝席单。忧人半夜起，明月在林端。一与清景遇，每忆平生欢。如何方恻怆，披衣露更寒。",
            "comment": ""
        },
        {
            "title": "九日",
            "content": "今朝把酒复惆怅，忆在杜陵田舍时。明年九日知何处，世难还家未有期。",
            "comment": ""
        },
        {
            "title": "七夕",
            "content": "人世拘形迹，别去间山川。岂意灵仙偶，相望亦弥年。夕衣清露湿，晨驾秋风前。临欢定不住，当为何所牵。",
            "comment": ""
        },
        {
            "title": "秋夜一绝",
            "content": "高阁渐凝露，凉叶稍飘闱。忆在南宫直，夜长钟漏稀。",
            "comment": ""
        },
        {
            "title": "寒食",
            "content": "晴明寒食好，春园百卉开。彩绳拂花去，轻毬度阁来。长歌送落日，缓吹逐残杯。非关无烛罢，良为羁思催。",
            "comment": ""
        },
        {
            "title": "楼中阅清管",
            "content": "山阳遗韵在，林端横吹惊。响迥凭高阁，曲怨绕秋城。淅沥危叶振，萧瑟凉气生。始遇兹管赏，已怀故园情。",
            "comment": ""
        },
        {
            "title": "野次听元昌奏横吹",
            "content": "立马莲塘吹横笛，微风动柳生水波。北人听罢泪将落，南朝曲中怨更多。",
            "comment": ""
        },
        {
            "title": "昭国里第听元老师弹琴",
            "content": "竹林高宇霜露清，朱丝玉徽多故情。暗识啼鸟与别鹤，只缘中有断肠声。",
            "comment": ""
        },
        {
            "title": "饵黄精",
            "content": "灵药出西山，服食采其根。九蒸换凡骨，经著上世言。候火起中夜，馨香满南轩。斋居感众灵，药术启妙门。自怀物外心，岂与俗士论。终期脱印绶，永与天壤存。",
            "comment": ""
        },
        {
            "title": "同褒子秋斋独宿",
            "content": "山月皎如烛，风霜时动竹。夜半鸟惊栖，窗间人独宿。",
            "comment": ""
        },
        {
            "title": "野居",
            "content": "结发屡辞秩，立身本疏慢。今得罢守归，幸无世欲患。栖止且偏僻，嬉游无早宴。逐兔上坡冈，捕鱼缘赤涧。高歌意气在，贳酒贫居惯。时启北窗扉，岂将文墨间。",
            "comment": ""
        },
        {
            "title": "永定寺喜辟强夜至",
            "content": "子有新岁庆，独此苦寒归。夜叩竹林寺，山行雪满衣。深炉正燃火，空斋共掩扉。还将一尊对，无言百事违。",
            "comment": ""
        },
        {
            "title": "寓居永定精舍（苏州）",
            "content": "政拙忻罢守，闲居初理生。家贫何由往，梦想在京城。野寺霜露月，农兴羁旅情。聊租二顷田，方课子弟耕。眼暗文字废，身闲道心精。即与人群远，岂谓是非婴。",
            "comment": ""
        },
        {
            "title": "郡斋卧疾绝句",
            "content": "香炉宿火灭，兰灯宵影微。秋斋独卧病，谁与覆寒衣。",
            "comment": ""
        },
        {
            "title": "晓坐西斋",
            "content": "冬冬城鼓动，稍稍林鸦去。柳意不胜春，岩光已知曙。寝斋有单祶，灵药为朝茹。盥漱忻景清，焚香澄神虑。公门自常事，道心宁易处。",
            "comment": ""
        },
        {
            "title": "新理西斋",
            "content": "方将氓讼理，久翳西斋居。草木无行次，闲暇一芟除。春阳土脉起，膏泽发生初。养条刊朽枿，护药锄秽芜。稍稍觉林耸，历历忻竹疏。始见庭宇旷，顿令烦抱舒。兹焉即可爱，何必是吾庐。",
            "comment": ""
        },
        {
            "title": "郊居言志",
            "content": "负暄衡门下，望云归远山。但要尊中物，馀事岂相关。交无是非责，且得任疏顽。日夕临清涧，逍遥思虑闲。出去唯空屋，弊箦委窗间。何异林栖鸟，恋此复来还。世荣斯独已，颓志亦何攀。唯当岁丰熟，闾里一欢颜。",
            "comment": ""
        },
        {
            "title": "郡中西斋",
            "content": "似与尘境绝，萧条斋舍秋。寒花独经雨，山禽时到州。清觞养真气，玉书示道流。岂将符守恋，幸已栖心幽。",
            "comment": ""
        },
        {
            "title": "野居书情",
            "content": "世事日可见，身名良蹉跎。尚瞻白云岭，聊作负薪歌。",
            "comment": ""
        },
        {
            "title": "燕居即事",
            "content": "萧条竹林院，风雨丛兰折。幽鸟林上啼，青苔人迹绝。燕居日已永，夏木纷成结。几阁积群书，时来北窗阅。",
            "comment": ""
        },
        {
            "title": "郡内闲居",
            "content": "栖息绝尘侣，孱钝得自怡。腰悬竹使符，心与庐山缁。永日一酣寝，起坐兀无思。长廊独看雨，众药发幽姿。今夕已云罢，明晨复如斯。何事能为累，宠辱岂要辞。",
            "comment": ""
        },
        {
            "title": "夜直省中",
            "content": "河汉有秋意，南宫生早凉。玉漏残杳杳，云阙更苍苍。华灯发新焰，轻烟浮夕香。顾迹知为忝，束带愧周行。",
            "comment": ""
        },
        {
            "title": "休暇东斋",
            "content": "由来束带士，请谒无朝暮。公暇及私身，何能独闲步。摘叶爱芳在，扪竹怜粉污。岸帻偃东斋，夏天清晓露。怀仙阅真诰，贻友题幽素。荣达颇知疏，恬然自成度。绿苔日已满，幽寂谁来顾。",
            "comment": ""
        },
        {
            "title": "晚出府舍与独孤兵曹、令狐士曹南寻朱雀街归",
            "content": "分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。",
            "comment": ""
        },
        {
            "title": "县斋",
            "content": "仲春时景好，草木渐舒荣。公门且无事，微雨园林清。决决水泉动，忻忻众鸟鸣。闲斋始延瞩，东作兴庶氓。即事玩文墨，抱冲披道经。于焉日淡泊，徒使芳尊盈。",
            "comment": ""
        },
        {
            "title": "夏景端居即事",
            "content": "北斋有凉气，嘉树对层城。重门永日掩，清池夏云生。遇此庭讼简，始闻蝉初鸣。逾怀故园怆，默默以缄情。",
            "comment": ""
        },
        {
            "title": "任洛阳丞请告一首",
            "content": "方凿不受圆，直木不为轮。揆材各有用，反性生苦辛。折腰非吾事，饮水非吾贫。休告卧空馆，养病绝嚣尘。游鱼自成族，野鸟亦有群。家园杜陵下，千岁心氛氲。天晴嵩山高，雪后河洛春。乔木犹未芳，百草日已新。著书复何为，当去东皋耘。",
            "comment": ""
        },
        {
            "title": "咏声",
            "content": "万物自生听，太空恒寂寥。还从静中起，却向静中消。",
            "comment": ""
        },
        {
            "title": "咏夜",
            "content": "明从何处去，暗从何处来。但觉年年老，半是此中催。",
            "comment": ""
        },
        {
            "title": "咏晓",
            "content": "军中始吹角，城上河初落。深沉犹隐帷，晃朗先分阁。",
            "comment": ""
        },
        {
            "title": "咏琥珀",
            "content": "曾为老茯神，本是寒松液。蚊蚋落其中，千年犹可觌。",
            "comment": ""
        },
        {
            "title": "咏琉璃",
            "content": "有色同寒冰，无物隔纤玉。象筵看不见，堪将对玉人。",
            "comment": ""
        },
        {
            "title": "咏珊瑚",
            "content": "绛树无花叶，非石亦非琼。世人何处得，蓬莱石上生。",
            "comment": ""
        },
        {
            "title": "咏水精",
            "content": "映物随颜色，含空无表里。持来向明月，的皪愁成水。",
            "comment": ""
        },
        {
            "title": "咏露珠",
            "content": "秋荷一滴露，清夜坠玄天。将来玉盘上，不定始知圆。",
            "comment": ""
        },
        {
            "title": "咏玉",
            "content": "乾坤有精物，至宝无文章。雕琢为世器，真性一朝伤。",
            "comment": ""
        },
        {
            "title": "同元锡题琅琊寺",
            "content": "适从郡邑喧，又兹三伏热。山中清景多，石罅寒泉洁。花香天界事，松竹人间别。殿分岚岭明，磴临悬壑绝。昏旭穷陟降，幽显尽披阅。嶔骇风雨区，寒知龙蛇穴。情虚澹泊生，境寂尘妄灭。经世岂非道，无为厌车辙。",
            "comment": ""
        },
        {
            "title": "题郑弘宪侍御遗爱草堂",
            "content": "居士近依僧，青山结茅屋。疏松映岚晚，春池含苔绿。繁华冒阳岭，新禽响幽谷。长啸攀乔林，慕兹高世躅。",
            "comment": ""
        },
        {
            "title": "题从侄成绪西林精舍书斋",
            "content": "栖身齿多暮，息心君独少。慕谢始精文，依僧欲观妙。冽泉前阶注，清池北窗照。果药杂芬敷，松筠疏蒨峭。屡跻幽人境，每肆芳辰眺。采栗玄猿窟，撷芝丹林峤。纻衣岂寒御，蔬食非饥疗。虽甘巷北单，岂塞青紫耀。郡有优贤榻，朝编贡士诏。欲同朱轮载，勿惮移文诮。",
            "comment": ""
        },
        {
            "title": "题郑拾遗草堂",
            "content": "借地结茅栋，横竹挂朝衣。秋园雨中绿，幽居尘事违。阴井夕虫乱，高林霜果稀。子有白云意，构此想岩扉。第一百九十三卷",
            "comment": ""
        },
        {
            "title": "夏至避暑北池",
            "content": "昼晷已云极，宵漏自此长。未及施政教，所忧变炎凉。公门日多暇，是月农稍忙。高居念田里，苦热安可当。亭午息群物，独游爱方塘。门闭阴寂寂，城高树苍苍。绿筠尚含粉，圆荷始散芳。于焉洒烦抱，可以对华觞。",
            "comment": ""
        },
        {
            "title": "夏景园庐",
            "content": "群木昼阴静，北窗凉气多。闲居逾时节，夏云已嵯峨。搴叶爱繁绿，缘涧弄惊波。岂为论夙志，对此青山阿。",
            "comment": ""
        },
        {
            "title": "始至郡",
            "content": "湓城古雄郡，横江千里驰。高树上迢递，峻堞绕欹危。井邑烟火晚，郊原草树滋。洪流荡北阯，崇岭郁南圻。斯民本乐生，逃逝竟何为。旱岁属荒歉，旧逋积如坻。到郡方逾月，终朝理乱丝。宾朋未及宴，简牍已云疲。昔贤播高风，得守愧无施。岂待干戈戢，且愿抚茕嫠。",
            "comment": ""
        },
        {
            "title": "西亭",
            "content": "亭宇丽朝景，帘牖散暄风。小山初构石，珍树正然红。弱藤已扶树，幽兰欲成丛。芳心幸如此，佳人时不同。",
            "comment": ""
        },
        {
            "title": "南园",
            "content": "清露夏天晓，荒园野气通。水禽遥泛雪，池莲迥披红。幽林讵知暑，环舟似不穷。顿洒尘喧意，长啸满襟风。",
            "comment": ""
        },
        {
            "title": "简寂观西涧瀑布下作",
            "content": "淙流绝壁散，虚烟翠涧深。丛际松风起，飘来洒尘襟。窥萝玩猿鸟，解组傲云林。茶果邀真侣，觞酌洽同心。旷岁怀兹赏，行春始重寻。聊将横吹笛，一写山水音。",
            "comment": ""
        },
        {
            "title": "寻简寂观瀑布",
            "content": "蹑石欹危过急涧，攀崖迢递弄悬泉。犹将虎竹为身累，欲付归人绝世缘。",
            "comment": ""
        },
        {
            "title": "诣西山深师",
            "content": "曹溪旧弟子，何缘住此山。世有征战事，心将流水闲。扫林驱虎出，宴坐一林间。藩守宁为重，拥骑造云关。",
            "comment": ""
        },
        {
            "title": "同越琅琊山",
            "content": "石门有雪无行迹，松壑凝烟满众香。馀食施庭寒鸟下，破衣挂树老僧亡。",
            "comment": ""
        },
        {
            "title": "游琅琊山寺",
            "content": "受命恤人隐，兹游久未遑。鸣驺响幽涧，前旌耀崇冈。青冥台砌寒，绿缛草木香。填壑跻花界，叠石构云房。经制随岩转，缭绕岂定方。新泉泄阴壁，高萝荫绿塘。攀林一栖止，饮水得清凉。物累诚可遣，疲氓终未忘。还归坐郡阁，但见山苍苍。",
            "comment": ""
        },
        {
            "title": "起度律师同居东斋院",
            "content": "释子喜相偶，幽林俱避喧。安居同僧夏，清夜讽道言。对阁景恒晏，步庭阴始繁。逍遥无一事，松风入南轩。",
            "comment": ""
        },
        {
            "title": "昙智禅师院",
            "content": "高年不复出，门径众草生。时夏方新雨，果药发馀荣。疏澹下林景，流暮幽禽情。身名两俱遣，独此野寺行。",
            "comment": ""
        },
        {
            "title": "至西峰兰若受田妇馈",
            "content": "攀崖复缘涧，遂造幽人居。鸟鸣泉谷暖，土起萌甲舒。聊登石楼憩，下玩潭中鱼。田妇有嘉献，泼撒新岁馀。常怪投钱饮，事与贤达疏。今我何为答，鳏寡欲焉如。",
            "comment": ""
        },
        {
            "title": "澄秀上座院",
            "content": "缭绕西南隅，鸟声转幽静。秀公今不在，独礼高僧影。林下器未收，何人适煮茗。",
            "comment": ""
        },
        {
            "title": "义演法师西斋",
            "content": "结茅临绝岸，隔水闻清磬。山水旷萧条，登临散情性。稍指缘原骑，还寻汲涧径。长啸倚亭树，怅然川光暝。",
            "comment": ""
        },
        {
            "title": "道晏寺主院",
            "content": "北邻有幽竹，潜筠穿我庐。往来地已密，心乐道者居。残花回往节，轻条荫夏初。闻钟北窗起，啸傲永日馀。",
            "comment": ""
        },
        {
            "title": "蓝岭精舍",
            "content": "石壁精舍高，排云聊直上。佳游惬始愿，忘险得前赏。崖倾景方晦，谷转川如掌。绿林含萧条，飞阁起弘敞。道人上方至，清夜还独往。日落群山阴，天秋百泉响。所嗟累已成，安得长偃仰。",
            "comment": ""
        },
        {
            "title": "精舍纳凉",
            "content": "山景寂已晦，野寺变苍苍。夕风吹高殿，露叶散林光。清钟始戒夜，幽禽尚归翔。谁复掩扉卧，不咏南轩凉。",
            "comment": ""
        },
        {
            "title": "神静师院",
            "content": "青苔幽巷遍，新林露气微。经声在深竹，高斋独掩扉。憩树爱岚岭，听禽悦朝晖。方耽静中趣，自与尘事违。",
            "comment": ""
        },
        {
            "title": "行宽禅师院",
            "content": "北望极长廊，斜扉映丛竹。亭午一来寻，院幽僧亦独。唯闻山鸟啼，爱此林下宿。",
            "comment": ""
        },
        {
            "title": "慈恩精舍南池作",
            "content": "清境岂云远，炎氛忽如遗。重门布绿阴，菡萏满广池。石发散清浅，林光动涟漪。缘崖摘紫房，扣槛集灵龟。浥浥馀露气，馥馥幽襟披。积喧忻物旷，耽玩觉景驰。明晨复趋府，幽赏当反思。",
            "comment": ""
        },
        {
            "title": "同韩郎中闲庭南望秋景",
            "content": "朝下抱馀素，地高心本闲。如何趋府客，罢秩见秋山。疏树共寒意，游禽同暮还。因君悟清景，西望一开颜。",
            "comment": ""
        },
        {
            "title": "秋景诣琅琊精舍",
            "content": "屡访尘外迹，未穷幽赏情。高秋天景远，始见山水清。上陟岩殿憩，暮看云壑平。苍茫寒色起，迢递晚钟鸣。意有清夜恋，身为符守婴。悟言缁衣子，萧洒中林行。",
            "comment": ""
        },
        {
            "title": "善福精舍秋夜迟诸君",
            "content": "广庭独闲步，夜色方湛然。丹阁已排云，皓月更高悬。繁露降秋节，苍林郁芊芊。仰观天气凉，高咏古人篇。抚己亮无庸，结交赖群贤。属予翘思时，方子中夜眠。相去隔城阙，佳期屡徂迁。如何日夕待，见月三四圆。",
            "comment": ""
        },
        {
            "title": "游开元精舍",
            "content": "夏衣始轻体，游步爱僧居。果园新雨后，香台照日初。绿阴生昼静，孤花表春馀。符竹方为累，形迹一来疏。",
            "comment": ""
        },
        {
            "title": "与卢陟同游永定寺北池僧斋",
            "content": "密竹行已远，子规啼更深。绿池芳草气，闲斋春树阴。晴蝶飘兰径，游蜂绕花心。不遇君携手，谁复此幽寻。",
            "comment": ""
        },
        {
            "title": "游灵岩寺",
            "content": "始入松路永，独忻山寺幽。不知临绝槛，乃见西江流。吴岫分烟景，楚甸散林丘。方悟关塞眇，重轸故园愁。闻钟戒归骑，憩涧惜良游。地疏泉谷狭，春深草木稠。兹焉赏未极，清景期杪秋。",
            "comment": ""
        },
        {
            "title": "游南斋",
            "content": "池上鸣佳禽，僧斋日幽寂。高林晚露清，红药无人摘。春水不生烟，荒冈筠翳石。不应朝夕游，良为蹉跎客。",
            "comment": ""
        },
        {
            "title": "再游西山",
            "content": "南谯古山郡，信是高人居。自叹乏弘量，终朝亲簿书。于时忽命驾，秋野正萧疏。积逋诚待责，寻山亦有馀。测测石泉冷，暧暧烟谷虚。中有释门子，种果结茅庐。出身厌名利，遇境即踌躇。守直虽多忤，视险方晏如。况将尘埃外，襟抱从此舒。",
            "comment": ""
        },
        {
            "title": "雨夜宿清都观",
            "content": "灵飙动阊阖，微雨洒瑶林。复此新秋夜，高阁正沉沉。旷岁恨殊迹，兹夕一披襟。洞户含凉气，网轩构层阴。况自展良友，芳樽遂盈斟。适悟委前妄，清言怡道心。岂恋腰间绶，如彼笼中禽。",
            "comment": ""
        },
        {
            "title": "游西山",
            "content": "时事方扰扰，幽赏独悠悠。弄泉朝涉涧，采石夜归州。挥翰题苍峭，下马历嵌丘。所爱唯山水，到此即淹留。",
            "comment": ""
        },
        {
            "title": "南园陪王卿游瞩",
            "content": "形迹虽拘检，世事澹无心。郡中多山水，日夕听幽禽。几阁文墨暇，园林春景深。杂花芳意散，绿池暮色沉。君子有高躅，相携在幽寻。一酌何为贵，可以写冲襟。",
            "comment": ""
        },
        {
            "title": "陪王卿郎中游南池",
            "content": "鹓鸿俱失侣，同为此地游。露浥荷花气，风散柳园秋。烟草凝衰屿，星汉泛归流。林高初上月，塘深未转舟。清言屡往复，华樽始献酬。终忆秦川赏，端坐起离忧。",
            "comment": ""
        },
        {
            "title": "观沣水涨",
            "content": "夏雨万壑凑，沣涨暮浑浑。草木盈川谷，澶漫一平谷。槎梗方瀰泛，涛沫亦洪翻。北来注泾渭，所过无安源。云岭同昏黑，观望悸心魂。舟人空敛棹，风波正自奔。",
            "comment": ""
        },
        {
            "title": "园亭览物",
            "content": "积雨时物变，夏绿满园新。残花已落实，高笋半成筠。守此幽栖地，自是忘机人。",
            "comment": ""
        },
        {
            "title": "春游南亭",
            "content": "川明气已变，岩寒云尚拥。南亭草心绿，春塘泉脉动。景煦听禽响，雨馀看柳重。逍遥池馆华，益愧专城宠。",
            "comment": ""
        },
        {
            "title": "秋郊作",
            "content": "清露澄境远，旭日照林初。一望秋山净，萧条形迹疏。登原忻时稼，采菊行故墟。方愿沮溺耦，淡泊守田庐。",
            "comment": ""
        },
        {
            "title": "观田家",
            "content": "微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓廪无宿储，徭役犹未已。方惭不耕者，禄食出闾里。",
            "comment": ""
        },
        {
            "title": "秋夕西斋与僧神静游",
            "content": "晨登西斋望，不觉至夕曛。正当秋夏交，原野起烟氛。坐听凉飙举，华月稍披云。漠漠山犹隐，滟滟川始分。物幽夜更殊，境静兴弥臻。息机非傲世，于时乏嘉闻。究空自为理，况与释子群。",
            "comment": ""
        },
        {
            "title": "与幼遐、君贶兄弟同游白家竹潭",
            "content": "清赏非素期，偶游方自得。前登绝岭险，下视深潭黑。密竹已成暮，归云殊未极。春鸟依谷暄，紫兰含幽色。已将芳景遇，复款平生忆。终念一欢别，临风还默默。",
            "comment": ""
        },
        {
            "title": "月溪与幼遐、君贶同游（时二子还城）",
            "content": "岸筱覆回溪，回溪曲如月。沉沉水容绿，寂寂流莺歇。浅石方凌乱，游禽时出没。半雨夕阳霏，缘源杂花发。明晨重来此，同心应已阙。",
            "comment": ""
        },
        {
            "title": "再游西郊渡",
            "content": "水曲一追游，游人重怀恋。婵娟昨夜月，还向波中见。惊禽栖不定，流芳寒未遍。携手更何时，伫看花似霰。",
            "comment": ""
        },
        {
            "title": "西郊游瞩",
            "content": "东风散馀冱，陂水淡已绿。烟芳何处寻，杳蔼春山曲。新禽哢暄节，晴光泛嘉木。一与诸君游，华觞忻见属。",
            "comment": ""
        },
        {
            "title": "游溪",
            "content": "野水烟鹤唳，楚天云雨空。玩舟清景晚，垂钓绿蒲中。落花飘旅衣，归流澹清风。缘源不可极，远树但青葱。",
            "comment": ""
        },
        {
            "title": "任鄠令渼陂游眺",
            "content": "野水滟长塘，烟花乱晴日。氤氲绿树多，苍翠千山出。游鱼时可见，新荷尚未密。屡往心独闲，恨无理人术。",
            "comment": ""
        },
        {
            "title": "府舍月游",
            "content": "官舍耿深夜，佳月喜同游。横河俱半落，泛露忽惊秋。散彩疏群树，分规澄素流。心期与浩景，苍苍殊未收。",
            "comment": ""
        },
        {
            "title": "庄严精舍游集",
            "content": "良游因时暇，乃在西南隅。绿烟凝层城，丰草满通衢。精舍何崇旷，烦跼一弘舒。架虹施广荫，构云眺八区。即此尘境远，忽闻幽鸟殊。新林泛景光，丛绿含露濡。永日亮难遂，平生少欢娱。谁能遽还归，幸与高士俱。",
            "comment": ""
        },
        {
            "title": "再游龙门怀旧侣",
            "content": "两山郁相对，晨策方上干。霭霭眺都城，悠悠俯清澜。邈矣二三子，兹焉屡游盘。良时忽已周，独往念前欢。好鸟始云至，众芳亦未阑。遇物岂殊昔，慨伤自有端。",
            "comment": ""
        },
        {
            "title": "洛都游寓",
            "content": "东风日已和，元化亮无私。草木同时植，生条有高卑。罢官守园庐，岂不怀渴饥。穷通非所干，跼促当何为。佳辰幸可游，亲友亦相追。朝从华林宴，暮返东城期。掇英出兰皋，玩月步川坻。轩冕诚可慕，所忧在絷维。",
            "comment": ""
        },
        {
            "title": "襄武馆游眺",
            "content": "州民知礼让，讼简得遨游。高亭凭古地，山川当暮秋。是时粳稻熟，西望尽田畴。仰恩惭政拙，念劳喜岁收。澹泊风景晏，缭绕云树幽。节往情恻恻，天高思悠悠。嘉宾幸云集，芳樽始淹留。还希习池赏，聊以驻鸣驺。",
            "comment": ""
        },
        {
            "title": "游龙门香山泉",
            "content": "山水本自佳，游人已忘虑。碧泉更幽绝，赏爱未能去。潺湲写幽磴，缭绕带嘉树。激转忽殊流，归泓又同注。羽觞自成玩，永日亦延趣。灵草有时香，仙源不知处。还当候圆月，携手重游寓。",
            "comment": ""
        },
        {
            "title": "陪元侍御春游",
            "content": "何处醉春风，长安西复东。不因俱罢职，岂得此时同。贳酒宣平里，寻芳下苑中。往来杨柳陌，犹避昔年骢。",
            "comment": ""
        },
        {
            "title": "观早朝",
            "content": "伐鼓通严城，车马溢广躔。煌煌列明烛，朝服照华鲜。金门杳深沉，尚听清漏传。河汉忽已没，司阍启晨关。丹殿据龙首，崔嵬对南山。寒生千门里，日照双阙间。禁旅下成列，炉香起中天。辉辉睹明圣，济济行俊贤。愧无鸳鹭姿，短翮空飞还。谁当假毛羽，云路相追攀。",
            "comment": ""
        },
        {
            "title": "登重玄寺阁",
            "content": "时暇陟云构，晨霁澄景光。始见吴都大，十里郁苍苍。山川表明丽，湖海吞大荒。合沓臻水陆，骈阗会四方。俗繁节又暄，雨顺物亦康。禽鱼各翔泳，草木遍芬芳。于兹省氓俗，一用劝农桑。诚知虎符忝，但恨归路长。",
            "comment": ""
        },
        {
            "title": "晚登郡阁",
            "content": "怅然高阁望，已掩东城关。春风偏送柳，夜景欲沉山。",
            "comment": ""
        },
        {
            "title": "夜望",
            "content": "南楼夜已寂，暗鸟动林间。不见城郭事，沉沉唯四山。",
            "comment": ""
        },
        {
            "title": "寒食后北楼作",
            "content": "园林过新节，风花乱高阁。遥闻击鼓声，蹴鞠军中乐。",
            "comment": ""
        },
        {
            "title": "楼中月夜",
            "content": "端令倚悬槛，长望抱沉忧。宁知故园月，今夕在兹楼。衰莲送馀馥，华露湛新秋。坐见苍林变，清辉怆已休。",
            "comment": ""
        },
        {
            "title": "西楼",
            "content": "高阁一长望，故园何日归。烟尘拥函谷，秋雁过来稀。",
            "comment": ""
        },
        {
            "title": "善福寺阁",
            "content": "残霞照高阁，青山出远林。晴明一登望，潇洒此幽襟。",
            "comment": ""
        },
        {
            "title": "登楼",
            "content": "兹楼日登眺，流岁暗蹉跎。坐厌淮南守，秋山红树多。",
            "comment": ""
        },
        {
            "title": "台上迟客",
            "content": "高台一悄望，远树间朝晖。但见东西骑，坐令心赏违。始霁郊原绿，暮春啼鸟稀。徒然对芳物，何能独醉归。",
            "comment": ""
        },
        {
            "title": "登乐游庙作",
            "content": "高原出东城，郁郁见咸阳。上有千载事，乃自汉宣皇。颓堧久凌迟，陈迹翳丘荒。春草虽复绿，惊风但飘扬。周览京城内，双阙起中央。微钟何处来，暮色忽苍苍。歌吹喧万井，车马塞康庄。昔人岂不尔，百世同一伤。归当守冲漠，迹寓心自忘。",
            "comment": ""
        },
        {
            "title": "同德寺阁集眺",
            "content": "芳节欲云晏，游遨乐相从。高阁照丹霞，飗飗含远风。寂寥氛氲廓，超忽神虑空。旭日霁皇州，岹峣见两宫。嵩少多秀色，群山莫与崇。三川浩东注，瀍涧亦来同。阴阳降大和，宇宙得其中。舟车满川陆，四国靡不通。旧堵今既葺，庶氓亦已丰。周览思自奋，行当遇时邕。",
            "comment": ""
        },
        {
            "title": "登高望洛城作",
            "content": "高台造云端，遐瞰周四垠。雄都定鼎地，势据万国尊。河岳出云雨，土圭酌乾坤。舟通南越贡，城背北邙原。帝宅夹清洛，丹霞捧朝暾。葱茏瑶台榭，窈窕双阙门。十载构屯难，兵戈若云屯。膏腴满榛芜，比屋空毁垣。圣主乃东眷，俾贤拯元元。熙熙居守化，泛泛太府恩。至损当受益，苦寒必生温。平明四城开，稍见市井喧。坐感理乱迹，永怀经济言。吾生自不达，空鸟何翩翻。天高水流远，日晏城郭昏。裴回讫旦夕，聊用写忧烦。",
            "comment": ""
        },
        {
            "title": "叹白发",
            "content": "还同一叶落，对此孤镜晓。丝缕乍难分，杨花复相绕。时役人易衰，吾年白犹少。第一百九十二卷",
            "comment": ""
        },
        {
            "title": "龙门游眺",
            "content": "凿山导伊流，中断若天辟。都门遥相望，佳气生朝夕。素怀出尘意，适有携手客。精舍绕层阿，千龛邻峭壁。缘云路犹缅，憩涧钟已寂。花树发烟华，淙流散石脉。长啸招远风，临潭漱金碧。日落望都城，人间何役役。",
            "comment": ""
        },
        {
            "title": "感事",
            "content": "霜雪皎素丝，何意坠墨池。青苍犹可濯，黑色不可移。女工再三叹，委弃当此时。岁寒虽无褐，机杼谁肯施。",
            "comment": ""
        },
        {
            "title": "阊门怀古",
            "content": "独鸟下高树，遥知吴苑园。凄凉千古事，日暮倚阊门。",
            "comment": ""
        },
        {
            "title": "广德中洛阳作",
            "content": "生长太平日，不知太平欢。今还洛阳中，感此方苦酸。饮药本攻病，毒肠翻自残。王师涉河洛，玉石俱不完。时节屡迁斥，山河长郁盘。萧条孤烟绝，日入空城寒。蹇劣乏高步，缉遗守微官。西怀咸阳道，踯躅心不安。",
            "comment": ""
        },
        {
            "title": "睢阳感怀",
            "content": "豺虎犯天纲，升平无内备。长驱阴山卒，略践三河地。张侯本忠烈，济世有深智。坚壁梁宋间，远筹吴楚利。穷年方绝输，邻援皆携贰。使者哭其庭，救兵终不至。重围虽可越，藩翰谅难弃。饥喉待危巢，悬命中路坠。甘从锋刃毙，莫夺坚贞志。宿将降贼庭，儒生独全义。空城唯白骨，同往无贱贵。哀哉岂独今，千载当歔欷。",
            "comment": ""
        },
        {
            "title": "至开化里寿春公故宅",
            "content": "宁知府中吏，故宅一徘徊。历阶存往敬，瞻位泣馀哀。废井没荒草，阴牖生绿苔。门前车马散，非复昔时来。",
            "comment": ""
        },
        {
            "title": "沣上与幼遐月夜登西冈玩花",
            "content": "置酒临高隅，佳人自城阙。已玩满川花，还看满川月。花月方浩然，赏心何由歇。",
            "comment": ""
        },
        {
            "title": "悲故交",
            "content": "白璧众求瑕，素丝易成污。万里颠沛还，高堂已长暮。积愤方盈抱，缠哀忽逾度。念子从此终，黄泉竟谁诉。一为时事感，岂独平生故。唯见荒丘原，野草涂朝露。",
            "comment": ""
        },
        {
            "title": "同德精舍旧居伤怀",
            "content": "洛京十载别，东林访旧扉。山河不可望，存没意多违。时迁迹尚在，同去独来归。还见窗中鸽，日暮绕庭飞。",
            "comment": ""
        },
        {
            "title": "感梦",
            "content": "岁月转芜漫，形影长寂寥。仿佛觏微梦，感叹起中宵。绵思霭流月，惊魂飒回飙。谁念兹夕永，坐令颜鬓凋。",
            "comment": ""
        },
        {
            "title": "林园晚霁",
            "content": "雨歇见青山，落日照林园。山多烟鸟乱，林清风景翻。提携唯子弟，萧散在琴言。同游不同意，耿耿独伤魂。寂寞钟已尽，如何还入门。",
            "comment": ""
        },
        {
            "title": "闲斋对雨",
            "content": "幽独自盈抱，阴淡亦连朝。空斋对高树，疏雨共萧条。巢燕翻泥湿，蕙花依砌消。端居念往事，倏忽苦惊飙。",
            "comment": ""
        },
        {
            "title": "悲纨扇",
            "content": "非关秋节至，讵是恩情改。掩颦人已无，委箧凉空在。何言永不发，暗使销光彩。",
            "comment": ""
        },
        {
            "title": "秋夜二首",
            "content": "庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。霜露已凄凄，星汉复昭回。朔风中夜起，惊鸿千里来。萧条凉叶下，寂寞清砧哀。岁晏仰空宇，心事若寒灰。",
            "comment": ""
        },
        {
            "title": "端居感怀",
            "content": "沈沈积素抱，婉婉属之子。永日独无言，忽惊振衣起。方如在帏室，复悟永终已。稚子伤恩绝，盛时若流水。暄凉同寡趣，朗晦俱无理。寂性常喻人，滞情今在己。空房欲云暮，巢燕亦来止。夏木遽成阴，绿苔谁复履。感至竟何方，幽独长如此。",
            "comment": ""
        },
        {
            "title": "感镜",
            "content": "铸镜广陵市，菱花匣中发。夙昔尝许人，镜成人已没。如冰结圆器，类璧无丝发。形影终不临，清光殊不歇。一感平生言，松枝树秋月。",
            "comment": ""
        },
        {
            "title": "夏日",
            "content": "已谓心苦伤，如何日方永。无人不昼寝，独坐山中静。悟澹将遣虑，学空庶遗境。积俗易为侵，愁来复难整。",
            "comment": ""
        },
        {
            "title": "过昭国里故第",
            "content": "不复见故人，一来过故宅。物变知景暄，心伤觉时寂。池荒野筠合，庭绿幽草积。风散花意谢，鸟还山光夕。宿昔方同赏，讵知今念昔。缄室在东厢，遗器不忍觌。柔翰全分意，芳巾尚染泽。残工委筐箧，馀素经刀尺。收此还我家，将还复愁惕。永绝携手欢，空存旧行迹。冥冥独无语，杳杳将何适。唯思今古同，时缓伤与戚。",
            "comment": ""
        },
        {
            "title": "月夜",
            "content": "皓月流春城，华露积芳草。坐念绮窗空，翻伤清景好。清景终若斯，伤多人自老。",
            "comment": ""
        },
        {
            "title": "除日",
            "content": "思怀耿如昨，季月已云暮。忽惊年复新，独恨人成故。冰池始泮绿，梅援还飘素。淑景方转延，朝朝自难度。",
            "comment": ""
        },
        {
            "title": "送终",
            "content": "奄忽逾时节，日月获其良。萧萧车马悲，祖载发中堂。生平同此居，一旦异存亡。斯须亦何益，终复委山冈。行出国南门，南望郁苍苍。日入乃云造，恸哭宿风霜。晨迁俯玄庐，临诀但遑遑。方当永潜翳，仰视白日光。俯仰遽终毕，封树已荒凉。独留不得还，欲去结中肠。童稚知所失，啼号捉我裳。即事犹仓卒，岁月始难忘。",
            "comment": ""
        },
        {
            "title": "冬夜",
            "content": "杳杳日云夕，郁结谁为开。单衾自不暖，霜霰已皑皑。晚岁沦夙志，惊鸿感深哀。深哀当何为，桃李忽凋摧。帏帐徒自设，冥寞岂复来。平生虽恩重，迁去托穷埃。抱此女曹恨，顾非高世才。振衣中夜起，河汉尚裴回。",
            "comment": ""
        },
        {
            "title": "叹杨花",
            "content": "空蒙不自定，况值暄风度。旧赏逐流年，新愁忽盈素。才萦下苑曲，稍满东城路。人意有悲欢，时芳独如故。",
            "comment": ""
        },
        {
            "title": "往富平伤怀",
            "content": "晨起凌严霜，恸哭临素帷。驾言百里途，恻怆复何为。昨者仕公府，属城常载驰。出门无所忧，返室亦熙熙。今者掩筠扉，但闻童稚悲。丈夫须出入，顾尔内无依。衔恨已酸骨，何况苦寒时。单车路萧条，回首长逶迟。飘风忽截野，嘹唳雁起飞。昔时同往路，独往今讵知。",
            "comment": ""
        },
        {
            "title": "自蒲塘驿回驾经历山水",
            "content": "馆宿风雨滞，始晴行盖转。浔阳山水多，草木俱纷衍。崎岖缘碧涧，苍翠践苔藓。高树夹潺湲，崩石横阴巘。野杏依寒拆，馀云冒岚浅。性惬形岂劳，境殊路遗缅。忆昔终南下，佳游亦屡展。时禽下流暮，纷思何由遣。",
            "comment": ""
        },
        {
            "title": "晚归沣川",
            "content": "凌雾朝阊阖，落日返清川。簪组方暂解，临水一翛然。昆弟忻来集，童稚满眼前。适意在无事，携手望秋田。南岭横爽气，高林绕遥阡。野庐不锄理，翳翳起荒烟。名秩斯逾分，廉退愧不全。已想平门路，晨骑复言旋。",
            "comment": ""
        },
        {
            "title": "乘月过西郊渡",
            "content": "远山含紫氛，春野霭云暮。值此归时月，留连西涧渡。谬当文墨会，得与群英遇。赏逐乱流翻，心将清景悟。行车俨未转，芳草空盈步。已举候亭火，犹爱村原树。还当守故扃，怅恨秉幽素。",
            "comment": ""
        },
        {
            "title": "授衣还田里",
            "content": "公门悬甲令，浣濯遂其私。晨起怀怆恨，野田寒露时。气收天地广，风凄草木衰。山明始重叠，川浅更逶迤。烟火生闾里，禾黍积东菑。终然可乐业，时节一来斯。",
            "comment": ""
        },
        {
            "title": "往云门郊居途经回流作",
            "content": "兹晨乃休暇，适往田家庐。原谷径途涩，春阳草木敷。才遵板桥曲，复此清涧纡。崩壑方见射，回流忽已舒。明灭泛孤景，杳霭含夕虚。无将为邑志，一酌澄波馀。",
            "comment": ""
        },
        {
            "title": "经武功旧宅",
            "content": "兹邑昔所游，嘉会常在目。历载俄二九，始往今来复。戚戚居人少，茫茫野田绿。风雨经旧墟，毁垣迷往躅。门临川流驶，树有羁雌宿。多累恒悲往，长年觉时速。欲去中复留，徘徊结心曲。",
            "comment": ""
        },
        {
            "title": "登蒲塘驿沿路见泉谷村墅忽想京师旧居追怀昔",
            "content": "青山导骑绕，春风行旆舒。均徭视属城，问疾躬里闾。烟水依泉谷，川陆散樵渔。忽念故园日，复忆骊山居。荏苒斑鬓及，梦寝婚宦初。不觉平生事，咄嗟二纪馀。存殁阔已永，悲多欢自疏。高秩非为美，阑干泪盈裾。",
            "comment": ""
        },
        {
            "title": "始夏南园思旧里",
            "content": "夏首云物变，雨馀草木繁。池荷初帖水，林花已扫园。萦丛蝶尚乱，依阁鸟犹喧。对此残芳月，忆在汉陵原。",
            "comment": ""
        },
        {
            "title": "忆沣上幽居",
            "content": "一来当复去，犹此厌樊笼。况我林栖子，朝服坐南宫。唯独问啼鸟，还如沣水东。",
            "comment": ""
        },
        {
            "title": "重九登滁城楼忆前岁九日归沣上赴崔都水及诸",
            "content": "今日重九宴，去岁在京师。聊回出省步，一赴郊园期。嘉节始云迈，周辰已及兹。秋山满清景，当赏属乖离。凋散民里阔，摧翳众木衰。楼中一长啸，恻怆起凉飔。",
            "comment": ""
        },
        {
            "title": "雨夜感怀",
            "content": "微雨洒高林，尘埃自萧散。耿耿心未平，沉沉夜方半。独惊长簟冷，遽觉愁鬓换。谁能当此夕，不有盈襟叹。",
            "comment": ""
        },
        {
            "title": "经函谷关",
            "content": "洪河绝山根，单轨出其侧。万古为要枢，往来何时息。秦皇既恃险，海内被吞食。及嗣同覆颠，咽喉莫能塞。炎灵讵西驾，娄子非经国。徒欲扼诸侯，不知恢至德。圣朝及天宝，豺虎起东北。下沉战死魂，上结穷冤色。古今虽共守，成败良可识。藩屏无俊贤，金汤独何力。驰车一登眺，感慨中自恻。",
            "comment": ""
        },
        {
            "title": "怀琅琊、深标二释子",
            "content": "白云埋大壑，阴崖滴夜泉。应居西石室，月照山苍然。",
            "comment": ""
        },
        {
            "title": "晓至园中忆诸弟、崔都水",
            "content": "山郭恒悄悄，林月亦娟娟。景清神已澄，事简虑绝牵。秋塘遍衰草，晓露洗红莲。不见心所爱，兹赏岂为妍。",
            "comment": ""
        },
        {
            "title": "立夏日忆京师诸弟",
            "content": "改序念芳辰，烦襟倦日永。夏木已成阴，公门昼恒静。长风始飘阁，叠云才吐岭。坐想离居人，还当惜徂景。",
            "comment": ""
        },
        {
            "title": "池上怀王卿",
            "content": "幽居捐世事，佳雨散园芳。入门霭已绿，水禽鸣春塘。重云始成夕，忽霁尚残阳。轻舟因风泛，郡阁望苍苍。私燕阻外好，临欢一停觞。兹游无时尽，旭日愿相将。",
            "comment": ""
        },
        {
            "title": "月晦忆去年与亲友曲水游宴",
            "content": "晦赏念前岁，京国结良俦。骑出宣平里，饮对曲池流。今朝隔天末，空园伤独游。雨歇林光变，塘绿鸟声幽。凋氓积逋税，华鬓集新秋。谁言恋虎符，终当还旧丘。",
            "comment": ""
        },
        {
            "title": "对韩少尹所赠砚有怀",
            "content": "故人谪遐远，留砚宠斯文。白水浮香墨，清池满夏云。念离心已永，感物思徒纷。未有桂阳使，裁书一报君。",
            "comment": ""
        },
        {
            "title": "怀素友子西",
            "content": "广陌并游骑，公堂接华襟。方欢遽见别，永日独沉吟。阶暝流暗驶，气疏露已侵。层城湛深夜，片月生幽林。往款良未遂，来觌旷无音。恒当清觞宴，思子玉山岑。耿耿何以写，密言空委心。",
            "comment": ""
        },
        {
            "title": "清明日忆诸弟",
            "content": "冷食方多病，开襟一忻然。终令思故郡，烟火满晴川。杏粥犹堪食，榆羹已稍煎。唯恨乖亲燕，坐度此芳年。",
            "comment": ""
        },
        {
            "title": "春思",
            "content": "野花如雪绕江城，坐见年芳忆帝京。阊阖晓开凝碧树，曾陪鸳鹭听流莺。",
            "comment": ""
        },
        {
            "title": "夏夜忆卢嵩",
            "content": "霭霭高馆暮，开轩涤烦襟。不知湘雨来，潇洒在幽林。炎月得凉夜，芳樽谁与斟。故人南北居，累月间徽音。人生无闲日，欢会当在今。反侧候天旦，层城苦沉沉。",
            "comment": ""
        },
        {
            "title": "有所思",
            "content": "借问堤上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。",
            "comment": ""
        },
        {
            "title": "休暇日访王侍御不遇",
            "content": "九日驱驰一日闲，寻君不遇又空还。怪来诗思清人骨，门对寒流雪满山。",
            "comment": ""
        },
        {
            "title": "逢杨开府",
            "content": "少事武皇帝，无赖恃恩私。身作里中横，家藏亡命儿。朝持樗蒲局，暮窃东邻姬。司隶不敢捕，立在白玉墀。骊山风雪夜，长杨羽猎时。一字都不识，饮酒肆顽痴。武皇升仙去，憔悴被人欺。读书事已晚，把笔学题诗。两府始收迹，南宫谬见推。非才果不容，出守抚茕嫠。忽逢杨开府，论旧涕俱垂。坐客何由识，惟有故人知。",
            "comment": ""
        },
        {
            "title": "淮上遇洛阳李主簿",
            "content": "结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘旧游。",
            "comment": ""
        },
        {
            "title": "酬秦征君、徐少府春日见寄",
            "content": "终日愧无政，与君聊散襟。城根山半腹，亭影水中心。朗咏竹窗静，野情花径深。那能有馀兴，不作剡溪寻。",
            "comment": ""
        },
        {
            "title": "酬阎员外陟",
            "content": "寒夜阻良觌，丛竹想幽居。虎符予已误，金丹子何如。宴集观农暇，笙歌听讼馀。虽蒙一言教，自愧道情疏。",
            "comment": ""
        },
        {
            "title": "答故人见谕",
            "content": "素寡名利心，自非周圆器。徒以岁月资，屡蒙藩条寄。时风重书札，物情敦货遗。机杼十缣单，慵疏百函愧。常负交亲责，且为一官累。况本濩落人，归无置锥地。省己已知非，枉书见深致。虽欲效区区，何由枉其志。",
            "comment": ""
        },
        {
            "title": "云阳馆怀谷口",
            "content": "清泚阶下流，云自谷口源。念昔白衣士，结庐在石门。道高杳无累，景静得忘言。山夕绿阴满，世移清赏存。吏役岂遑暇，幽怀复朝昏。云泉非所濯，萝月不可援。长往遂真性，暂游恨卑喧。出身既事世，高躅难等论。",
            "comment": ""
        },
        {
            "title": "答河南李士巽题香山寺",
            "content": "洛都游宦日，少年携手行。投杯起芳席，总辔振华缨。关塞有佳气，岩开伊水清。攀林憩佛寺，登高望都城。蹉跎二十载，世务各所营。兹赏长在梦，故人安得并。前岁守九江，恩诏赴咸京。因途再登历，山河属晴明。寂寞僧侣少，苍茫林木成。墙宇或崩剥，不见旧题名。旧游况存殁，独此泪交横。交横谁与同，书壁贻友生。今兹守吴郡，绵思方未平。子复经陈迹，一感我深情。远蒙恻怆篇，中有金玉声。反覆终难答，金玉尚为轻。",
            "comment": ""
        },
        {
            "title": "广陵遇孟九云卿",
            "content": "雄藩本帝都，游士多俊贤。夹河树郁郁，华馆千里连。新知虽满堂，中意颇未宣。忽逢翰林友，欢乐斗酒前。高文激颓波，四海靡不传。西施且一笑，众女安得妍。明月满淮海，哀鸿逝长天。所念京国远，我来君欲还。",
            "comment": ""
        },
        {
            "title": "暮相思",
            "content": "朝出自不还，暮归花尽发。岂无终日会，惜此花间月。空馆忽相思，微钟坐来歇。",
            "comment": ""
        },
        {
            "title": "春中忆元二",
            "content": "雨歇万井春，柔条已含绿。徘徊洛阳陌，惆怅杜陵曲。游丝正高下，啼鸟还断续。有酒今不同，思君莹如玉。",
            "comment": ""
        },
        {
            "title": "奉和圣制重阳日赐宴",
            "content": "圣心忧万国，端居在穆清。玄功致海晏，锡宴表文明。恩属重阳节，雨应此时晴。寒菊生池苑，高树出宫城。捧藻千官处，垂戒百王程。复睹开元日，臣愚献颂声。",
            "comment": ""
        },
        {
            "title": "答宾",
            "content": "斜月才鉴帷，凝霜偏冷枕。持情须耿耿，故作单床寝。",
            "comment": ""
        },
        {
            "title": "答秦十四校书（秦系）",
            "content": "知掩山扉三十秋，鱼须翠碧弃床头。莫道谢公方在郡，五言今日为君休。",
            "comment": ""
        },
        {
            "title": "酬张协律",
            "content": "昔人鬻舂地，今人复一贤。属余藩守日，方君卧病年。丽思阻文宴，芳踪阙宾筵。经时岂不怀，欲往事屡牵。公府适烦倦，开缄莹新篇。非将握中宝，何以比其妍。感兹栖寓词，想复痾瘵缠。空宇风霜交，幽居情思绵。当以贫非病，孰云白未玄。邑中有其人，憔悴即我愆。由来牧守重，英俊得荐延。匪人等鸿毛，斯道何由宣。遭时无早晚，蕴器俟良缘。观文心未衰，勿药疾当痊。晨期简牍罢，驰慰子忡然。",
            "comment": ""
        },
        {
            "title": "答令狐侍郎（令狐峘）",
            "content": "一凶乃一吉，一是复一非。孰能逃斯理，亮在识其微。三黜故无愠，高贤当庶几。但以亲交恋，音容邈难希。况昔别离久，俱忻藩守归。朝宴方陪厕，山川又乖违。吴门冒海雾，峡路凌连矶。同会在京国，相望涕沾衣。明时重英才，当复列彤闱。白玉虽尘垢，拂拭还光辉。",
            "comment": ""
        },
        {
            "title": "酬刘侍郎使君（刘太真）",
            "content": "琼树凌霜雪，葱茜如芳春。英贤虽出守，本自玉阶人。宿昔陪郎署，出入仰清尘。孰云俱列郡，比德岂为邻。风雨飘海气，清凉悦心神。重门深夏昼，赋诗延众宾。方以岁月旧，每蒙君子亲。继作郡斋什，远赠荆山珍。高闲庶务理，游眺景物新。朋友亦远集，燕酌在佳辰。始唱已惭拙，将酬益难伸。濡毫意黾勉，一用写悁勤。",
            "comment": ""
        },
        {
            "title": "答重阳",
            "content": "省札陈往事，怆忆数年中。一身朝北阙，家累守田农。望山亦临水，暇日每来同。性情一疏散，园林多清风。忽复隔淮海，梦想在沣东。病来经时节，起见秋塘空。城郭连榛岭，鸟雀噪沟丛。坐使惊霜鬓，撩乱已如蓬。",
            "comment": ""
        },
        {
            "title": "答端",
            "content": "坐忆故园人已老，宁知远郡雁还来。长瞻西北是归路，独上城楼日几回。",
            "comment": ""
        },
        {
            "title": "答杨奉礼",
            "content": "多病守山郡，自得接嘉宾。不见三四日，旷若十馀旬。临觞独无味，对榻已生尘。一咏舟中作，洒雪忽惊新。烟波见栖旅，景物具昭陈。秋塘唯落叶，野寺不逢人。白事廷吏简，闲居文墨亲。高天池阁静，寒菊霜露频。应当整孤棹，归来展殷勤。",
            "comment": ""
        },
        {
            "title": "答裴处士",
            "content": "遗民爱精舍，乘犊入青山。来署高阳里，不遇白衣还。礼贤方化俗，闻风自款关。况子逸群士，栖息蓬蒿间。",
            "comment": ""
        },
        {
            "title": "答裴丞说归京所献",
            "content": "执事颇勤久，行去亦伤乖。家贫无僮仆，吏卒升寝斋。衣服藏内箧，药草曝前阶。谁复知次第，濩落且安排。还期在岁晏，何以慰吾怀。",
            "comment": ""
        },
        {
            "title": "答崔都水",
            "content": "亭亭心中人，迢迢居秦关。常缄素札去，适枉华章还。忆在沣郊时，携手望秋山。久嫌官府劳，初喜罢秩闲。终年不事业，寝食长慵顽。不知为时来，名籍挂郎间。摄衣辞田里，华簪耀颓颜。卜居又依仁，日夕正追攀。牧人本无术，命至苟复迁。离念积岁序，归途眇山川。郡斋有佳月，园林含清泉。同心不在宴，樽酒徒盈前。览君陈迹游，词意俱凄妍。忽忽已终日，将酬不能宣。氓税况重叠，公门极熬煎。责逋甘首免，岁晏当归田。勿厌守穷辙，慎为名所牵。",
            "comment": ""
        },
        {
            "title": "答王卿送别",
            "content": "去马嘶春草，归人立夕阳。元知数日别，要使两情伤。",
            "comment": ""
        },
        {
            "title": "答端",
            "content": "郊园夏雨歇，闲院绿阴生。职事方无效，幽赏独违情。物色坐如见，离抱怅多盈。况感夕凉气，闻此乱蝉鸣。",
            "comment": ""
        },
        {
            "title": "答赵氏生伉",
            "content": "暂与云林别，忽陪鸳鹭翔。看山不得去，知尔独相望。",
            "comment": ""
        },
        {
            "title": "沣上精舍答赵氏外生伉",
            "content": "远迹出尘表，寓身双树林。如何小子伉，亦有超世心。担书从我游，携手广川阴。云开夏郊绿，景晏青山沉。对榻遇清夜，献诗合雅音。所推苟礼数，于性道岂深。隐拙在冲默，经世昧古今。无为率尔言，可以致华簪。",
            "comment": ""
        },
        {
            "title": "酬令狐司录善福精舍见赠",
            "content": "野寺望山雪，空斋对竹林。我以养愚地，生君道者心。",
            "comment": ""
        },
        {
            "title": "答崔都水",
            "content": "深夜竹亭雪，孤灯案上书。不遇无为化，谁复得闲居。",
            "comment": ""
        },
        {
            "title": "答畅校书当",
            "content": "偶然弃官去，投迹在田中。日出照茅屋，园林养愚蒙。虽云无一资，樽酌会不空。且忻百谷成，仰叹造化功。出入与民伍，作事靡不同。时伐南涧竹，夜还沣水东。贫蹇自成退，岂为高人踪。览君金玉篇，彩色发我容。日月欲为报，方春已徂冬。",
            "comment": ""
        },
        {
            "title": "答库部韩郎中",
            "content": "高士不羁世，颇将荣辱齐。适委华冕去，欲还幽林栖。虽怀承明恋，忻与物累暌。逍遥观运流，谁复识端倪。而我岂高致，偃息平门西。愚者世所遗，沮溺共耕犁。风雪积深夜，园田掩荒蹊。幸蒙相思札，款曲期见携。",
            "comment": ""
        },
        {
            "title": "奉酬处士叔见示",
            "content": "挂缨守贫贱，积雪卧郊园。叔父亲降趾，壶觞携到门。高斋乐宴罢，清夜道心存。即此同疏氏，可以一忘言。",
            "comment": ""
        },
        {
            "title": "和吴舍人早春归沐西亭言志",
            "content": "晓漏戒中禁，清香肃朝衣。一门双掌诰，伯侍仲言归。亭高性情旷，职密交游稀。赋诗乐无事，解带偃南扉。阳春美时泽，旭霁望山晖。幽禽响未转，东原绿犹微。名虽列仙爵，心已遣尘机。即事同岩隐，圣渥良难违。",
            "comment": ""
        },
        {
            "title": "答郑骑曹青橘绝句（一作故人重九日求橘书中",
            "content": "怜君卧病思新橘，试摘犹酸亦未黄。书后欲题三百颗，洞庭须待满林霜。",
            "comment": ""
        },
        {
            "title": "善福精舍答韩司录清都观会宴见忆",
            "content": "弱志厌众纷，抱素寄精庐。皦皦仰时彦，闷闷独为愚。之子亦辞秩，高踪罢驰驱。忽因西飞禽，赠我以琼琚。始表仙都集，复言欢乐殊。人生各有因，契阔不获俱。一来田野中，日与人事疏。水木澄秋景，逍遥清赏馀。枉驾怀前诺，引领岂斯须。无为便高翔，邈矣不可迂。",
            "comment": ""
        },
        {
            "title": "清都观答幼遐",
            "content": "逍遥仙家子，日夕朝玉皇。兴高清露没，渴饮琼华浆。解组一来款，披衣拂天香。粲然顾我笑，绿简发新章。泠泠如玉音，馥馥若兰芳。浩意坐盈此，月华殊未央。却念喧哗日，何由得清凉。疏松抗高殿，密竹阴长廊。荣名等粪土，携手随风翔。",
            "comment": ""
        },
        {
            "title": "答冯鲁秀才",
            "content": "晨坐枉琼藻，知子返中林。澹然山景晏，泉谷响幽禽。仿佛谢尘迹，逍遥舒道心。顾我腰间绶，端为华发侵。簿书劳应对，篇翰旷不寻。薄田失锄耨，生苗安可任。徒令惭所问，想望东山岑。",
            "comment": ""
        },
        {
            "title": "答长宁令杨辙",
            "content": "皓月升林表，公堂满清辉。嘉宾自远至，觞饮夜何其。宰邑视京县，归来无寸资。瑰文溢众宝，雅正得吾师。广川含澄澜，茂树擢华滋。短才何足数，枉赠愧妍词。欢盼良见属，素怀亦已披。何意云栖翰，不嫌蓬艾卑。但恐河汉没，回车首路岐。",
            "comment": ""
        },
        {
            "title": "答东林道士",
            "content": "紫阁西边第几峰，茅斋夜雪虎行踪。遥看黛色知何处，欲出山门寻暮钟。",
            "comment": ""
        },
        {
            "title": "答徐秀才",
            "content": "铅钝谢贞器，时秀猥见称。岂如白玉仙，方与紫霞升。清诗舞艳雪，孤抱莹玄冰。一枝非所贵，怀书思武陵。",
            "comment": ""
        },
        {
            "title": "答长安丞裴说",
            "content": "出身忝时士，于世本无机。爰以林壑趣，遂成顽钝姿。临流意已凄，采菊露未稀。举头见秋山，万事都若遗。独践幽人踪，邈将亲友违。髦士佐京邑，怀念枉贞词。久雨积幽抱，清樽宴良知。从容操剧务，文翰方见推。安能戢羽翼，顾此林栖时。",
            "comment": ""
        },
        {
            "title": "答崔主簿倬",
            "content": "朗月分林霭，遥管动离声。故欢良已阻，空宇澹无情。窈窕云雁没，苍茫河汉横。兰章不可答，冲襟徒自盈。",
            "comment": ""
        },
        {
            "title": "答贡士黎逢（时任京兆功曹）",
            "content": "茂等方上达，诸生安可希。栖神澹物表，涣汗布令词。如彼昆山玉，本自有光辉。鄙人徒区区，称叹亦何为。弥月旷不接，公门但驱驰。兰章忽有赠，持用慰所思。不见心尚密，况当相见时。",
            "comment": ""
        },
        {
            "title": "答李博士",
            "content": "休沐去人远，高斋出林杪。晴山多碧峰，颢气疑秋晓。端居喜良友，枉使千里路。缄书当夏时，开缄时已度。檐雏已飖飏，荷露方萧飒。梦远竹窗幽，行稀兰径合。旧居共南北，往来只如昨。问君今为谁，日夕度清洛。",
            "comment": ""
        },
        {
            "title": "答刘西曹（时为京兆功曹）",
            "content": "公馆夜云寂，微凉群树秋。西曹得时彦，华月共淹留。长啸举清觞，志气谁与俦。千龄事虽邈，俯念忽已周。篇翰如云兴，京洛颇优游。诠文不独古，理妙即同流。浅劣见推许，恐为识者尤。空惭文璧赠，日夕不能酬。",
            "comment": ""
        },
        {
            "title": "寄酬李博士永宁主簿叔厅见待",
            "content": "解鞍先几日，款曲见新诗。定向公堂醉，遥怜独去时。叶沾寒雨落，钟度远山迟。晨策已云整，当同林下期。",
            "comment": ""
        },
        {
            "title": "答王郎中",
            "content": "卧阁枉芳藻，览旨怅秋晨。守郡犹羁寓，无以慰嘉宾。野旷归云尽，天清晓露新。池荷凉已至，窗梧落渐频。风物殊京国，邑里但荒榛。赋繁属军兴，政拙愧斯人。髦士久台阁，中路一漂沦。归当列盛朝，岂念卧淮滨。",
            "comment": ""
        },
        {
            "title": "酬元伟过洛阳夜燕",
            "content": "三载寄关东，所欢皆远违。思怀方耿耿，忽得观容辉。亲燕在良夜，欢携辟中闱。问我犹杜门，不能奋高飞。明灯照四隅，炎炭正可依。清觞虽云酌，所愧乏珍肥。晨装复当行，寥落星已稀。何以慰心曲，伫子西还归。",
            "comment": ""
        },
        {
            "title": "酬李儋",
            "content": "开门临广陌，旭旦车驾喧。不见同心友，徘徊忧且烦。都城二十里，居在艮与坤。人生所各务，乖阔累朝昏。湛湛樽中酒，青青芳树园。缄情未及发，先此枉玙璠。迈世超高躅，寻流得真源。明当策疲马，与子同笑言。",
            "comment": ""
        },
        {
            "title": "奉和张大夫戏示青山郎",
            "content": "天生逸世姿，竹马不曾骑。览卷冰将释，援毫露欲垂。金貂传几叶，玉树长新枝。荣禄何妨早，甘罗亦小儿。",
            "comment": ""
        },
        {
            "title": "答韩库部（协）",
            "content": "良玉表贞度，丽藻颇为工。名列金闺籍，心与素士同。日晏下朝来，车马自生风。清宵有佳兴，皓月直南宫。矫翮方上征，顾我邈忡忡。岂不愿攀举，执事府庭中。智乖时亦蹇，才大命有通。还当以道推，解组守蒿蓬。",
            "comment": ""
        },
        {
            "title": "答令狐士曹、独孤兵曹联骑暮归望山见寄",
            "content": "共爱青山住近南，行牵吏役背双骖。枉书独宿对流水，遥羡归时满夕岚。",
            "comment": ""
        },
        {
            "title": "酬韩质舟行阻冻",
            "content": "晨坐枉嘉藻，持此慰寝兴。中获辛苦奏，长河结阴冰。皓曜群玉发，凄清孤景凝。至柔反成坚，造化安可恒。方舟未得行，凿饮空兢兢。寒苦弥时节，待泮岂所能。何必涉广川，荒衢且升腾。殷勤宣中意，庶用达吾朋。",
            "comment": ""
        },
        {
            "title": "酬豆卢仓曹题库壁见示",
            "content": "掾局劳才子，新诗动洛川。运筹知决胜，聚米似论边。宴罢常分骑，晨趋又比肩。莫嗟年鬓改，郎署定推先。",
            "comment": ""
        },
        {
            "title": "酬柳郎中春日归扬州南郭见别之作",
            "content": "广陵三月花正开，花里逢君醉一回。南北相过殊不远，暮潮从去早潮来。",
            "comment": ""
        },
        {
            "title": "答李浣三首",
            "content": "孤客逢春暮，缄情寄旧游。海隅人使远，书到洛阳秋。马卿犹有壁，渔父自无家。想子今何处，扁舟隐荻花。林中观易罢，溪上对鸥闲。楚俗饶辞客，何人最往还。",
            "comment": " | 【注释】[注释]（1）李浣[音“换”]：作者之友。（2）观易：读《易经》。（3）饶：多。（4）往还：往来。[译文]我在林中读完《易经》，就到溪边悠闲地欣赏水中的鸥鸟嬉戏。楚地素来多诗人，你与那里的哪些人应和酬唱往来得最多呢？"
        },
        {
            "title": "酬郑户曹骊山感怀",
            "content": "苍山何郁盘，飞阁凌上清。先帝昔好道，下元朝百灵。白云已萧条，麋鹿但纵横。泉水今尚暖，旧林亦青青。我念绮襦岁，扈从当太平。小臣职前驱，驰道出灞亭。翻翻日月旗，殷殷鼙鼓声。万马自腾骧，八骏按辔行。日出烟峤绿，氛氲丽层甍。登临起遐想，沐浴欢圣情。朝燕咏无事，时丰贺国祯。日和弦管音，下使万室听。海内凑朝贡，贤愚共欢荣。合沓车马喧，西闻长安城。事往世如寄，感深迹所经。申章报兰藻，一望双涕零。",
            "comment": ""
        },
        {
            "title": "酬卢嵩秋夜见寄五韵",
            "content": "乔木生夜凉，月华满前墀。去君咫尺地，劳君千里思。素秉栖遁志，况贻招隐诗。坐见林木荣，愿赴沧洲期。何能待岁晏，携手当此时。",
            "comment": ""
        },
        {
            "title": "送孙徵赴云中",
            "content": "黄骢少年舞双戟，目视旁人皆辟易。百战曾夸陇上儿，一身复作云中客。寒风动地气苍芒，横吹先悲出塞长。敲石军中传夜火，斧冰河畔汲朝浆。前锋直指阴山外，虏骑纷纷翦应碎。匈奴破尽看君归，金印酬功如斗大。第一百九十卷",
            "comment": ""
        },
        {
            "title": "送秦系赴润州",
            "content": "近作新婚镊白髯，长怀旧卷映蓝衫。更欲携君虎丘寺，不知方伯望征帆。",
            "comment": ""
        },
        {
            "title": "送雷监赴阙庭",
            "content": "才大无不备，出入为时须。雄藩精理行，秘府擢文儒。诏书忽已至，焉得久踟蹰。方舟趁朝谒，观者盈路衢。广筵列众宾，送爵无停迂。攀饯诚怆恨，贺荣且欢娱。长陪柏梁宴，日向丹墀趋。时方重右职，蹉跎独海隅。",
            "comment": ""
        },
        {
            "title": "送王卿",
            "content": "别酌春林啼鸟稀，双旌背日晚风吹。却忆回来花已尽，东郊立马望城池。笼禽羡归翼，远守怀交亲。况复岁云暮，凛凛冰霜辰。旭霁开郡阁，宠饯集文人。洞庭摘朱实，松江献白鳞。",
            "comment": ""
        },
        {
            "title": "送豆卢策秀才",
            "content": "岁交冰未泮，地卑海气昏。子有京师游，始发吴阊门。新黄含远林，微绿生陈根。诗人感时节，行道当忧烦。古来濩落者，俱不事田园。文如金石韵，岂乏知音言。方辞郡斋榻，为酌离亭樽。无为倦羁旅，一去高飞翻。",
            "comment": ""
        },
        {
            "title": "送云阳邹儒立少府侍奉还京师",
            "content": "建中即藩守，天宝为侍臣。历观两都士，多阅诸侯人。邹生乃后来，英俊亦罕伦。为文颇瑰丽，禀度自贞醇。甲科推令名，延阁播芳尘。再命趋王畿，请告奉慈亲。一钟信荣禄，可以展欢欣。昆弟俱时秀，长衢当自伸。聊从郡阁暇，美此时景新。方将极娱宴，已复及离晨。省署惭再入，江海绵十春。今日阊门路，握手子归秦。",
            "comment": ""
        },
        {
            "title": "送崔叔清游越",
            "content": "忘兹适越意，爱我郡斋幽。野情岂好谒，诗兴一相留。远水带寒树，阊门望去舟。方伯怜文士，无为成滞游。",
            "comment": ""
        },
        {
            "title": "送丘员外归山居",
            "content": "郡阁始嘉宴，青山忆旧居。为君量革履，且愿住蓝舆。",
            "comment": ""
        },
        {
            "title": "听江笛送陆侍御（同丘员外赋题）",
            "content": "远听江上笛，临觞一送君。还愁独宿夜，更向郡斋闻。",
            "comment": ""
        },
        {
            "title": "送陆侍御还越",
            "content": "居藩久不乐，遇子聊一欣。英声颇籍甚，交辟乃时珍。绣衣过旧里，骢马辉四邻。敬恭尊郡守，笺简具州民。谬忝诚所愧，思怀方见申。置榻宿清夜，加笾宴良辰。遵途还盛府，行舫绕长津。自有贤方伯，得此文翰宾。",
            "comment": ""
        },
        {
            "title": "送房杭州（孺复）",
            "content": "专城未四十，暂谪岂蹉跎。风雨吴门夜，恻怆别情多。",
            "comment": ""
        },
        {
            "title": "送郑端公弟移院常州",
            "content": "时瞻宪臣重，礼为内兄全。公程傥见责，私爱信不愆。况昔陪朝列，今兹俱海壖。清觞方对酌，天书忽告迁。岂徒咫尺地，使我心思绵。应当自此始，归拜云台前。",
            "comment": ""
        },
        {
            "title": "重送丘二十二还临平山居",
            "content": "岁中始再觏，方来又解携。才留野艇语，已忆故山栖。幽涧人夜汲，深林鸟长啼。还持郡斋酒，慰子霜露凄。",
            "comment": ""
        },
        {
            "title": "送丘员外还山",
            "content": "长栖白云表，暂访高斋宿。还辞郡邑喧，归泛松江渌。结茅隐苍岭，伐薪响深谷。同是山中人，不知往来躅。灵芝非庭草，辽鹤委池鹜。终当署里门，一表高阳族。",
            "comment": ""
        },
        {
            "title": "送王校书",
            "content": "同宿高斋换时节，共看移石复栽杉。送君江浦已惆怅，更上西楼看远帆。",
            "comment": ""
        },
        {
            "title": "送仓部萧员外院长存",
            "content": "襆被蹉跎老江国，情人邂逅此相逢。不随鸳鹭朝天去，遥想蓬莱台阁重。",
            "comment": ""
        },
        {
            "title": "寄别李儋",
            "content": "首戴惠文冠，心有决胜筹。翩翩四五骑，结束向并州。名在相公幕，丘山恩未酬。妻子不及顾，亲友安得留。宿昔同文翰，交分共绸缪。忽枉别离札，涕泪一交流。远郡卧残疾，凉气满西楼。想子临长路，时当淮海秋。",
            "comment": ""
        },
        {
            "title": "送中弟（一作送崔肃懿）",
            "content": "秋风入疏户，离人起晨朝。山郡多风雨，西楼更萧条。嗟予淮海老，送子关河遥。同来不同去，沉忧宁复消。",
            "comment": ""
        },
        {
            "title": "送元锡、杨凌",
            "content": "荒林翳山郭，积水成秋晦。端居意自违，况别亲与爱。欢筵慊未足，离灯悄已对。还当掩郡阁，伫君方此会。",
            "comment": ""
        },
        {
            "title": "送刘评事",
            "content": "声华满京洛，藻翰发阳春。未遂鹓鸿举，尚为江海宾。吴中高宴罢，西上一游秦。已想函关道，游子冒风尘。丈夫岂恨别，一酌且欢忻。",
            "comment": ""
        },
        {
            "title": "送李侍御益赴幽州幕",
            "content": "二十挥篇翰，三十穷典坟。辟书五府至，名为四海闻。始从车骑幕，今赴嫖姚军。契阔晚相遇，草戚遽离群。悠悠行子远，眇眇川途分。登高望燕代，日夕生夏云。司徒拥精甲，誓将除国氛。儒生幸持斧，可以佐功勋。无言羽书急，坐阙相思文。",
            "comment": ""
        },
        {
            "title": "送苏评事",
            "content": "季弟仕谯都，元兄坐兰省。言访始忻忻，念离当耿耿。嵯峨夏云起，迢递山川永。登高望去尘，纷思终难整。",
            "comment": ""
        },
        {
            "title": "送郗詹事",
            "content": "圣朝列群彦，穆穆佐休明。君子独知止，悬车守国程。忠良信旧德，文学播英声。既获天爵美，况将齿位并。书奏蒙省察，命驾乃东征。皇恩赐印绶，归为田里荣。朝野同称叹，园绮郁齐名。长衢轩盖集，饮饯出西京。时属春阳节，草木已含英。洛川当盛宴，斯焉为达生。",
            "comment": ""
        },
        {
            "title": "自尚书郎出为滁州刺史（留别朋友兼示诸弟）",
            "content": "少年不远仕，秉笏东西京。中岁守淮郡，奉命乃征行。素惭省阁姿，况忝符竹荣。效愚方此始，顾私岂获并。徘徊亲交恋，怆悢昆友情。日暮风雪起，我去子还城。登途建隼旟，勒驾望承明。云台焕中天，龙阙郁上征。晨兴奉早朝，玉露沾华缨。一朝从此去，服膺理庶甿。皇恩倘岁月，归服厕群英。",
            "comment": ""
        },
        {
            "title": "送姚孙还河中",
            "content": "上国旅游罢，故园生事微。风尘满路起，行人何处归。留思芳树饮，惜别暮春晖。几日投关郡，河山对掩扉。",
            "comment": ""
        },
        {
            "title": "送端东行",
            "content": "世承清白遗，躬服古人言。从官俱守道，归来共闭门。驱车何处去，暮雪满平原。",
            "comment": ""
        },
        {
            "title": "宴别幼遐与君贶兄弟",
            "content": "乖阙意方弭，安知忽来翔。累日重欢宴，一旦复离伤。置酒慰兹夕，秉烛坐华堂。契阔未及展，晨星出东方。征人惨已辞，车马俨成装。我怀自无欢，原野满春光。群水含时泽，野雉鸣朝阳。平生有壮志，不觉泪沾裳。况自守空宇，日夕但彷徨。",
            "comment": ""
        },
        {
            "title": "赠别河南李功曹（宏辞登科拜官）",
            "content": "耿耿抱私戚，寥寥独掩扉。临觞自不饮，况与故人违。故人方琢磨，瑰朗代所稀。宪礼更右职，文翰洒天机。聿来自东山，群彦仰馀辉。谈笑取高第，绾绶即言归。洛都游燕地，千里及芳菲。今朝章台别，杨柳亦依依。云霞未改色，山川犹夕晖。忽复不相见，心思乱霏霏。",
            "comment": ""
        },
        {
            "title": "奉送从兄宰晋陵",
            "content": "东郊暮草歇，千里夏云生。立马愁将夕，看山独送行。依微吴苑树，迢递晋陵城。慰此断行别，邑人多颂声。",
            "comment": ""
        },
        {
            "title": "送颜司议使蜀访图书",
            "content": "轺驾一封急，蜀门千岭曛。讵分江转字，但见路缘云。山馆夜听雨，秋猿独叫群。无为久留滞，圣主待遗文。",
            "comment": ""
        },
        {
            "title": "送汾城王主簿",
            "content": "少年初带印，汾上又经过。芳草归时遍，情人故郡多。禁钟春雨细，宫树野烟和。相望东桥别，微风起夕波。",
            "comment": ""
        },
        {
            "title": "送槐广落第归扬州",
            "content": "下第常称屈，少年心独轻。拜亲归海畔，似舅得诗名。晚对青山别，遥寻芳草行。还期应不远，寒露湿芜城。",
            "comment": ""
        },
        {
            "title": "送常侍御却使西蕃",
            "content": "归奏圣朝行万里，却衔天诏报蕃臣。本是诸生守文墨，今将匹马静烟尘。旅宿关河逢暮雨，春耕亭障识遗民。此去多应收故地，宁辞沙塞往来频。",
            "comment": ""
        },
        {
            "title": "送宣州周录事",
            "content": "清时重儒士，纠郡属伊人。薄游长安中，始得一交亲。英豪若云集，饯别塞城闉。高驾临长路，日夕起风尘。方念清宵宴，已度芳林春。从兹一分手，缅邈吴与秦。但睹年运驶，安知后会因。唯当存令德，可以解悁勤。",
            "comment": ""
        },
        {
            "title": "送五经赵随登科授广德尉",
            "content": "明经有清秩，当在石渠中。独往宣城郡，高斋谒谢公。寒原正芜漫，夕鸟自西东。秋日不堪别，凄凄多朔风。",
            "comment": ""
        },
        {
            "title": "送渑池崔主簿",
            "content": "邑带洛阳道，年年应此行。当时匹马客，今日县人迎。暮雨投关郡，春风别帝城。东西殊不远，朝夕待佳声。",
            "comment": ""
        },
        {
            "title": "送开封卢少府",
            "content": "雄藩车马地，作尉有光辉。满席宾常侍，阗街烛夜归。关河征旆远，烟树夕阳微。到处无留滞，梁园花欲稀。",
            "comment": ""
        },
        {
            "title": "送别覃孝廉",
            "content": "思亲自当去，不第未蹉跎。家住青山下，门前芳草多。秭归通远徼，巫峡注惊波。州举年年事，还期复几何。",
            "comment": ""
        },
        {
            "title": "送黎六郎赴阳翟少府",
            "content": "试吏向嵩阳，春山踯躅芳。腰垂新绶色，衣满旧芸香。乔树别时绿，客程关外长。只应传善政，日夕慰高堂。",
            "comment": ""
        },
        {
            "title": "天长寺上方别子西有道",
            "content": "假邑非拙素，况乃别伊人。聊登释氏居，携手恋兹晨。高旷出尘表，逍遥涤心神。青山对芳苑，列树绕通津。车马无时绝，行子倦风尘。今当遵往路，伫立欲何申。唯持贞白志，以慰心所亲。",
            "comment": ""
        },
        {
            "title": "杂言送黎六郎（寿阳公之子）",
            "content": "冰壶见底未为清，少年如玉有诗名。闻话嵩峰多野寺，不嫌黄绶向阳城。朱门严训朝辞去，骑出东郊满飞絮。河南庭下拜府君，阳城归路山氛氲。山氛氲，长不见。钓台水渌荷已生，少姨庙寒花始遍。县闲吏傲与尘隔，移竹疏泉常岸帻。莫言去作折腰官，岂似长安折腰客。",
            "comment": ""
        },
        {
            "title": "送榆次林明府",
            "content": "无嗟千里远，亦是宰王畿。策马雨中去，逢人关外稀。邑传榆石在，路绕晋山微。别思方萧索，新秋一叶飞。",
            "comment": ""
        },
        {
            "title": "留别洛京亲友",
            "content": "握手出都门，驾言适京师。岂不怀旧庐，惆怅与子辞。丽日坐高阁，清觞宴华池。昨游倏已过，后遇良未知。念结路方永，岁阴野无晖。单车我当前，暮雪子独归。临流一相望，零泪忽沾衣。",
            "comment": ""
        },
        {
            "title": "送李儋",
            "content": "别离何从生，乃在亲爱中。反念行路子，拂衣自西东。日昃不留宴，严车出崇墉。行游非所乐，端忧道未通。春野百卉发，清川思无穷。芳时坐离散，世事谁可同。归当掩重关，默默想音容。",
            "comment": ""
        },
        {
            "title": "送郑长源",
            "content": "少年一相见，飞辔河洛间。欢游不知罢，中路忽言还。泠泠鹍弦哀，悄悄冬夜闲。丈夫虽耿介，远别多苦颜。君行拜高堂，速驾难久攀。鸡鸣俦侣发，朔雪满河关。须臾在今夕，樽酌且循环。",
            "comment": ""
        },
        {
            "title": "送洛阳韩丞东游",
            "content": "仙鸟何飘飖，绿衣翠为襟。顾我差池羽，咬咬怀好音。徘徊洛阳中，游戏清川浔。神交不在结，欢爱自中心。驾言忽徂征，云路邈且深。朝游尚同啄，夕息当异林。出饯宿东郊，列筵属城阴。举酒欲为乐，忧怀方沈沈。",
            "comment": ""
        },
        {
            "title": "上东门会送李幼举南游徐方",
            "content": "离弦既罢弹，樽酒亦已阑。听我歌一曲，南徐在云端。云端虽云邈，行路本非难。诸侯皆爱才，公子远结欢。济济都门宴，将去复盘桓。令姿何昂昂，良马远游冠。意气且为别，由来非所叹。",
            "comment": ""
        },
        {
            "title": "饯雍聿之潞州谒李中丞",
            "content": "郁郁雨相遇，出门草青青。酒酣拔剑舞，慷慨送子行。驱马涉大河，日暮怀洛京。前登太行路，志士亦未平。薄游五府都，高步振英声。主人才且贤，重士百金轻。丝竹促飞觞，夜宴达晨星。娱乐易淹暮，谅在执高情。",
            "comment": ""
        },
        {
            "title": "送张侍御秘书江左觐省",
            "content": "莫叹都门路，归无驷马车。绣衣犹在箧，芸阁已观书。沃野收红稻，长江钓白鱼。晨餐亦可荐，名利欲何如。",
            "comment": ""
        },
        {
            "title": "送章八元秀才擢第往上都应制",
            "content": "决胜文场战已酣，行应辟命复才堪。旅食不辞游阙下，春衣未换报江南。天边宿鸟生归思，关外晴山满夕岚。立马欲从何处别，都门杨柳正毵毵。",
            "comment": ""
        },
        {
            "title": "喜于广陵拜觐家兄奉送发还池州",
            "content": "青青连枝树，苒苒久别离。客游广陵中，俱到若有期。俯仰叙存殁，哀肠发酸悲。收情且为欢，累日不知饥。夙驾多所迫，复当还归池。长安三千里，岁晏独何为。南出登阊门，惊飙左右吹。所别谅非远，要令心不怡。",
            "comment": ""
        },
        {
            "title": "送唐明府赴溧水（三任县事）",
            "content": "三为百里宰，已过十馀年。只叹官如旧，旋闻邑屡迁。鱼盐滨海利，姜蔗傍湖田。到此安氓俗，琴堂又晏然。",
            "comment": ""
        },
        {
            "title": "送元仓曹归广陵",
            "content": "官闲得去住，告别恋音徽。旧国应无业，他乡到是归。楚山明月满，淮甸夜钟微。何处孤舟泊，遥遥心曲违。",
            "comment": ""
        },
        {
            "title": "送冯著受李广州署为录事",
            "content": "郁郁杨柳枝，萧萧征马悲。送君灞陵岸，纠郡南海湄。名在翰墨场，群公正追随。如何从此去，千里万里期。大海吞东南，横岭隔地维。建邦临日域，温燠御四时。百国共臻奏，珍奇献京师。富豪虞兴戎，绳墨不易持。州伯荷天宠，还当翊丹墀。子为门下生，终始岂见遗。所愿酌贪泉，心不为磷缁。上将玩国士，下以报渴饥。",
            "comment": ""
        },
        {
            "title": "送令狐岫宰恩阳",
            "content": "大雪天地闭，群山夜来晴。居家犹苦寒，子有千里行。行行安得辞，荷此蒲璧荣。贤豪争追攀，饮饯出西京。樽酒岂不欢，暮春自有程。离人起视日，仆御促前征。逶迟岁已穷，当造巴子城。和风被草木，江水日夜清。从来知善政，离别慰友生。",
            "comment": ""
        },
        {
            "title": "送阎寀赴东川辟",
            "content": "冰炭俱可怀，孰云热与寒。何如结发友，不得携手欢。晨登严霜野，送子天一端。只承简书命，俯仰豸角冠。上陟白云峤，下冥玄壑湍。离群自有托，历险得所安。当念反穷巷，登朝成慨叹。",
            "comment": ""
        },
        {
            "title": "送李十四山东游（一作山人东游）",
            "content": "圣朝有遗逸，披胆谒至尊。岂是贸荣宠，誓将救元元。权豪非所便，书奏寝禁门。高歌长安酒，忠愤不可吞。欻来客河洛，日与静者论。济世翻小事，丹砂驻精魂。东游无复系，梁楚多大蕃。高论动侯伯，疏怀脱尘喧。送君都门野，饮我林中樽。立马望东道，白云满梁园。踟蹰欲何赠，空是平生言。",
            "comment": ""
        },
        {
            "title": "送宣城路录事",
            "content": "江上宣城郡，孤舟远到时。云林谢家宅，山水敬亭祠。纲纪多闲日，观游得赋诗。都门且尽醉，此别数年期。",
            "comment": ""
        },
        {
            "title": "送崔押衙相州（顷任内黄令）",
            "content": "礼乐儒家子，英豪燕赵风。驱鸡尝理邑，走马却从戎。白刃千夫辟，黄金四海同。嫖姚恩顾下，诸将指挥中。别路怜芳草，归心伴塞鸿。邺城新骑满，魏帝旧台空。望阙应怀恋，遭时贵立功。万方如已静，何处欲输忠。",
            "comment": ""
        },
        {
            "title": "李五席送李主簿归西台",
            "content": "请告严程尽，西归道路寒。欲陪鹰隼集，犹恋鶺鴒单。洛邑人全少，嵩高雪尚残。满台谁不故，报我在微官。",
            "comment": ""
        },
        {
            "title": "赠旧识",
            "content": "少年游太学，负气蔑诸生。蹉跎三十载，今日海隅行。",
            "comment": ""
        },
        {
            "title": "寄皎然上人",
            "content": "吴兴老释子，野雪盖精庐。诗名徒自振，道心长晏如。想兹栖禅夜，见月东峰初。鸣钟惊岩壑，焚香满空虚。叨慕端成旧，未识岂为疏。愿以碧云思，方君怨别馀。茂苑文华地，流水古僧居。何当一游咏，倚阁吟踌躇。",
            "comment": ""
        },
        {
            "title": "赠李判官",
            "content": "良玉定为宝，长材世所稀。佐幕方巡郡，奏命布恩威。食蔬程独守，饮冰节靡违。决狱兴邦颂，高文禀天机。宾馆在林表，望山启西扉。下有千亩田，泱漭吴土肥。始耕已见获，袗絺今授衣。政拙劳详省，淹留未得归。虽惭且忻愿，日夕睹光辉。",
            "comment": ""
        },
        {
            "title": "赠丘员外二首",
            "content": "高词弃浮靡，贞行表乡闾。未真南宫拜，聊偃东山居。大藩本多事，日与文章疏。每一睹之子，高咏遂起予。宵昼方连燕，烦吝亦顿祛。格言雅诲阙，善谑矜数馀。久跼思游旷，穷惨遇阳舒。虎丘惬登眺，吴门怅踌躇。方此恋携手，岂云还旧墟。告诸吴子弟，文学为何如。迹与孤云远，心将野鹤俱。那同石氏子，每到府门趋。",
            "comment": ""
        },
        {
            "title": "寄黄、刘二尊师",
            "content": "庐山两道士，各在一峰居。矫掌白云表，晞发阳和初。清夜降真侣，焚香满空虚。中有无为乐，自然与世疏。道尊不可屈，符守岂暇馀。高斋遥致敬，愿示一编书。",
            "comment": ""
        },
        {
            "title": "寄黄尊师",
            "content": "结茅种杏在云端，扫雪焚香宿石坛。灵祇不许世人到，忽作雷风登岭难。",
            "comment": ""
        },
        {
            "title": "西涧即事示卢陟",
            "content": "寝扉临碧涧，晨起澹忘情。空林细雨至，圆文遍水生。永日无馀事，山中伐木声。知子尘喧久，暂可散烦缨。",
            "comment": ""
        },
        {
            "title": "简卢陟",
            "content": "可怜白雪曲，未遇知音人。恓惶戎旅下，蹉跎淮海滨。涧树含朝雨，山鸟哢馀春。我有一瓢酒，可以慰风尘。",
            "comment": ""
        },
        {
            "title": "登郡寄京师诸季、淮南子弟",
            "content": "始罢永阳守，复卧浔阳楼。悬槛飘寒雨，危堞侵江流。迨兹闻雁夜，重忆别离秋。徒有盈樽酒，镇此百端忧。",
            "comment": ""
        },
        {
            "title": "岁日寄京师诸季端武等",
            "content": "献岁抱深恻，侨居念归缘。常患亲爱离，始觉世务牵。少事河阳府，晚守淮南壖。平生几会散，已及蹉跎年。昨日罢符竹，家贫遂留连。部曲多已去，车马不复全。闲将酒为偶，默以道自诠。听松南岩寺，见月西涧泉。为政无异术，当责岂望迁。终理来时装，归凿杜陵田。",
            "comment": ""
        },
        {
            "title": "寒食寄京师诸弟",
            "content": "雨中禁火空斋冷，江上流莺独坐听。把酒看花想诸弟，杜陵寒食草青青。",
            "comment": " | 【注释】　　韦应物诗集中收录寄诸弟诗近二十首，可以看出他是一个手中情深的诗人。而正由于出自性情，发自胸臆，所以这首诗虽只是即景拈来，就事写出，却令人感到蕴含深厚，情意悠长。　　就章法而言，这首诗看似平铺直叙，顺笔写来，而针线极其绵密。诗的首句从近处着笔，实写客中寒食的景色；末句从远方落想，遥念故园寒食的景色。这一起一收，首尾呼应，紧扣诗题。中间两句，一句暗示独坐异乡，一句明写想念诸弟，上下绾合，承接自然。两句中，一个“独”字、一个“想”字，对全篇有穿针引线的妙用。第二句的“独”字，既是上句“空”字的延伸，又是下句“想”字的伏笔；而第三句的“想”字，既由上句“独”字生发，又统辖下句，直贯到篇末，说明杜陵青草之思是由人及物，由想诸弟而联想及之。从整首诗看，它是句句相承，暗中钩连，一气流转，浑然成章的。　　在表面上，这首诗，除第三句直抒情意外，通篇写景；而从四句之间的内在联系看，正是这第三句在全诗中居主位，其余三句居宾位，一切雨中空斋、江上流莺以及杜陵草青之景，都是围绕第三句而写的。王夫之在《夕堂永日绪论》中说：“无论诗歌与长行文字，俱以意为主。”又说：“诗文俱有主宾。无主之宾，谓之乌合。”这首诗的第三句，如他所说，是“立一主以待宾”。这样，上下三句就不是乌合的无主之宾，“乃俱有情而相浃洽”。换言之，正因为诗人情深意真，在下笔时把“想诸弟”的情意贯串、融合在全诗之中，就使四句诗相互浃洽，成为一个极其和谐的整体。　　当然，宾虽然不能无主，而主也不能无宾。这首诗的第三句又有赖于上两句和下一句的烘托。这首诗的一、二两句，看来不过如实写出身边景、眼前事，但也含有许多层次和曲折。第一句所写景象，寒食禁火，万户无烟，本来已经够萧索的了，更逢阴雨，又在空斋，再加气候与心情的双重清冷，这样一层加一层地写足了环境气氛。第二句同样有多层意思，“江上”是一层，“流莺”是一层，“坐听”是一层，而“独坐”又是一层。这句，本是随换句而换景，既对春江，又听流莺，一变上句所写的萧索景象，但在本句中却用一个“独”字又折转回来，在多层次中更显示了曲折。两句合起来，对第三句中表达的“想诸弟”之情起了层层烘染、反复衬托的作用。至于紧接在第三句后的结尾一句，把诗笔宕开，寄想象于故园的寒食景色，就更收烘托之妙，进一步托出了“想诸弟”之情，使人更感到情深意远。　　这首诗，运笔空灵，妙有含蓄，而主要得力于结尾一句。这个结句，就本句说是景中见情，就全篇说是以景结情，收到藏深情于行间、见风韵于篇外的艺术效果。它与王维《山中送别》诗“春草明年绿，王孙归不归”句，都取意于《楚辞·招隐士》“王孙游兮不归，春草生兮萋萋”。但王维句是明写，语意实；这一句是暗点，更显得蕴藉有味。它既透露了诗人的归思，也表达了对诸弟、对故园的怀念。这里，人与地的双重怀念是交相触发、融合为一的。　　（陈邦炎）"
        },
        {
            "title": "寄刘尊师",
            "content": "世间荏苒萦此身，长望碧山到无因。白鹤徘徊看不去，遥知下有清都人。",
            "comment": ""
        },
        {
            "title": "偶入西斋院示释子恒璨",
            "content": "僧斋地虽密，忘子迹要赊。一来非问讯，自是看山花。",
            "comment": ""
        },
        {
            "title": "寄裴处士",
            "content": "春风驻游骑，晚景澹山晖。一问清泠子，独掩荒园扉。草木雨来长，里闾人到稀。方从广陵宴，花落未言归。",
            "comment": ""
        },
        {
            "title": "雪行寄褒子",
            "content": "淅沥覆寒骑，飘飖暗川容。行子郡城晓，披云看杉松。",
            "comment": ""
        },
        {
            "title": "寄庐山棕衣居士",
            "content": "兀兀山行无处归，山中猛虎识棕衣。俗客欲寻应不遇，云溪道士见犹稀。",
            "comment": ""
        },
        {
            "title": "宿永阳寄璨律师",
            "content": "遥知郡斋夜，冻雪封松竹。时有山僧来，悬灯独自宿。",
            "comment": ""
        },
        {
            "title": "寄卢陟",
            "content": "柳叶遍寒塘，晓霜凝高阁。累日此流连，别来成寂寞。",
            "comment": ""
        },
        {
            "title": "寄璨师",
            "content": "林院生夜色，西廊上纱灯。时忆长松下，独坐一山僧。",
            "comment": ""
        },
        {
            "title": "简陟、巡、建二甥（卢氏生）",
            "content": "忽羡后生连榻话，独依寒烛一斋空。时流欢笑事从别，把酒吟诗待尔同。",
            "comment": ""
        },
        {
            "title": "答释子良史送酒瓢",
            "content": "此瓢今已到，山瓢知已空。且饮寒塘水，遥将回也同。",
            "comment": ""
        },
        {
            "title": "重寄",
            "content": "复寄满瓢去，定见空瓢来。若不打瓢破，终当费酒材。",
            "comment": ""
        },
        {
            "title": "寄释子良史酒",
            "content": "秋山僧冷病，聊寄三五杯。应泻山瓢里，还寄此瓢来。",
            "comment": ""
        },
        {
            "title": "简郡中诸生",
            "content": "守郡卧秋阁，四面尽荒山。此时听夜雨，孤灯照窗间。药园日芜没，书帷长自闲。惟当上客至，论诗一解颜。",
            "comment": ""
        },
        {
            "title": "赠琮公",
            "content": "山僧一相访，吏案正盈前。出处似殊致，喧静两皆禅。暮春华池宴，清夜高斋眠。此道本无得，宁复有忘筌。",
            "comment": ""
        },
        {
            "title": "京师叛乱寄诸弟",
            "content": "弱冠遭世难，二纪犹未平。羁离官远郡，虎豹满西京。上怀犬马恋，下有骨肉情。归去在何时，流泪忽沾缨。忧来上北楼，左右但军营。函谷行人绝，淮南春草生。鸟鸣野田间，思忆故园行。何当四海晏，甘与齐民耕。",
            "comment": ""
        },
        {
            "title": "寄畅当（闻以子弟被召从军）",
            "content": "寇贼起东山，英俊方未闲。闻君新应募，籍籍动京关。出身文翰场，高步不可攀。青袍未及解，白羽插腰间。昔为琼树枝，今有风霜颜。秋郊细柳道，走马一夕还。丈夫当为国，破敌如摧山。何必事州府，坐使鬓毛斑。",
            "comment": ""
        },
        {
            "title": "寄恒璨",
            "content": "心绝去来缘，迹顺人间事。独寻秋草径，夜宿寒山寺。今日郡斋闲，思问楞伽字。",
            "comment": ""
        },
        {
            "title": "赠崔员外",
            "content": "一别十年事，相逢淮海滨。还思洛阳日，更话府中人。且对清觞满，宁知白发新。匆匆何处去，车马冒风尘。",
            "comment": ""
        },
        {
            "title": "寄诸弟",
            "content": "岁暮兵戈乱京国，帛书间道访存亡。还信忽从天上落，唯知彼此泪千行。",
            "comment": ""
        },
        {
            "title": "简恒璨",
            "content": "室虚多凉气，天高属秋时。空庭夜风雨，草木晓离披。简书日云旷，文墨谁复持。聊因遇澄静，一与道人期。",
            "comment": ""
        },
        {
            "title": "寄杨协律",
            "content": "吏散门阁掩，鸟鸣山郡中。远念长江别，俯觉座隅空。",
            "comment": ""
        },
        {
            "title": "赠李儋侍御",
            "content": "风光山郡少，来看广陵春。残花犹待客，莫问意中人。",
            "comment": ""
        },
        {
            "title": "三月三日寄诸弟兼怀崔都水",
            "content": "暮节看已谢，兹晨愈可惜。风澹意伤春，池寒花敛夕。对酒始依依，怀人还的的。谁当曲水行，相思寻旧迹。",
            "comment": ""
        },
        {
            "title": "寒食日寄诸弟",
            "content": "禁火暧佳辰，念离独伤抱。见此野田花，心思杜陵道。联骑定何时，予今颜已老。",
            "comment": ""
        },
        {
            "title": "登楼寄王卿",
            "content": "踏阁攀林恨不同，楚云沧海思无穷。数家砧杵秋山下，一郡荆榛寒雨中。",
            "comment": " | 【注释】　　这是一首怀念友人之作。韦应物与王卿之间有着很深的情谊。读这首小诗，我们眼前仿佛浮现出诗人韦应物的形象，见到他正在拾级登楼，对景吟唱。从前当他和王卿相聚时，经常一起游览：他们曾携手登楼（“踏阁”），纵目远眺；并肩上山（“攀林”），寻幽探胜。而如今呢，王卿已经远去楚地，只有诗人自己还滞留在海边的州郡。这会儿，当诗人孤独地登楼送目时，一种强烈的怀念故人之情不觉油然而生，脱口唱出了一、二两句：“踏阁攀林恨不同，楚云沧海思无穷。”　　这开头两句虽然开门见山，将离愁别恨和盘托出，而在用笔上，却又有委婉曲折之妙。一、二两句采用的都是节奏比较和缓的“二二三”的句式：“踏阁──攀林──恨不同，楚云──沧海──思无穷”。在这里，意义单位与音韵单位是完全一致的，每句七个字，一波而三折，节奏上较之三、四句的“四三”句式，“数家砧杵──秋山下，一郡荆榛──寒雨中”，显然有缓急的不同。句中的自对，也使这两句的节奏变得徐缓。“踏阁”与“攀林”，“楚云”与“沧海”，分别在句中形成自对。朗读或默诵时，在对偶成分之间自然要有略长的停顿，使整个七字句进一步显得从容不迫。所以，尽管诗人的感情是强烈的，而在表现上却又不是一泻无余的，它流荡在舒徐的节律之中，给人以离恨绵绵、愁思茫茫的感觉。　　三、四句承一、二句而来，是“恨不同”与“思无穷”的形象的展示。在前两句中，诗人用充满感情的声音歌唱；到这后两句，写法顿变，用似乎冷漠的笔调随意点染了一幅烟雨茫茫的图画。粗粗看去，不免感到突兀费解；细细想来，又觉得唯有这样写，才能情真景切、恰到好处地表现出登楼怀友这一主题。　　第三句中的“砧杵”，是捣制寒衣用的垫石和棒槌。这里指捣衣时砧杵相击发出的声音。秋风里传来“数家”零零落落的砧杵声，表现了“断续寒砧断续风”（李煜《捣练子》）的意境。“秋山下”，点明节令并交代“数家砧杵”的地点，“秋山”的景色也是萧索的。全句主要写听觉，同时也是诗人见到的颇为冷清的秋景的一角。　　最后一句着重写极目远望所见的景象。“荆榛”，泛指高矮不等的杂树。“一郡”，形容荆榛莽莽苍苍，一望无涯，几乎塞满了全郡。而“寒雨中”三字，又给“一郡荆榛”平添了一道雨丝织成的垂帘，使整个画面越发显得迷离恍惚。这一句主要诉诸视觉，而在画外还同时响着不断滴落的雨声。　　三四两句写景，字字不离作者的所见所闻，正好切合诗题中的“登楼”。然而，诗人又不只是在单纯地写景。砧杵声在诗词中往往是和离情联在一起的，正是这种凄凉的声音震动了他的心弦，激起了他难耐的孤寂之感与对故人的思念之情。秋风秋雨愁煞人，诗人又仿佛从迷迷蒙蒙的雨中荆榛的画面上，看到了自己离恨别绪引起的无边的惆怅迷惘的具体形象。因而，进入诗中的砧杵，荆榛，寒雨，是渗透了作者思想感情的艺术形象，是他用自己的怨别伤离之情开凿出来的艺术境界。所以，三、四句虽然字字作景语，实际上却又字字是情语；字字不离眼前的实景，而又字字紧扣住诗人的心境。　　这首诗在艺术上的最大特色是采用虚实相生的写法。一、二句直抒，用的是虚笔；三、四句写景，用的是实笔。二者相映成趣，相得益彰。虚笔概括了对友人的无穷思念，为全诗定下了抒写离情的调子。在这两句的映照下，后面以景寓情的句子才不致被误认为单纯的写景。景中之情虽然含蓄，却并不隐晦。实笔具体写出对友人的思念，使作品具有形象的感染力，耐人寻味，又使前两句泛写的感情得以落实并得到加强。虚实并用，使通篇既明朗又不乏含蓄之致，既高度概括又形象、生动。　　（陈志明）"
        },
        {
            "title": "寄职方刘郎中",
            "content": "相闻二十载，不得展平生。一夕南宫遇，聊用写中情。端服光朝次，群烈慕英声。归来坐粉闱，挥笔乃纵横。始陪文翰游，欢燕难久并。予因谬忝出，君为沉疾婴。别离寒暑过，荏苒春草生。故园兹日隔，新禽池上鸣。郡中永无事，归思徒自盈。",
            "comment": ""
        },
        {
            "title": "元日寄诸弟兼呈崔都水",
            "content": "一从守兹郡，两鬓生素发。新正加我年，故岁去超忽。淮滨益时候，了似仲秋月。川谷风景温，城池草木发。高斋属多暇，惆怅临芳物。日月昧还期，念君何时歇。",
            "comment": ""
        },
        {
            "title": "冬至夜寄京师诸弟兼怀崔都水",
            "content": "理郡无异政，所忧在素餐。徒令去京国，羁旅当岁寒。子月生一气，阳景极南端。已怀时节感，更抱别离酸。私燕席云罢，还斋夜方阑。邃幕沉空宇，孤灯照床单。应同兹夕念，宁忘故岁欢。川途恍悠邈，涕下一阑干。",
            "comment": ""
        },
        {
            "title": "闲居寄诸弟",
            "content": "秋草生庭白露时，故园诸弟益相思。尽日高斋无一事，芭蕉叶上独题诗。",
            "comment": ""
        },
        {
            "title": "新秋夜寄诸弟",
            "content": "两地俱秋夕，相望共星河。高梧一叶下，空斋归思多。方用忧人瘼，况自抱微痾。无将别来近，颜鬓已蹉跎。",
            "comment": ""
        },
        {
            "title": "寄大梁诸友",
            "content": "分竹守南谯，弭节过梁池。雄都众君子，出饯拥河湄。燕谑始云洽，方舟已解维。一为风水便，但见山川驰。昨日次睢阳，今夕宿符离。云树怆重叠，烟波念还期。相敦在勤事，海内方劳师。",
            "comment": ""
        },
        {
            "title": "闲居寄端及重阳",
            "content": "山明野寺曙钟微，雪满幽林人迹稀。闲居寥落生高兴，无事风尘独不归。",
            "comment": ""
        },
        {
            "title": "寄令狐侍郎",
            "content": "三山有琼树，霜雪色逾新。始自风尘交，中结绸缪姻。西掖方掌诰，南宫复司春。夕燕华池月，朝奉玉阶尘。众宝归和氏，吹嘘多俊人。群公共然诺，声问迈时伦。孤鸿既高举，燕雀在荆榛。翔集且不同，岂不欲殷勤。一旦迁南郡，江湖渺无垠。宠辱良未定，君子岂缁磷。寒暑已推斥，别离生苦辛。非将会面目，书札何由申。",
            "comment": ""
        },
        {
            "title": "寄柳州韩司户郎中",
            "content": "达识与昧机，智殊迹同静。于焉得携手，屡赏清夜景。潇洒陪高咏，从容羡华省。一逐风波迁，南登桂阳岭。旧里门空掩，欢游事皆屏。怅望城阙遥，幽居时序永。春风吹百卉，和煦变闾井。独闷终日眠，篇书不复省。唯当望雨露，沾子荒遐境。",
            "comment": ""
        },
        {
            "title": "寄中书刘舍人",
            "content": "云霄路竟别，中年迹暂同。比翼趋丹陛，连骑下南宫。佳咏邀清月，幽赏滞芳丛。迨予一出守，与子限西东。晨露方怆怆，离抱更忡忡。忽睹九天诏，秉纶归国工。玉座浮香气，秋禁散凉风。应向横门度，环珮杳玲珑。光辉恨未瞩，归思坐难通。苍苍松桂姿，想在掖垣中。",
            "comment": ""
        },
        {
            "title": "沣上醉题寄涤武",
            "content": "芳园知夕燕，西郊已独还。谁言不同赏，俱是醉花间。",
            "comment": ""
        },
        {
            "title": "社日寄崔都水及诸弟群属",
            "content": "山郡多暇日，社时放吏归。坐阁独成闷，行塘阅清辉。春风动高柳，芳园掩夕扉。遥思里中会，心绪怅微微。",
            "comment": ""
        },
        {
            "title": "善福精舍示诸生",
            "content": "湛湛嘉树阴，清露夜景沉。悄然群物寂，高阁似阴岑。方以玄默处，岂为名迹侵。法妙不知归，独此抱冲襟。斋舍无馀物，陶器与单衾。诸生时列坐，共爱风满林。",
            "comment": ""
        },
        {
            "title": "沣上寄幼遐",
            "content": "寂寞到城阙，惆怅返柴荆。端居无所为，念子远徂征。夏昼人已息，我怀独未宁。忽从东斋起，兀兀寻涧行。罥挂丛榛密，披玩孤花明。旷然西南望，一极山水情。周览同游处，逾恨阻音形。壮图非旦夕，君子勤令名。勿复久留燕，蹉跎在北京。",
            "comment": ""
        },
        {
            "title": "闲居赠友",
            "content": "补吏多下迁，罢归聊自度。园庐既芜没，烟景空澹泊。闲居养痾瘵，守素甘葵藿。颜鬓日衰耗，冠带亦寥落。青苔已生路，绿筠始分箨。夕气下遥阴，微风动疏薄。草玄良见诮，杜门无请托。非君好事者，谁来顾寂寞。",
            "comment": ""
        },
        {
            "title": "沣上西斋寄诸友（七月中善福之西斋作）",
            "content": "绝岸临西野，旷然尘事遥。清川下逦迤，茅栋上岧峣。玩月爱佳夕，望山属清朝。俯砌视归翼，开襟纳远飙。等陶辞小秩，效朱方负樵。闲游忽无累，心迹随景超。明世重才彦，雨露降丹霄。群公正云集，独予忻寂寥。",
            "comment": ""
        },
        {
            "title": "休沐东还胄贵里示端",
            "content": "宦游三十载，田野久已疏。休沐遂兹日，一来还故墟。山明宿雨霁，风暖百卉舒。泓泓野泉洁，熠熠林光初。竹木稍摧翳，园场亦荒芜。俯惊鬓已衰，周览昔所娱。存没恻私怀，迁变伤里闾。欲言少留心，中复畏简书。世道良自退，荣名亦空虚。与子终携手，岁晏当来居。",
            "comment": ""
        },
        {
            "title": "对雨赠李主簿、高秀才",
            "content": "逦迤曙云薄，散漫东风来。青山满春野，微雨洒轻埃。吏局劳佳士，宾筵得上才。终朝狎文墨，高兴共徘徊。",
            "comment": ""
        },
        {
            "title": "对雪赠徐秀才",
            "content": "靡靡寒欲收，霭霭阴还结。晨起望南端，千林散春雪。妍光属瑶阶，乱绪陵新节。无为掩扉卧，独守袁生辙。",
            "comment": ""
        },
        {
            "title": "县内闲居赠温公",
            "content": "满郭春风岚已昏，鸦栖散吏掩重门。虽居世网常清净，夜对高僧无一言。",
            "comment": ""
        },
        {
            "title": "寄子西",
            "content": "夏景已难度，怀贤思方续。乔树落疏阴，微风散烦燠。伤离枉芳札，忻遂见心曲。蓝上舍已成，田家雨新足。托邻素多欲，残帙犹见束。日夕上高斋，但望东原绿。",
            "comment": ""
        },
        {
            "title": "对雨寄韩库部协",
            "content": "飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。",
            "comment": ""
        },
        {
            "title": "赠冯著",
            "content": "契阔仕两京，念子亦飘蓬。方来属追往，十载事不同。岁晏乃云至，微褐还未充。惨凄游子情，风雪自关东。华觞发欢颜，嘉藻播清风。始此盈抱恨，旷然一夕中。善蕴岂轻售，怀才希国工。谁当念素士，零落岁华空。",
            "comment": ""
        },
        {
            "title": "赠令狐士曹",
            "content": "秋檐滴滴对床寝，山路迢迢联骑行。到家俱及东篱菊，何事先归半日程。",
            "comment": ""
        },
        {
            "title": "使云阳寄府曹",
            "content": "夙驾祗府命，冒炎不遑息。百里次云阳，闾阎问漂溺。上天屡愆气，胡不均寸泽。仰瞻乔树巅，见此洪流迹。良苗免湮没，蔓草生宿昔。颓墉满故墟，喜返将安宅。周旋涉涂潦，侧峭缘沟脉。仁贤忧斯民，贱子甘所役。公堂众君子，言笑思与觌。",
            "comment": ""
        },
        {
            "title": "寄卢庾",
            "content": "悠悠远离别，分此欢会难。如何两相近，反使心不安。乱发思一栉，垢衣思一浣。岂如望友生，对酒起长叹。时节异京洛，孟冬天未寒。广陵多车马，日夕自游盘。独我何耿耿，非君谁为欢。",
            "comment": ""
        },
        {
            "title": "赠王侍御",
            "content": "心同野鹤与尘远，诗似冰壶见底清。府县同趋昨日事，升沉不改故人情。上阳秋晚萧萧雨，洛水寒来夜夜声。自叹犹为折腰吏，可怜骢马路傍行。",
            "comment": ""
        },
        {
            "title": "寄冯著",
            "content": "春雷起萌蛰，土壤日已疏。胡能遭盛明，才俊伏里闾。偃仰遂真性，所求惟斗储。披衣出茅屋，盥漱临清渠。吾道亦自适，退身保玄虚。幸无职事牵，且览案上书。亲友各驰骛，谁当访敝庐。思君在何夕，明月照广除。",
            "comment": ""
        },
        {
            "title": "赠卢嵩",
            "content": "百川注东海，东海无虚盈。泥滓不能浊，澄波非益清。恬然自安流，日照万里晴。云物不隐象，三山共分明。奈何疾风怒，忽若砥柱倾。海水虽无心，洪涛亦相惊。怒号在倏忽，谁识变化情。",
            "comment": ""
        },
        {
            "title": "赠李儋",
            "content": "丝桐本异质，音响合自然。吾观造化意，二物相因缘。误触龙凤啸，静闻寒夜泉。心神自安宅，烦虑顿可捐。何因知久要，丝白漆亦坚。",
            "comment": ""
        },
        {
            "title": "示从子河南尉班",
            "content": "拙直余恒守，公方尔所存。同占朱鸟克，俱起小人言。立政思悬棒，谋身类触藩。不能林下去，只恋府廷恩。",
            "comment": ""
        },
        {
            "title": "赠萧河南",
            "content": "厌剧辞京县，褒贤待诏书。酂侯方继业，潘令且闲居。霁后三川冷，秋深万木疏。对琴无一事，新兴复何如。",
            "comment": ""
        },
        {
            "title": "与村老对饮",
            "content": "鬓眉雪色犹嗜酒，言辞淳朴古人风。乡村年少生离乱，见话先朝如梦中。第一百八十七卷",
            "comment": ""
        },
        {
            "title": "军中冬燕",
            "content": "沧海已云晏，皇恩犹念勤。式燕遍恒秩，柔远及斯人。兹邦实大藩，伐鼓军乐陈。是时冬服成，戎士气益振。虎竹谬朝寄，英贤降上宾。旋罄周旋礼，愧无海陆珍。庭中丸剑阑，堂上歌吹新。光景不知晚，觥酌岂言频。单醪昔所感，大醵况同忻。顾谓军中士，仰答何由申。",
            "comment": ""
        },
        {
            "title": "司空主簿琴席",
            "content": "烟华方散薄，蕙气犹含露。澹景发清琴，幽期默玄悟。流连白雪意，断续回风度。掩抑虽已终，忡忡在幽素。",
            "comment": ""
        },
        {
            "title": "郡楼春燕",
            "content": "众乐杂军鞞，高楼邀上客。思逐花光乱，赏馀山景夕。为郡访凋瘵，守程难损益。聊假一杯欢，暂忘终日迫。",
            "comment": ""
        },
        {
            "title": "滁州园池燕元氏亲属",
            "content": "日暮游清池，疏林罗高天。馀绿飘霜露，夕气变风烟。水门架危阁，竹亭列广筵。一展私姻礼，屡叹芳樽前。感往在兹会，伤离属颓年。明晨复云去，且愿此流连。",
            "comment": ""
        },
        {
            "title": "春宵燕万年吉少府中孚南馆",
            "content": "始见斗柄回，复兹霜月霁。河汉上纵横，春城夜迢递。宾筵接时彦，乐燕凌芳岁。稍爱清觞满，仰叹高文丽。欲去返郊扉，端为一欢滞。",
            "comment": ""
        },
        {
            "title": "西郊燕集",
            "content": "济济众君子，高宴及时光。群山霭遐瞩，绿野布熙阳。列坐遵曲岸，披襟袭兰芳。野庖荐嘉鱼，激涧泛羽觞。众鸟鸣茂林，绿草延高冈。盛时易徂谢，浩思坐飘飏。眷言同心友，兹游安可忘。",
            "comment": ""
        },
        {
            "title": "扈亭西陂燕赏",
            "content": "杲杲朝阳时，悠悠清陂望。嘉树始氤氲，春游方浩荡。况逢文翰侣，爱此孤舟漾。绿野际遥波，横云分叠嶂。公堂日为倦，幽襟自兹旷。有酒今满盈，愿君尽弘量。",
            "comment": ""
        },
        {
            "title": "南塘泛舟会元六昆季",
            "content": "端居倦时燠，轻舟泛回塘。微风飘襟散，横吹绕林长。云澹水容夕，雨微荷气凉。一写悁勤意，宁用诉华觞。",
            "comment": ""
        },
        {
            "title": "夜偶诗客操公作",
            "content": "尘襟一潇洒，清夜得禅公。远自鹤林寺，了知人世空。惊禽翻暗叶，流水注幽丛。多谢非玄度，聊将诗兴同。",
            "comment": ""
        },
        {
            "title": "慈恩伽蓝清会",
            "content": "素友俱薄世，屡招清景赏。鸣钟悟音闻，宿昔心已往。重门相洞达，高宇亦遐朗。岚岭晓城分，清阴夏条长。氲氛芳台馥，萧散竹池广。平荷随波泛，回飙激林响。蔬食遵道侣，泊怀遗滞想。何彼尘昏人，区区在天壤。",
            "comment": ""
        },
        {
            "title": "贾常侍林亭燕集",
            "content": "高贤侍天陛，迹显心独幽。朱轩骛关右，池馆在东周。缭绕接都城，氤氲望嵩丘。群公尽词客，方驾永日游。朝旦气候佳，逍遥写烦忧。绿林蔼已布，华沼澹不流。没露摘幽草，涉烟玩轻舟。圆荷既出水，广厦可淹留。放神遗所拘，觥罚屡见酬。乐燕良未极，安知有沉浮。醉罢各云散，何当复相求。",
            "comment": ""
        },
        {
            "title": "扬州偶会前洛阳卢耿主簿（应物顷贰洛阳常有",
            "content": "楚塞故人稀，相逢本不期。犹存袖里字，忽怪鬓中丝。客舍盈樽酒，江行满箧诗。更能连骑出，还似洛桥时。",
            "comment": ""
        },
        {
            "title": "燕李录事",
            "content": "与君十五侍皇闱，晓拂炉烟上赤墀。花开汉苑经过处，雪下骊山沐浴时。近臣零落今犹在，仙驾飘飖不可期。此日相逢思旧日，一杯成喜亦成悲。",
            "comment": ""
        },
        {
            "title": "大梁亭会李四栖梧作",
            "content": "梁王昔爱才，千古化不泯。至今蓬池上，远集八方宾。车马平明合，城郭满埃尘。逢君一相许，岂要平生亲。入仕三十载，如何独未伸。英声久籍籍，台阁多故人。置酒发清弹，相与乐佳辰。孤亭得长望，白日下广津。富贵良可取，朅来西入秦。秋风旦夕起，安得客梁陈。",
            "comment": ""
        },
        {
            "title": "效陶彭泽",
            "content": "霜露悴百草，时菊独妍华。物性有如此，寒暑其奈何。掇英泛浊醪，日入会田家。尽醉茅檐下，一生岂在多。",
            "comment": "：①《效陶彭泽》，亦称《和陶诗》。\r\n②陶彭泽，陶渊明。\r\n③霜露，秋霜，严霜。\r\n④悴：此处当作使之凋零、衰败解。\r\n⑤妍：美丽，此处用作动词，有盛开、捧献之意。 | ：　　百草在严霜的摧残之下都已经凋零衰败，只有高洁的菊花不畏严寒，依然为人们捧献出赏心悦目的芳华。…… | ：　　本诗作旨在盛赞菊之可贵的坚贞本性，不慰畏严霜摧残，不为外物所移。"
        },
        {
            "title": "与韩库部会王祠曹宅作",
            "content": "闲门荫堤柳，秋渠含夕清。微风送荷气，坐客散尘缨。守默共无吝，抱冲俱寡营。良时颇高会，琴酌共开情。",
            "comment": ""
        },
        {
            "title": "效何水部二首",
            "content": "玉宇含清露，香笼散轻烟。应当结沉抱，难从兹夕眠。夕漏起遥恨，虫响乱秋阴。反复相思字，中有故人心。",
            "comment": ""
        },
        {
            "title": "与友生野饮效陶体",
            "content": "携酒花林下，前有千载坟。于时不共酌，奈此泉下人。始自玩芳物，行当念徂春。聊舒远世踪，坐望还山云。且遂一欢笑，焉知贱与贫。",
            "comment": ""
        },
        {
            "title": "杂体五首",
            "content": "沉沉匣中镜，为此尘垢蚀。辉光何所如，月在云中黑。南金既雕错，鞶带共辉饰。空存鉴物名，坐使妍蚩惑。美人竭肝胆，思照冰玉色。自非磨莹工，日日空叹息。古宅集祆鸟，群号枯树枝。黄昏窥人室，鬼物相与期。居人不安寝，搏击思此时。岂无鹰与鹯，饱肉不肯飞。既乖逐鸟节，空养凌云姿。孤负肉食恩，何异城上鸱。春罗双鸳鸯，出自寒夜女。心精烟雾色，指历千万绪。长安贵豪家，妖艳不可数。裁此百日功，唯将一朝舞。舞罢复裁新，岂思劳者苦。同声自相应，体质不必齐。谁知贾人铎，能使大乐谐。铿锵发宫徵，和乐变其哀。人神既昭享，凤鸟亦下来。岂非至贱物，一奏升天阶。物情苟有合，莫问玉与泥。碌碌荆山璞，卞和献君门。荆璞非有求，和氏非有恩。所献知国宝，至公不待言。是非吾欲默，此道今岂存。",
            "comment": ""
        },
        {
            "title": "拟古诗十二首",
            "content": "辞君远行迈，饮此长恨端。已谓道里远，如何中险艰。流水赴大壑，孤云还暮山。无情尚有归，行子何独难。驱车背乡园，朔风卷行迹。严冬霜断肌，日入不遑息。忧欢容发变，寒暑人事易。中心君讵知，冰玉徒贞白。黄鸟何关关，幽兰亦靡靡。此时深闺妇，日照纱窗里。娟娟双青娥，微微启玉齿。自惜桃李年，误身游侠子。无事久离别，不知今生死。峨峨高山巅，浼浼青川流。世人不自悟，驰谢如惊飍。百金非所重，厚意良难得。旨酒亲与朋，芳年乐京国。京城繁华地，轩盖凌晨出。垂杨十二衢，隐映金张室。汉宫南北对，飞观齐白日。游泳属芳时，平生自云毕。绮楼何氛氲，朝日正杲杲。四壁含清风，丹霞射其牖。玉颜上哀啭，绝耳非世有。但感离恨情，不知谁家妇。孤云忽无色，边马为回首。曲绝碧天高，馀声散秋草。徘徊帷中意，独夜不堪守。思逐朔风翔，一去千里道。嘉树蔼初绿，靡芜叶幽芳。君子不在赏，寄之云路长。路长信难越，惜此芳时歇。孤鸟去不还，缄情向天末。月满秋夜长，惊鸟号北林。天河横未落，斗柄当西南。寒蛩悲洞房，好鸟无遗音。商飙一夕至，独宿怀重衾。旧交日千里，隔我浮与沉。人生岂草木，寒暑移此心。酒星非所酌，月桂不为食。虚薄空有名，为君长叹息。兰蕙虽可怀，芳香与时息。岂如凌霜叶，岁暮蔼颜色。折柔将有赠，延意千里客。草木知贱微，所贵寒不易。神州高爽地，遐瞰靡不通。寒月野无绿，寥寥天宇空。阴阳不停驭，贞脆各有终。汾沮何鄙俭，考槃何退穷。反志解牵跼，无为尚劳躬。美人夺南国，一笑开芙蓉。清镜理容发，褰帘出深重。艳曲呈皓齿，舞罗不堪风。慊慊情有待，赠芳为我容。可嗟青楼月，流影君帷中。春至林木变，洞房夕含清。单居谁能裁，好鸟对我鸣。良人久燕赵，新爱移平生。别时双鸳绮，留此千恨情。碧草生旧迹，绿琴歇芳声。思将魂梦欢，反侧寐不成。揽衣迷所次，起望空前庭。孤影中自恻，不知双涕零。秋天无留景，万物藏光辉。落叶随风起，愁人独何依。华月屡圆缺，君还浩无期。如何雨绝天，一去音问违。有客天一方，寄我孤桐琴。迢迢万里隔，托此传幽音。冰霜中自结，龙凤相与吟。弦以明直道，漆以固交深。白日淇上没，空闺生远愁。寸心不可限，淇水长悠悠。芳树自妍芳，春禽自相求。徘徊东西厢，孤妾谁与俦。年华逐丝泪，一落俱不收。",
            "comment": ""
        },
        {
            "title": "杂曲歌辞·宫中调笑",
            "content": "胡马，胡马，远放燕支山下。咆沙咆雪独嘶，东望西望路迷。迷路，迷路，边草无穷日暮。河汉，河汉，晓挂秋城漫漫。愁人起望相思，江南塞北别离。离别，离别，河汉虽同路绝。",
            "comment": ""
        },
        {
            "title": "晦日处士叔园林燕集",
            "content": "遽看蓂叶尽，坐阙芳年赏。赖此林下期，清风涤烦想。始萌动新煦，佳禽发幽响。岚岭对高斋，春流灌蔬壤。樽酒遗形迹，道言屡开奖。幸蒙终夕欢，聊用税归鞅。",
            "comment": ""
        },
        {
            "title": "杂曲歌辞·三台二首",
            "content": "一年一年老去，明日后日花开。未报长安平定，万国岂得衔杯。冰泮寒塘始绿，雨馀百草皆生。朝来门阁无事，晚下高斋有情。",
            "comment": ""
        },
        {
            "title": "相和歌辞·相逢行",
            "content": "二十登汉朝，英声迈今古。适从东方来，又欲谒明主。犹酣新丰酒，尚带灞陵雨。邂逅两相逢，别来问寒暑。宁知白日晚，暂向花间语。忽闻长乐钟，走马东西去。",
            "comment": ""
        },
        {
            "title": "横吹曲辞·长安道",
            "content": "汉家宫殿含云烟，两宫十里相连延。晨霞出没弄丹阙，春雨依微自甘泉。春雨依微春尚早，长安贵游爱芳草。宝马横来下建章，香车却转避驰道。贵游谁最贵，卫霍世难比。何能蒙主恩，幸遇边尘起。归来甲第拱皇居，朱门峨峨临九衢。中有流苏合欢之宝帐，一百二十凤凰罗列含明珠。下有锦铺翠被之粲烂，博山吐香五云散。丽人绮阁情飘飖，头上鸳钗双翠翘。低鬟曳袖回春雪，聚黛一声愁碧霄。山珍海错弃藩篱，烹犊炰羔如折葵。既请列侯封部曲，还将金印授庐儿。欢荣若此何所苦，但苦白日西南驰。",
            "comment": ""
        },
        {
            "title": "乐府杂曲·鼓吹曲辞·芳树",
            "content": "迢迢芳园树，列映清池曲。对此伤人心，还如故时绿。风条洒馀霭，露叶承新旭。佳人不再攀，下有往来躅。",
            "comment": ""
        },
        {
            "title": "杂曲歌辞·突厥三台",
            "content": "雁门山上雁初飞，马邑阑中马正肥。日旰山西逢驿使，殷勤南北送征衣。",
            "comment": ""
        },
        {
            "title": "幽居",
            "content": "贵贱虽异等，出门皆有营。独无外物牵，遂此幽居情。微雨夜来过，不知春草生。青山忽已曙，鸟雀绕舍鸣。时与道人偶，或随樵者行。自当安蹇劣，谁谓薄世荣。",
            "comment": " | 【注释】　　韦应物的山水诗“高雅闲淡，自成一家之体”（白居易《与元九书》），形式多用五古。《幽居》就是比较有名的一首。　　诗人从十五岁到五十四岁，在官场上度过了四十年左右的时光，其中只有两次短暂的闲居。《幽居》这首诗大约就写于他辞官闲居的时候。全篇描写了一个悠闲宁静的境界，反映了诗人幽居独处、知足保和的心情。在思想内容上虽没有多少积极意义，但其中有佳句为世人称道，因而历来受到人们的重视。　　“贵贱虽异等，出门皆有营”，开头二句是写诗人对世路人情的看法，意思是说世人无论贵贱高低，总要为生活而出门奔走营谋，尽管身分不同，目的不一，而奔走营生都是一样的。这两句，虽平平写来，多少透露出一点感慨，透露出他对人生道路坎坷不平，人人都要为生存而到处奔走的厌倦之情，但诗人并不是要抒发这种感慨，也不是要描写人生道路的艰难，而是用世人“皆有营”作背景，反衬自己此时幽居的清闲，也就是举世辛劳而我独闲了。　　所以“独无外物牵，遂此幽居情”，便是以上二句作反衬而来，表现了诗人悠然自得的心情。由于对官场现实的不满，他曾经说过：“日夕思自退，出门望故山。君心倘如此，携手相与还”（《高陵书情寄三原卢少府》），表示了归隐的愿望。如今，他能够辞官归来，实现了无事一身轻的愿望，自然是满怀欣喜。　　吴乔在《围炉诗话》中说：“景物无自生，惟情所化。情哀则景哀，情乐则景乐。”韦应物此时的心情是愉快的、安闲的，因而在他笔下所描绘出的景物也自然著上轻松愉快、明丽新鲜的色彩。下边六句是以愉悦的笔调对幽居生活作具体描写。　　“微雨夜来过，不知春草生。青山忽已曙，鸟雀绕舍鸣。”这四句全用白描手法。“微雨”两句，是人们赞赏的佳句。这里说“微雨”，是对早春细雨的准确描绘；“夜来过”，着一“过”字，便写出了诗人的感受。显然他并没有看到这夜来的春雨，只是从感觉上得来，因而与下句的“不知”关合，写的是感觉和联想。这两句看来描写的是景而实际是写情，写诗人对夜来细微春雨的喜爱和对春草在微雨滋润下成长的欣慰。这里有一派生机盎然的春天气息，也有诗人热爱大自然的愉快情趣。比之谢灵运的“池塘生春草，园柳变鸣禽”（《登池上楼》），要更含蓄、蕴藉，更丰富新鲜，饶有生意。“青山忽已曙，鸟雀绕舍鸣”，是上文情景的延伸与烘托。这里不独景色秾鲜，也有诗人幽居的宁静和心情的喜悦。真是有声有色，清新酣畅。　　这四句是诗人对自己幽居生活的一个片断的描绘，他只截取了早春清晨一个短暂时刻的山中景物和自己的感受，然后加以轻轻点染，便在读者面前呈现出一幅生动的图画，同时诗人幽居的喜悦、知足保和的情趣也在这画面中透露出来。　　接下去，“时与道人偶，或随樵者行。”“时与”、“或随”，说明有时与道士相邂逅，有时同樵夫相过从，这些事都不是经常的，也就是说，诗人幽居山林，很少与人交游。这样，他的清幽淡漠、平静悠闲则是可想而知了。　　韦应物实现了脱离官场，幽居山林，享受可爱的清流、茂树、云物的愿望，他感到心安理得，因而“自当安蹇劣，谁谓薄世荣”。“蹇劣”，笨拙愚劣的意思；“薄世荣”，鄙薄世人对富贵荣华的追求。这里用了《魏志·王粲传》的典故。《王粲传》中说到徐干，引了裴松之注说：徐干“轻官忽禄，不耽世荣”。韦应物所说的与徐干有所不同，韦应物这二句的意思是：我本就是笨拙愚　　劣的人，过这种幽居生活自当心安理得，怎么能说我是那种鄙薄世上荣华富贵的高雅之士呢！对这两句，我们不能单纯理解为是诗人的解嘲，因为诗人并不是完全看破红尘而去归隐，他只是对官场的昏暗有所厌倦，想求得解脱，因而辞官幽居。一旦有机遇，他还是要进入仕途的。所以诗人只说自己的愚拙，不说自己的清高，把自己同真隐士区别开来。这既表示了他对幽居独处、独善其身的满足，又表示了对别人的追求并不鄙弃。　　韦应物的诗受陶渊明、谢灵运、王维、孟浩然等前辈诗人的影响很大，前人说：“应物五言古体源出于陶，而化于三谢，故真而不朴，华而不绮”（《四库全书总目提要》），又说：“一寄穗秾鲜于简淡之中，渊明以来，盖一人而已”（宋濂《宋文宪公集》卷三十七）。这些评价并不十分恰当，但是可以说明韦诗的艺术价值和艺术风格的。　　（张秉戍）"
        },
        {
            "title": "夕次盱眙县",
            "content": "落帆逗淮镇，停舫临孤驿。浩浩风起波，冥冥日沉夕。人归山郭暗，雁下芦洲白。独夜忆秦关，听钟未眠客。",
            "comment": "：①次：停泊。\r\n②逗：停留。\r\n③淮镇：淮水旁的市镇，指盱眙。\r\n④舫：船。\r\n⑤临：靠近。\r\n⑥驿：供邮差和官员旅宿的水陆交通站。 \r\n⑦“人归”句：意为日落城暗，人也回去休息了。\r\n⑧芦洲：芦苇丛生的水洲。 \r\n⑨秦：今陕西的别称。因战国时为秦地而得名。\r\n⑩客：诗人自称。此句意为孤独之夜，怀念家乡。 | ：　　卸帆留宿淮水岸边的小镇，小舫停靠着孤零零的旅驿。大风突起江上的波浪浩荡，太阳沉落大地的夜色苍黑。山昏城暗人们都回家安憩，月照芦洲雁群也落下栖息。夜晚孤独我不禁想起长安，听到岸上钟声我怎能入睡？ | ：　　这首诗写旅途中的客思。诗人因路遇风波而夕次孤驿，在孤驿中所见全是秋日傍晚的一片萧索的景象，夜听寒钟思念故乡，彻夜未眠。一片思乡之情和愁绪全在景物的描写之中。诗的妙处，在寓情于景，情景交融。本诗对旷野苍凉凄清的夜景极尽渲染，把风尘飘泊，羁旅愁思烘托得强烈感人。 | 【注释】【简析】：芦花飞白，已经是秋天。晚上泊舟淮水边，驿馆凄清，因思乡而不能成眠，环境、氛围都衬托了诗人的心绪。【注解】：１、落帆：卸帆。２、人归句：意谓日落城暗，人也回到休息处所去了。３、芦洲：芦苇丛生的水泽。４、秦：今陕西一带。【韵译】：卸帆留宿淮水岸边的小镇，小舫停靠着孤零零的旅驿。大风突起江上的波浪浩荡，太阳沉落大地的夜色苍黑。山昏城暗人们都回家安憩，月照芦洲雁群也落下栖息。夜晚孤独我不禁想起长安，听到岸上钟声我怎能入睡？【评析】：����这是一首写楫旅风波，泊岸停宿，客居不眠，顿生乡思的诗。诗的前四句为第一段，是写傍晚因路途风波，不得不停舫孤驿。后四句为第二段，是写人雁归宿、夜幕降临，自夜到晓不能入眠而生乡思客愁。����全诗富有生活气息，侃侃诉说，淡淡抒情，看是写景，景中寓情，情由景生，景令动情。读来颇为动人。--引自\"超纯斋诗词\"bookbest.163.net 翻译、评析：刘建勋 　　MOORING AT TWILIGHT IN YUYI DISTRICTFurling my sail near the town of Huai, I find for harbour a little cove Where a sudden breeze whips up the waves. The sun is growing dim now and sinks in the dusk. People are coming home. The bright mountain-peak darkens. Wildgeese fly down to an island of white weeds. ...At midnight I think of a northern city-gate, And I hear a bell tolling between me and sleep."
        },
        {
            "title": "送杨氏女",
            "content": "永日方戚戚，出门复悠悠。女子今有行，大江溯轻舟。尔辈况无恃，抚念益慈柔。幼为长所育，两别泣不休。对此结中肠，义往难复留。自小阙内训，事姑贻我忧。赖兹托令门，仁恤庶无尤。贫俭诚所尚，资从岂待周。孝恭遵妇道，容止顺其猷。别离在今晨，见尔当何秋。居闲始自遣，临感忽难收。归来视幼女，零泪缘缨流。",
            "comment": "：①戚戚：悲伤忧愁\r\n②悠悠：遥远\r\n③行：出嫁\r\n④无恃：幼时无母\r\n⑤阕：通“缺”\r\n⑥内训：母亲的训导\r\n⑦令门：好的人家，这里指女儿的夫家\r\n⑧尤：过失 | ：　　整日是悲喜哀伤，出门远行路途悠悠，女儿今天出嫁，轻舟溯江而去。你自幼痛失母亲，抚育你时益发倾注了我心中的慈爱。幼小的妹妹依靠姐姐抚育，分别时姐妹哭泣不止。她们互相倾吐衷曲，女大当嫁自不能把你挽留。你自小没有得到母亲的训导，侍奉公婆不能不使我担忧。令人欣慰的是你托身贤惠人家，会得到他们的信任和体恤，家道清贫，节俭诚信为我们所崇尚，嫁妆哪能备办得十分周全。孝顺恭敬长幼，恪守妇德规范；容貌举动要合乎礼节要求。父女离别就在今晨，以后相见却不知要等到哪个春秋？闲居时还能自我解遣悲愁，临别时的伤感真是难收。回来看到留在身边的幼女，禁不住又流下悲喜的眼泪。 | ：　　这是一首送女出嫁的好诗。送女出行，万千叮咛；怜其无恃，反复诫训。诗人早 年丧妻，留下两女自小相依为命，感情颇为深厚。因为对亡妻的思念，对二女自然更 加怜爱。在大女儿出嫁之时，自然临别而生感伤之情。 \r\n　　全诗情真语挚，至性至诚。慈父爱，骨肉情，跃然纸上。“贫俭诚所尚，资从岂 待周”。可作红衣千秋楷模。\r\n　　开头点明女儿将出嫁之事：女儿要嫁往夫家路途很遥远。念及女儿幼年丧母，自己一身兼父母之慈爱，当此离别之际，心中甚为不忍。\r\n　　然而女大当嫁是天经地义的事。诗人忍痛告诫女儿到了夫家，要遵从礼仪孝道，要勤俭持家，这是对女儿的一片殷殷期望。 | 【注释】杨氏女，指女儿嫁给杨家。１、永日：整天。２、悠悠：遥远貌。３、行：指出嫁。４、无恃：无母。５、令门：对其夫家的尊称。６、容止：这里是一举一动的意思。７、居闲：平日。【简析】：诗人早年丧妻，对女儿怀有一种父爱兼母爱的感情，临行时反复叮嘱，正是在尽作母亲的责任。两姐妹的哭，可看出两个失母孤儿感情的深厚。全诗朴实无华，诚挚感人。【评析】：����这是一首送女出嫁的好诗。送女出行，万千叮咛；怜其无恃，反复诫训。诗人早年丧妻，留下两女自小相依为命，感情颇为深厚。因为对亡妻的思念，对二女自然更加怜爱。在大女儿出嫁之时，自然临别而生感伤之情。����全诗情真语挚，至性至诚。慈父爱，骨肉情，跃然纸上。“贫俭诚所尚，资从岂待周”。可作红衣千秋楷模。TO MY DAUGHTER ON HER MARRIAGE INTO THE YANG FAMILYMy heart has been heavy all day long Because you have so far to go. The marriage of a girl, away from her parents, Is the launching of a little boat on a great river. ...You were very young when your mother died, Which made me the more tender of you. Your elder sister has looked out for you, And now you are both crying and cannot part. This makes my grief the harder to bear; Yet it is right that you should go. ...Having had from childhood no mother to guide you, How will you honour your mother-in-law? It's an excellent family; they will be kind to you, They will forgive you your mistakes -- Although ours has been so pure and poor That you can take them no great dowry. Be gentle and respectful, as a woman should be, Careful of word and look, observant of good example. ...After this morning we separate, There's no knowing for how long.... I always try to hide my feelings -- They are suddenly too much for me, When I turn and see my younger daughter With the tears running down her cheek."
        },
        {
            "title": "三台",
            "content": "冰泮寒塘水渌，雨馀百草皆生。朝来门巷无事，晚下高斋有情。",
            "comment": ""
        },
        {
            "title": "月下会徐十一草堂",
            "content": "空斋无一事，岸帻故人期。暂辍观书夜，还题玩月诗。远钟高枕后，清露卷帘时。暗觉新秋近，残河欲曙迟。",
            "comment": ""
        },
        {
            "title": "郡斋雨中与诸文士燕集",
            "content": "兵卫森画戟，燕寝凝清香。海上风雨至，逍遥池阁凉。烦疴近消散，嘉宾复满堂。自惭居处崇，未睹斯民康。理会是非遣，性达形迹忘。鲜肥属时禁，蔬果幸见尝。俯饮一杯酒，仰聆金玉章。神欢体自轻，意欲凌风翔。吴中盛文史，群彦今汪洋。方知大藩地，岂曰财赋强。",
            "comment": "：①燕：通“宴”，意为休息。 \r\n②海上：东南近海。 \r\n③烦疴：烦燥。 \r\n④幸：希望，这里是谦词。 \r\n⑤金玉章：指客人们的诗篇。 \r\n⑥吴中：指苏州地区。 \r\n⑦藩：这里指大郡。 | ：　　官邸门前画戟林立兵卫森严， 休息室内凝聚着焚檀的清香。东南近海层层风雨吹进住所， 逍遥自在池阁之间阵阵风凉。心里头的烦躁苦闷将要消散、 嘉宾贵客重新聚集济济一堂。自己惭愧所处地位太过高贵， 未能顾及平民百姓有无安康。如能领悟事理是非自然消释， 性情达观世俗礼节就可淡忘。鲜鱼肥肉是夏令禁食的荤腥， 蔬菜水果希望大家尽管品尝。大家躬身饮下一杯醇清美酒， 抬头聆听各人吟诵金玉诗章。精神愉快身体自然轻松舒畅， 心里真想临风飘举奋力翱翔。吴中不愧为文史鼎盛的所在， 文人学士简直多如大海汪洋。现在才知道大州大郡的地方， 哪里是仅以财物丰阜而称强？ | ：　　这是一首写与文士宴集并抒发个人胸怀的诗。诗人自惭居处高崇，不见黎民疾 苦。全诗议论风情人物，大有长官胸襟。叙事，抒情，议论相间，结构井然有序。 | 【注释】【简析】：这首诗系诗人作苏州刺史时所写，通过与文友聚会时的情景描绘，写出闲适生活的情趣。语言朴素平淡，运用了白描手法，突现了秀丽清朗的艺术风格。【注解】：１、燕：通“宴”，意为休息。２、海上：东南近海。３、烦疴：烦燥。４、幸：希望，这里是谦词。５、金玉章：指客人们的诗篇。６、吴中：指苏州地区。７、藩：这里指大郡。【韵译】：官邸门前画戟林立兵卫森严，休息室内凝聚着焚檀的清香。东南近海层层风雨吹进住所，逍遥自在池阁之间阵阵风凉。心里头的烦躁苦闷将要消散、嘉宾贵客重新聚集济济一堂。自己惭愧所处地位太过高贵，未能顾及平民百姓有无安康。如能领悟事理是非自然消释，性情达观世俗礼节就可淡忘。鲜鱼肥肉是夏令禁食的荤腥，蔬菜水果希望大家尽管品尝。大家躬身饮下一杯醇清美酒，抬头聆听各人吟诵金玉诗章。精神愉快身体自然轻松舒畅，心里真想临风飘举奋力翱翔。吴中不愧为文史鼎盛的所在，文人学士简直多如大海汪洋。现在才知道大州大郡的地方，哪里是仅以财物丰阜而称强？【评析】：����这是一首写与文士宴集并抒发个人胸怀的诗。诗人自惭居处高崇，不见黎民疾苦。全诗议论风情人物，大有长官胸襟。叙事，抒情，议论相间，结构井然有序。--引自\"超纯斋诗词\"bookbest.163.net 翻译、评析：刘建勋 　ENTERTAINING LITERARY MEN IN MY OFFICIAL RESIDENCE ON A RAINY DAYOutside are insignia, shown in state; But here are sweet incense-clouds, quietly ours. Wind and rain, coming in from sea, Have cooled this pavilion above the lake And driven the feverish heat away From where my eminent guests are gathered. ...Ashamed though I am of my high position While people lead unhappy lives, Let us reasonably banish care And just be friends, enjoying nature. Though we have to go without fish and meat, There are fruits and vegetables aplenty. ...We bow, we take our cups of wine, We give our attention to beautiful poems. When the mind is exalted, the body is lightened And feels as if it could float in the wind. ...Suzhou is famed as a centre of letters; And all you writers, coming here, Prove that the name of a great land Is made by better things than wealth."
        },
        {
            "title": "寄全椒山中道士",
            "content": "今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。",
            "comment": "：①群斋：指诗人任滁洲刺史时官署中的斋舍。\r\n②山中客：指全椒县西三十里神山上的道士。\r\n③涧：山间流水的沟。\r\n④束：捆。\r\n⑤荆薪：柴火。\r\n⑥煮白石：用《神仙传》＂常煮白石为粮″典。\r\n⑦瓢：将葫芦剖成两半，一半即为瓢。\r\n⑧空山：空寂的深山。\r\n⑨行迹：来去的踪迹。 | ：　　今天郡斋里很冷，忽然想起山中隐居的人。你一定在涧底打柴，回来以后煮些清苦的饭菜。想带着一瓢酒去看你，让你在风雨夜里得到些安慰。可是秋叶落满空山，什么地方能找到你的行迹？ | ：　　诗人在风雨之夜想起友人，想带着酒去拜访，可见两人的深厚友情。而满山落叶，恐不能相遇，只能寄诗抒情，又流露出淡淡的惆怅。全诗淡淡写来，却于平淡中见深挚，流露出诗人情感上的种种跳荡与反复。开头，是由郡斋的冷而想到山中的道士，又想到送酒去安慰他，终于又觉得找不着他们而无可奈何。而自己的寂寞之情，也就无从排解。 | 【注释】白石：道家有“煮五石英法”，在斋戒后的农历九月九日，将薤白、黑芝麻、白蜜、山泉水和白石英放进锅里煮。【简析】：诗人因郡斋严寒，而突然念及住在山中的友人（道士），当然比郡斋更加寒冷。只是他的行踪，似空山落叶，无法寻访。全诗写得情深意远。【注解】：１、郡斋：指滁州刺史官署中的斋舍。２、白石：这里借喻全椒道士，说他生活的清苦。【韵译】：今天在官邸斋舍中觉得冷清，忽然想起隐居全椒山的友人。他或许正在山涧底捆绑柴荆，回到家里点火熬煮白石充饥。我本想捧持一瓢醇香的美洒，在这风凉雨冷的秋夜去拜访。然而满山遍野尽是纷纷落叶。到何处去找寻老朋友的足迹？【评析】：����这首寄赠诗，是透露对山中道士的忆念之情。首句既写出郡斋之“冷”，更是写诗人心头之“冷”。再写道士在山中苦炼修行，想送一瓢酒去，好让老友在秋风冷雨的夜中，得以安慰，又怕落叶满山，寻不到他。����全诗语言平淡无奇，然感情跳荡反复，形象鲜明自然。“落叶满空山，何处寻行迹”句，也确是诗中绝唱。宋苏东坡颇爱此诗，并刻意学之，步其韵为之“寄语庵中人，飞空本无迹”。然终不如韦应物之句。《许彦周诗话》评“此非才不逮，盖绝唱之不当和也。”--引自\"超纯斋诗词\"bookbest.163.net 翻译、评析：刘建勋 　　A POEM TO A TAOIST HERMIT CHUANJIAO MOUNTAINMy office has grown cold today; And I suddenly think of my mountain friend Gathering firewood down in the valley Or boiling white stones for potatoes in his hut.... I wish I might take him a cup of wine To cheer him through the evening storm; But in fallen leaves that have heaped the bare slopes, How should I ever find his footprints! 　　这首诗乍看无甚惊人之句，好象一潭秋水，冷然而清，颇有陶渊明的风格，向来被称为韦诗中的名篇。有人说它“一片神行”，有人说是“化工笔”（见高步瀛《唐宋诗举要》），评价很高。　　题目叫《寄全椒山中道士》。既然是“寄”，自然会吐露对山中道士的忆念之情。但忆念只是一层，还有更深的一层，需要细心领略。　　诗的关键在于那个“冷”字。全诗所透露的也正是在这个“冷”字上。首句既是写出郡斋气候的冷，更是写出诗人心头的冷。然后，诗人由于这两种冷而忽然想起山中的道士。山中的道士在这寒冷气候中到涧底去打柴，打柴回来却是“煮白石”。葛洪《神仙传》说有个白石先生，“尝煮白石为粮，因就白石山居。”还有道家修炼，要服食“石英”。明乎此，那么“山中客”是谁就很清楚了。　　道士在山中艰苦修炼，诗人怀念老友，想送一瓢酒去，好让他在这秋风冷雨之夜，得到一点友情的安慰。然而再进一层想，他们都是逢山住山、见水止水的人，今天也许在这块石岩边安顿，明天呢，恐怕又迁到别一处什么洞穴安身了。何况秋天来了，满山落叶，连路也不容易找，他们走过的脚迹自然也给落叶掩没了，那么，到何处去找这些“浮云柳絮无根蒂”的人呢？　　诗虽淡淡写来，却使人觉得诗人情感上的种种跳荡与反复。开头，是由于郡斋的冷而想到山中的道士，再想到送酒去安慰他们，终于又觉得找不着他们而无可奈何；而自己心中的寂寞之情，也终于无从消解。　　诗人描写这些复杂的感情，都是通过感情和形象的配合来表现的。“郡斋冷”两句抒写，可以看到诗人在郡斋中的寂寞。“束荆薪”、“煮白石”是一种形象，这里面有山中道人的种种活动。“欲持”和“远慰”又是一种感情抒写。“落叶空山”却是另一种形象了，是秋气萧森、满山落叶、全无人迹的深山。这些形象和情感串连起来，便构成了情韵深长的意境，很耐人寻味。　　这首诗，看来象是一片萧疏淡远的景，启人想象的却是表面平淡而实则深挚的情。在萧疏中见出空阔，在平淡中见出深挚。这样的用笔，就使人有“一片神行”的感觉，亦就是形象思维的巧妙运用。　　苏东坡很爱这首诗。《许彦周诗话》载：“韦苏州诗：‘落叶满空山，何处寻行迹？’东坡用其韵曰：‘寄语庵中人，飞空本无迹。’此非才不逮，盖绝唱不当和也。”施补华《岘傭说诗》也指出：“《寄全椒山中道士》一作，东坡刻意学之而终不似。盖东坡用力，韦公不用力；东坡尚意，韦公不尚意，微妙之诣也。”这便是自然和造作的分别。韦应物这首诗，情感和形象的配合十分自然，所谓“化工笔”，也就是这个意思。　　（刘逸生）"
        },
        {
            "title": "寄李儋元锡",
            "content": "去年花里逢君别，今日花开已一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。",
            "comment": "：１、邑：指属境；\r\n２、流亡：指灾民。 | ：??这也是一首投赠诗。开首二句即景生情，花开花落，引起对茫茫世事的感叹。接\r\n着直抒情怀，写因多病而想辞官归田，反映内心的矛盾。“邑有流亡愧俸钱”，不仅\r\n是仁人自叹未能尽责，也流露进退两难的苦闷。结尾道出今日寄诗的用意，是极需友\r\n情的慰勉，因而望月相思，盼其来访，正合投赠诗的风韵。\r\n??这首诗的思想境界较高，“身多疾病思田里，邑有流亡愧俸钱”两句尤最，自宋\r\n以来，倍受颂扬，即使今日，依然闪烁光辉。\r\n【简析】：\r\n此诗写怀友之情，表明了自己的忧郁。前两句历来为人所称赞，范仲淹曾叹之为“仁者之言”。 | 【注释】【注解】：１、邑：指属境；２、流亡：指灾民。【韵译】：去年花开时节，适逢与君分别；今日春花又开，不觉已经一年。人间世事茫茫，件件难以预料；春愁昏昏黯黯，夜里独自成眠。身体多病，越发思念乡田故里；治邑还有灾民，我真愧领俸钱。听说你想来此，探访我这孤老；西楼望月圆了又圆，却还不见。【评析】：����这也是一首投赠诗。开首二句即景生情，花开花落，引起对茫茫世事的感叹。接着直抒情怀，写因多病而想辞官归田，反映内心的矛盾。“邑有流亡愧俸钱”，不仅是仁人自叹未能尽责，也流露进退两难的苦闷。结尾道出今日寄诗的用意，是极需友情的慰勉，因而望月相思，盼其来访，正合投赠诗的风韵。����这首诗的思想境界较高，“身多疾病思田里，邑有流亡愧俸钱”两句尤最，自宋以来，倍受颂扬，即使今日，依然闪烁光辉。--引自\"超纯斋诗词\"bookbest.163.net 翻译、评析：刘建勋【简析】：此诗写怀友之情，表明了自己的忧郁。前两句历来为人所称赞，范仲淹曾叹之为“仁者之言”。--------------------------------　　这首七律是韦应物晚年在滁州刺史任上的作品。唐德宗建中四年（783）暮春入夏时节，韦应物从尚书比部员外郎调任滁州刺史，离开长安，秋天到达滁州任所。李儋，字元锡，是韦应物的诗交好友，当时任殿中侍御史，在长安与韦应物分别后，曾托人问候。次年春天，韦应物写了这首诗寄赠李儋以答。诗中叙述了别后的思念和盼望，抒发了国乱民穷造成的内心矛盾和苦闷。　　在韦应物赴滁州任职的一年里，他亲身接触到人民生活情况，对朝政紊乱、军阀嚣张、国家衰弱、民生凋敝，有了更具体的认识，深为感慨，严重忧虑。就在这年冬天，长安发生了朱泚叛乱，称帝号秦，唐德宗仓皇出逃，直到第二年五月才收复长安。在此期间，韦应物曾派人北上探听消息。到写此诗时，探者还没有回滁州，可以想见诗人的心情是焦急忧虑的。这就是本诗的政治背景。　　诗是寄赠好友的，所以从叙别开头。首联即谓去年春天在长安分别以来，已经一年。以花里逢别起，即景勾起往事，有欣然回忆的意味；而以花开一年比衬，则不仅显出时光迅速，更流露出别后境况萧索的感慨。次联写自己的烦恼苦闷。显然，“世事茫茫”是指国家的前途，也包含个人的前途。当时长安尚为朱泚盘踞，皇帝逃难在奉先，消息不通，情况不明。这种形势下，他只得感慨自己无法料想国家及个人的前途，觉得茫茫一片。他作为朝廷任命的一个地方行政官员，到任一年了，眼前又是美好的春天，但他只有忧愁苦闷，感到百无聊赖，一筹莫展，无所作为，黯然无光。三联具体写自己的思想矛盾。正因为他有志而无奈，所以多病更促使他想辞官归隐；但因为他忠于职守，看到百姓贫穷逃亡，自己未尽职责，于国于民都有愧，所以他不能一走了事。这样进退两难的矛盾苦闷处境下，诗人十分需要友情的慰勉。末联便以感激李儋的问候和亟盼他来访作结。　　显然，这首诗的艺术表现和语言技巧，并无突出的特点。有人说它前四句情景交融，颇为推美。这种评论并不切实。因为首联即景生情，恰是一种相反相成的比衬，景美而情不欢；次联以情叹景，也是伤心人看春色，茫然黯然，情伤而景无光；都不可谓情景交融。其实这首诗之所以为人传诵，主要是因为诗人诚恳地披露了一个清廉正直的封建官员的思想矛盾和苦闷，真实地概括出这样的官员有志无奈的典型心情。尤其是“身多疾病思田里，邑有流亡愧俸钱”两句，自宋代以来，甚受赞扬。范仲淹叹为“仁者之言”，朱熹盛称“贤矣”，黄彻更是激动地说：“余谓有官君子当切切作此语。彼有一意供租，专事土木，而视民如仇者，得无愧此诗乎！”（《��溪诗话》）这些评论都是从思想性着眼的，赞美的是韦应物的思想品格。但也反映出这诗的中间两联，在封建时代确有较高的典型性和较强的现实性。事实上也正如此，诗人能够写出这样真实、典型、动人的诗句，正由于他有较高的思想境界和较深的生活体验。　　（倪其心）"
        },
        {
            "title": "赋得暮雨送李曹",
            "content": "楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。",
            "comment": "：①楚江：指长江。\r\n②建业：指今江苏省南京市。\r\n③重：景象深刻。\r\n④冥冥：高远，深远。\r\n⑤海门：长江入海处。\r\n⑥滋：润泽。 | ：　　长江笼罩在细雨中，正是建业寺晚钟敲响的时候。江水茫茫，船在雨中行进得很吃力，天色昏暗，鸟儿也飞得很慢。海门遥远，无法看到，岸边的树，远远望去，带着水汽。怀着无限情意为你送行，泪水像雨丝一样沾湿衣襟。 | ：　　诗人伫立在暮雨中为友人送行，暮雨纷纷好像也饱含着情谊，友人要到遥远的地方，不免惜别难舍。泪水与雨丝同时落下，情与景也巧妙地融合在了一起。全篇紧扣暮雨二字，以疏淡有致的笔墨，绘出一幅动静相生、富有情味的江上烟雨图，表现诗人对自然景物细致的观察和精微的刻画。全诗自然形象，朴实深远，前后呼应，浑然天成。 | 【注释】楚江：长江三峡以下至濡须口一段，古属楚国，称楚江。海门：长江入海处，在今江苏省海门县。【简析】：这首诗的特点是在暮雨中送行，将别泪和雨丝联系起来，别具一格。【诗文解释】　　长江笼罩在细雨中，正是建业寺晚钟敲响的时候。江水茫茫，船在雨中行进得很吃力，天色昏暗，鸟儿也飞得很慢。海门遥远，无法看到，岸边的树，远远望去，带着水汽。怀着无限情意为你送行，泪水像雨丝一样沾湿衣襟。【诗文赏析】　　诗人伫立在暮雨中为友人送行，暮雨纷纷好像也饱含着情谊，友人要到遥远的地方，不免惜别难舍。泪水与雨丝同时落下，情与景也巧妙地融合在了一起。全篇紧扣暮雨二字，以疏淡有致的笔墨，绘出一幅动静相生、富有情味的江上烟雨图，表现诗人对自然景物细致的观察和精微的刻画。全诗自然形象，朴实深远，前后呼应，浑然天成。 ---------------------------　　这是一首送别诗。李曹，一作李胄，又作李渭，其人，其事，以及他与韦应物的关系，似已无考；从此诗看，想必两人的交谊颇深。诗中的“楚江”、“建业”，是送别之地。长江自三峡以下至濡须口（在今安徽省境内），古属楚地，所以叫楚江。建业，原名秣陵，三国时吴主孙权迁都于此，改称建业，旧城在今南京市南。　　虽是送别，却重在写景，全诗紧扣“暮雨”和“送”字着墨。　　首联“楚江微雨里，建业暮钟时”，起句点“雨”，次句点“暮”，直切诗题中的“暮雨”二字。“暮钟时”，即傍晚时分，当时佛寺中早晚都以钟鼓报时，所谓“暮鼓晨钟”。以楚江点“雨”，表明诗人正伫立江边，这就暗切了题中的“送”字。“微雨里”的“里”字，既显示了雨丝缠身之状，又描绘了一个细雨笼罩的压抑场面。这样，后面的帆重、鸟迟这类现象始可出现。这一联，淡淡几笔，便把诗人临江送别的形象勾勒了出来，同时，为二、三联画面的出现，涂上一层灰暗的底色。　　下面诗人继续描摹江上景色：“漠漠帆来重，冥冥鸟去迟。海门深不见，浦树远含滋。”　　细雨湿帆，帆湿而重；飞鸟入雨，振翅不速。虽是写景，但“迟”、“重”二字用意精深。下面的“深”和“远”又着意渲染了一种迷蒙暗淡的景色。四句诗，形成了一幅富有情意的画面。从景物状态看，有动，有静；动中有静，静中有动：帆来鸟去为动，但帆重犹不能进，鸟迟似不振翅，这又显出相对的静来；海门、浦树为静，但海门似有波涛奔流，浦树可见水雾缭绕，这又显出相对的动来。从画面设置看，帆行江上，鸟飞空中，显其广阔；海门深，浦树远，显其邃邈。整个画面富有立体感，而且无不笼罩在烟雨薄暮之中，无不染上离愁别绪。　　景的设置，总是以情为转移的，所谓“情哀则景哀，情乐则景乐”（吴乔《围炉诗话》）。诗人总是选取对自己有独特感受的景物入诗。在这首诗里，那冥冥暮色，霏霏烟雨，固然是诗人着力渲染的，以求与自己沉重的心境相吻合，就是那些用来衬托暮雨的景物，也无不寄寓着诗人的匠心，挂牵着诗人的情思。海门是长江的入海处。南京临江不临海，离海门有遥遥之距，海门“不见”，自不待言，何故以此入诗？此处并非实指，而是暗示李曹的东去，就视觉范围而言，即指东边很远的江面，那里似有孤舟漂泊，所以诗人极目而视，神萦魂牵。然而人去帆远，暮色苍苍，目不能及；但见江岸之树，栖身于雨幕之中，不乏空寂之意。无疑这海门、浦树蕴含着诗人怅惘凄戚的感情。诗中不写离舟而写来帆，也自有一番用意。李白的名句“孤帆远影碧空尽”是以离帆入诗的，写出了行人远去的过程，表达了诗人恋恋不舍的感情。此诗只写来帆，则暗示离舟已从视线中消失，而诗人仍久留不归，同时又以来帆的形象来衬托去帆的形象，而对来帆的关注，也就是对去帆的遥念。其间的离情别绪似更含蓄深沉。而那羽湿行迟的去鸟，不也是远去行人的写照吗？　　经过铺写渲染烟雨、暮色、重帆、迟鸟、海门、浦树，连同诗人的情怀，交织起来，形成了浓重的阴沉压抑的氛围。置身其间的诗人，情动于衷，不能自已。猛然，那令人肠断的钟声传入耳鼓，撞击心弦。此时，诗人再也抑止不住自己的感情，不禁潸然泪下，离愁别绪喷涌而出：“相送情无限，沾襟比散丝。”随着情感的迸发，尾联一改含蓄之风，直抒胸臆；又在结句用一个“比”字，把别泪和散丝交融在一起。“散丝”，即雨丝，晋张协《杂诗》有“密雨如散丝”句。这一结，使得情和景“妙合无垠”，“互藏其宅”（王夫之《薑斋诗话》），既增强了情的形象性，又进一步加深了景的感情然彩。从结构上说，以“微雨”起，用“散丝”结，前后呼应；全诗四联，一脉贯通，浑然一体。　　（周锡炎）"
        },
        {
            "title": "乐府杂曲·鼓吹曲辞·有所思",
            "content": "借问江上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。",
            "comment": ""
        },
        {
            "title": "初发扬子寄元大校书",
            "content": "凄凄去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。",
            "comment": "：①去：离开。\r\n②亲爱：相亲相爱的朋友，指元大。\r\n③泛泛：行船漂浮。\r\n④归棹：指从扬子津出发乘船北归洛阳。\r\n⑤广陵：今江苏省扬州市。\r\n⑥此：此处。\r\n⑦为别：作别。\r\n⑧还：再。\r\n⑨沿洄：顺流而下为沿，逆流而上为洄，这里指处境的顺逆。\r\n⑩安得住：怎能停得住？ | ：　　悲伤地离开了亲爱的朋友，飘荡的小船进入了烟雾之中。归舟上是洛阳的游子，回头望去，看到广陵城的树，耳边响起残余的钟声。今天在这里和你分别，何处还能再相遇。世事就像波浪中的船，不论顺流逆流又怎么能停得住呢？ | ：　　这首诗写于韦应物离开广陵回洛阳去的途中。元大是他在广陵时的朋友，两人感情很深，这从诗中的“亲爱”两字可以看得出来。诗人和元大分手，心情悲伤。可是船还是要开行了。船只在烟雾之中慢慢前行，诗人还忍不住回头遥望广陵城。城外的树木渐渐变得模糊难辨，这时，远远传来了广陵的寺庙钟声，一种依依惜别的无奈与矛盾心情油然而生。\r\n　　全诗表面平淡，内蕴却是含蓄深厚，于景象描写中揭示出人生哲理。 | 【注释】扬子：指扬子津，在长江北岸，近瓜州。校书：官名。唐代的校书郎，掌管校书籍。广陵：今江苏省扬州市。【简析】：这首诗由送友启程到舟行江上，联想到世事的难测，写得很有情致，也吐露了诗人被罢官以后的心情。【注解】：１、亲爱：指好友。２、残钟句：意渭回望广陵，只听得晓钟的残音传自林间。３、沿洄：指处境的顺逆。【韵译】：凄怆地离别了亲爱的朋友，船只泛泛地驶入茫茫烟雾。轻快地摇桨向着洛阳归去，晓钟残音还远绕广陵树木。今日在此我与你依依作别，何时何地我们能再次相遇？人情世事犹如波上的小船，顺流洄旋岂能由自己作主？【评析】：����这是离别时写给好友抒发离情的一首诗。开头两句写别离之“初发”。三、四句写友人乘舟归去。五、六句写期望重逢。最后两句以舟行不定，喻世事之顺逆翻复，难以自主。����全诗即景抒情，寓情于景。眼前景，意中情，口头语，世间理，如水乳交融，似蛛网交织，牵人心绪，动人心弦。--引自\"超纯斋诗词\"bookbest.163.net 翻译、评析：刘建勋 　　SETTING SAIL ON THE YANGZI TO SECRETARY YUANWistful, away from my friends and kin, Through mist and fog I float and float With the sail that bears me toward Loyang. In Yangzhou trees linger bell-notes of evening, Marking the day and the place of our parting.... When shall we meet again and where? ...Destiny is a boat on the waves, Borne to and fro, beyond our will. 　这首诗写于韦应物离开广陵（今江苏扬州）回洛阳去的途中。元大（大是排行，其人名字已不可考）是他在广陵的朋友，诗中用“亲爱”相称，可见彼此感情颇深。所以诗人在还能望见广陵城外的树和还能听到寺庙钟声的时候，就想起要写诗寄给元大了。　　这首诗是以“归棹洛阳人，残钟广陵树”十个字著名的。为什么这十个字能脍炙人口呢？　　诗人和元大分手，心情很悲伤。可是船终于开行了。船儿飘荡在烟雾之中，他还不住回头看着广陵城，那城外的树林变得愈来愈模糊难辨，这时候，忽又传来在广陵时听惯了的寺庙钟声，一种不得不离开而又舍不得同朋友分离的矛盾心情，和响钟的袅袅余音、城外迷蒙中的树色交织在一起了。诗人没有说动情的话，而是通过形象来抒情，并且让形象的魅力感染了读者。“残钟广陵树”这五个字，感情色彩是异常强烈的。　　然而，假如我们追问一下：“残钟广陵树“五个字，只不过写了远树和钟声，何以便产生这样的感情效果？因为光看这五个字，不能肯定说表示了什么感情，更不用说是愁情了。而它之能够表现出这种特殊的感情，是和上文一路逼拢过来的诗情分不开的。这便是客观的形象受到感情的色彩照射后产生的特殊效果。　　试看开头的“凄凄去亲爱，泛泛入烟雾”，就已透出惜别好友之情。接以“归棹洛阳人”（自己不能不走），再跌出“残钟广陵树”，这五个字便如晚霞受到夕阳的照射，特别染上一层离情别绪的特殊颜色。这就比许多难舍难分的径情直述，还要耐人体味了。　　下面，“今朝此为别”四句，一方面是申述朋友重逢的不易；一方面又是自开自解：世事本来就不能由个人作主，正如波浪中的船，要么就给水带走，要么就在风里打旋，是不由你停下来的。这样，既是开解自己，又是安慰朋友。　　表面平淡，内蕴深厚，韦应物就是擅长运用这种艺术手法。　　（刘逸生）"
        },
        {
            "title": "长安遇冯著",
            "content": "客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。",
            "comment": "：①灞陵：即灞上，因汉文帝葬在这里，改名灞陵。\r\n②客：指中唐诗人冯著。\r\n③采山：指冯著有归隐山林之意。\r\n④冥冥：悄悄。\r\n⑤飏飏：飞翔的样子。\r\n⑥燕新乳：初生的小燕。\r\n⑦昨别：去年分别。\r\n⑧鬓丝：两鬓白发如丝。 | ：　　客人从东方过来，衣服上还带着灞陵的雨。问客人为什么来，客人说为了上山砍伐树木来买斧头。悄悄地百花正在盛开，飞翔的燕子正在哺乳小燕。去年一别如今又是春天，两鬓的头发不知又生出多少。 | ：　　诗人与朋友别后重逢，对朋友的遭遇深表同情，同时予以慰勉。全诗叙事中抒情写景，以问答方式渲染气氛。既情意深长，又生动活泼，清新明快，回味无穷。它的感人，首先在于诗人心胸坦荡，思想开朗，对生活充满信心，对前途有展望，对朋友充满热情。因此他能对一位不期而遇的失意朋友充分理解，深表同情，体贴入微而又积极勉励。 | 【注释】灞陵：在今西安市东。【简析】：冯著是因一直不得意而归隐山林的人。全诗既见友情，也见慰藉。开头四句，朴实凝炼，而第五、六句逼真清新，表现出强烈的美感。【注解】：１、灞陵：即霸陵。２、冥冥：形容雨貌。３、燕新乳：意谓燕初生。【韵译】：你从东方回到长安来，衣裳沾满灞陵的春雨。请问你来此为了何故？你说为开山辟地买斧。冥冥春雨百花淋雨开，习习和风燕子新孵雏。去年一别如今又逢春，双鬓银丝添生了几缕？【评析】：����这首赠诗，以亲切诙谐的笔调，对失意沉沦的冯著深表理解、同情、体贴和慰勉。����开头写冯著从长安以东而来，一派名流兼隐士风度。接着以诙谐打趣形式劝导冯著对前途要有信心。再进一步劝导他要相信自己，正如春花乳燕焕发才华，会有人关切爱护的。最后勉励他“昨日才分别，如今已经是春天了，你的鬓发并没有白几缕，还不算老呀！”盛年未逾，大有可为。����全诗情意深长，生动活泼。它的感人之处，首先在于诗人的心胸坦荡，思想开朗，对生活充满信心，对前途充满希望，对朋友充满热情。因此，他能对一位邂逅的失意朋友，充分理解，真诚同情，体贴入微，而积极勉励。诗在叙事中写景，借写景以寄托寓意。情调和风格，犹如小河流水，清新明快，委曲宛转，读来一览无余，品尝则又回味不尽。--引自\"超纯斋诗词\"bookbest.163.net 翻译、评析：刘建勋 　　ON MEETING MY FRIEND FENG ZHU IN THE CAPITALOut of the east you visit me, With the rain of Baling still on your clothes, I ask you what you have come here for; You say: \"To buy an ax for cutting wood in the mountains\" ...Hidden deep in a haze of blossom, Swallow fledglings chirp at ease As they did when we parted, a year ago.... How grey our temples have grown since them! 　　冯著是韦应物的朋友，其事失传，今存诗四首。韦应物赠冯著诗，也存四首。据韦诗所写，冯著是一位有才有德而失志不遇的名士。他先在家乡隐居，清贫守真，后来到长安谋仕，颇擅文名，但仕途失意。约在大历四年（769）应征赴幕到广州。十年过去，仍未获官职。后又来到长安。韦应物对这样一位朋友是深为同情的。　　韦应物于大历四年至十三年在长安，而冯著在大历四年离长安赴广州，约在大历十二年再到长安。这诗可能作于大历四年或十二年。诗中以亲切而略含诙谐的笔调，对失意沉沦的冯著深表理解、同情、体贴和慰勉。它写得清新活泼，含蓄风趣，逗人喜爱。刘辰翁评此诗曰：“不能诗者，亦知是好。”确乎如此。　　开头两句中，“客”即指冯著。灞陵，长安东郊山区，但这里并非实指，而是用事作比。汉代霸陵山是长安附近著名隐逸地。东汉逸士梁鸿曾隐于此，卖药的韩康也曾隐遁于此。本诗一二句主要是说冯著刚从长安以东的地方来，还是一派名士兼隐士的风度。　　接着，诗人自为问答，料想冯著来长安的目的和境遇。“采山”是成语。左思《吴都赋》：“煮海为盐，采山铸钱。”谓入山采铜以铸钱。“买斧”化用《易经·旅卦》：“旅于处，得其资斧，我心不快。”意谓旅居此处作客，但不获平坦之地，尚须用斧斫除荆棘，故心中不快。“采山”句是俏皮话，打趣语，大意是说冯著来长安是为采铜铸钱以谋发财的，但只得到一片荆棘，还得买斧斫除。其寓意即谓谋仕不遇，心中不快。诗人自为问答，诙谐打趣，显然是为了以轻快的情绪冲淡友人的不快，所以下文便转入慰勉，劝导冯著对前途要有信心。但是这层意思是巧妙地通过描写眼前的春景来表现的。　　“冥冥花正开，飏飏燕新乳”。“冥冥”是形容造化默默无语的情态，“飏飏”是形容鸟儿飞行的欢快。这两句大意是说，造化无语而繁花正在开放，燕子飞得那么欢快，因为它们刚哺育了雏燕。不难理解，诗人选择这样的形象，正是为了意味深长地劝导冯著不要为暂时失意而不快不平，勉励他相信大自然造化万物是公正不欺的，前辈关切爱护后代的感情是天然存在的，要相信自己正如春花般焕发才华，会有人来并切爱护的。所以末二句，诗人以十分理解和同情的态度，满含笑意地体贴冯著说：你看，我们好象昨日才分别，如今已经是春天了，你的鬓发并没有白几缕，还不算老呀！这“今已春”正是承上二句而来的，末句则以反问勉励友人，盛年未逾，大有可为。　　这的确是一首情意深长而生动活泼的好诗。它的感人，首先在于诗人心胸坦荡，思想开朗，对生活有信心，对前途有展望，对朋友充满热情。因此他能对一位不期而遇的失意朋友，充分理解，真诚同情，体贴入微，而积极勉励。也正因如此，诗人采用活泼自由的古体形式，吸收了乐府歌行的结构、手法和语言。它在叙事中抒情写景，以问答方式渲染气氛，借写景以寄托寓意，用诙谐风趣来激励朋友。它的情调和风格，犹如小河流水，清新明快，而又委曲宛转，读来似乎一览无余，品尝则又回味不尽。　　（倪其心）"
        },
        {
            "title": "淮上喜会梁州故人",
            "content": "江汉曾为客，相逢每醉还。 浮云一别后，流水十年间。 欢笑情如旧，萧疏鬓已斑。 何因不归去？淮上有秋山。",
            "comment": "：①每：总是。\r\n②浮云：比喻聚散无定。\r\n③萧疏：零落。\r\n④何因：什么原因。\r\n⑤淮上：淮河水边。 | ：　　曾在汉江一起作客，每次相逢都喝醉了才回去。像浮云一样分别后，时光如流水，一别就是十年。欢笑的情谊同过去一样，只是两边的鬓发已经斑白稀疏了。为什么还不回去呢？因为有淮水上的满山秋色。 | ：　　本诗描写了诗人在淮上（今江苏淮阴一带）遇见了梁州故人的情况和感慨。他和这位老朋友十年前就在梁州江汉一带有过交往。诗的题目写“喜会”故人，但诗中表现的是“此日相逢思旧日，一杯成喜亦成悲。”那样一种悲喜交集的感情。诗的首联概括了以前的友谊；颈联和末联抓住了久别重逢的情景作为重点和主题，详细地加以描写，写出了今日的相聚、痛饮和欢笑，写出了环境、体貌和心思，表现得很细致。颔联“浮云一别后，流水十年间。”表现的时间最长，表现的空间最宽，表现的人事最难。“浮云”和“流水”不是写实，都是虚拟的景物，借以抒发诗人的主观感情，表现一别十年的感伤，颇见这首诗的熔裁功夫。"
        },
        {
            "title": "秋夜寄丘员外",
            "content": "怀君属秋夜，散步咏凉天。山空松子落，幽人应未眠。",
            "comment": "：１、邱员外：名丹，苏州人，曾拜尚书郎，后隐居平山上。\r\n２、属：正值。\r\n３、幽人：悠闲的人，指丘员外。 | ：??这是一首怀人诗。诗人与丘丹在苏州时过往甚密，丘丹临平山学道时，诗人写此诗以寄怀。诗的首两句，写自己因秋夜怀人而徘徊沉吟的情景；后两句想象所怀的人这时也在怀念自己而难以成眠。隐士常以松子为食，因而想到松子脱落季节即想起对方。一样秋色，异地相思。着墨虽淡，韵味无穷；语浅情深，言简意长。全诗以其古雅闲淡的风格美，给人玩绎不尽的艺术享受。 | 【注释】【注解】：１、邱员外：名丹，苏州人，曾拜尚书郎，后隐居平山上。２、属：正值。３、幽人：悠闲的人，指丘员外。【韵译】：怀念您啊，在这悲凉的秋夜；我独自散步访咏叹凉爽的秋天。空山寂静能听到松子落地声，我想您也在思友而难以成眠。【评析】：����这是一首怀人诗。诗人与丘丹在苏州时过往甚密，丘丹临平山学道时，诗人写此诗以寄怀。诗的首两句，写自己因秋夜怀人而徘徊沉吟的情景；后两句想象所怀的人这时也在怀念自己而难以成眠。隐士常以松子为食，因而想到松子脱落季节即想起对方。一样秋色，异地相思。着墨虽淡，韵味无穷；语浅情深，言简意长。全诗以其古雅闲淡的风格美，给人玩绎不尽的艺术享受。--引自\"超纯斋诗词\"bookbest.163.net 翻译、评析：刘建勋　　韦应物的五言绝句，一向为诗论家所推崇。胡应麟在《诗薮》中说：“中唐五言绝，苏州最古，可继王、孟。”沈德潜在《说诗晬语》中说：“五言绝句，右丞之自然、太白之高妙、苏州之古淡，并入化境。”上面这首诗是他的五绝代表作之一。它给与读者的艺术享受，首先就是这一古雅闲淡的风格美。施补华在《岘傭说诗》中曾称赞这首诗“清幽不减摩诘，皆五绝中之正法眼藏也”。它不以强烈的语言打动读者，只是从容下笔，淡淡着墨，而语浅情深，言简意长，使人感到韵味悠永，玩绎不尽。　　如果就构思和写法而言，这首诗还另有其值得拈出之处。它是一首怀人诗。前半首写作者自己，即怀人之人；后半首写正在临平山学道的邱丹，即所怀之人。首句“怀君属秋夜”，点明季节是秋天，时间是夜晚，而这“秋夜”之景与“怀君”之情，正是彼此衬映的。次句“散步咏凉天”，承接自然，全不着力，而紧扣上句。“散步”是与“怀君”相照应的；“凉天”是与“秋夜”相绾合的。这两句都是写实，写出了作者因怀人而在凉秋之夜徘徊沉吟的情景。接下来，作者不顺情抒写，就景描述，而把诗思飞驰到了远方，在三、四两句中，想象所怀念之人在此时、彼地的状况。而这三、四两句又是紧扣一、二两句的。第三句“山空松子落”，遥承“秋夜”、“凉天”，是从眼前的凉秋之夜，推想临平山中今夜的秋色。第四句“幽人应未眠”，则遥承“怀君”、“散步”，是从自己正在怀念远人、徘徊不寐，推想对方应也未眠。这两句出于想象，既是从前两句生发，而又是前两句诗情的深化。从整首诗看，作者运用写实与虚构相结合的手法，使眼前景与意中景同时并列，使怀人之人与所怀之人两地相连，进而表达了异地相思的深情。　　陆机在《文赋》中指出，作者在构思时，可以“观古今于须臾，抚四海于一瞬”。刘勰在《文心雕龙·神思篇》中也说：“文之思也，其神远矣。故寂然凝虑，思接千载；悄焉动容，视通万里。”这些话说明文思是最活跃的，是不受时空限制的。因此，在诗人笔下，同一空间里，可以呈现不同的时间；同一时间里，也可以呈现不同的空间。象王播的《题木兰院》：“三十年前此院游，木兰花发院新修；如今再到经行处，树老无花僧白头”，就属于前者。而这首韦应物的怀人诗，则属于后者。现代的电影艺术，有时采用叠影手法来处理回忆与遥想的镜头，有时使银幕上映出两上或两个以上的画面，使观众同时看到在两个或两个以上的空间或时间里出现的不同场景。这首诗运用的手法正与此相同。它使读者在一首诗中看到两个空间，既看到怀人之人，也看到被怀之人，既看到作者身边之景，也看到作者遥想之景，从而把异地相隔的人和景并列和相连在一起，说明千里神交，有如晤对，故人虽远在天涯，而想思却近在咫尺。　　（陈邦炎）"
        },
        {
            "title": "滁州西涧",
            "content": "独怜幽草涧边生，上有黄鹂深树鸣。春潮带雨晚来急，野渡无人舟自横。",
            "comment": "：①滁州：在今安徽滁县以西。\r\n②西涧：在滁县城西，俗名称上马河。\r\n③幽草：幽谷里的小草。 | ：　　我怜爱生长在涧边的幽草，涧上有黄鹂在深林中啼叫。春潮伴着夜雨急急地涌来，渡口无人船只随波浪横漂。 | ：　　这是写景诗的名篇，描写春游滁州西涧赏景和晚潮带雨的野渡所见。首二句写春景、爱幽草而轻黄鹂，以喻乐守节，而嫉高媚；后二句写带雨春潮之急，和水急舟横的景象，蕴含一种不在其位，不得其用的无可奈何之忧伤。全诗表露了恬淡的胸襟和忧伤之情怀。 | 【注释】【注解】：１、滁州：在今安徽滁县以西。２、西涧：在滁县城西，俗名称上马河。３、幽草：幽谷里的小草。【韵译】：我怜爱生长在涧边的幽草，涧上有黄鹂在深林中啼叫。春潮伴着夜雨急急地涌来，渡口无人船只随波浪横漂。【评析】：����这是写景诗的名篇，描写春游滁州西涧赏景和晚潮带雨的野渡所见。首二句写春景、爱幽草而轻黄鹂，以喻乐守节，而嫉高媚；后二句写带雨春潮之急，和水急舟横的景象，蕴含一种不在其位，不得其用的无可奈何之忧伤。全诗表露了恬淡的胸襟和忧伤之情怀。--引自\"超纯斋诗词\"bookbest.163.net 翻译、评析：刘建勋　　这是一首山水诗的名篇，也是韦应物的代表作之一。诗写于唐德宗建中二年（781）诗人出任滁州刺史期间。唐滁州治所即今安徽滁县，西涧在滁州城西郊野。这诗写春游西涧赏景和晚雨野渡所见。诗人以情写景，借景述意，写自己喜爱与不喜爱的景物，说自己合意与不合意的情事，而其胸襟恬淡，情怀忧伤，便自然流露出来。但是诗中有无寄托，寄托何意，历来争论不休。有人认为它通首比兴，是刺“君子在下，小人在上”；有人认为“此偶赋西涧之景，不必有所托意”。实则各有偏颇。　　诗的前二句，在春天繁荣景物中，诗人独爱自甘寂寞的涧边幽草，而对深树上鸣声诱人的黄莺儿却表示无意，置之陪衬，以相比照。幽草安贫守节，黄鹂居高媚时，其喻仕宦世态，寓意显然，清楚表露出诗人恬淡的胸襟。后二句，晚潮加上春雨，水势更急。而郊野渡口，本来行人无多，此刻更其无人。因此，连船夫也不在了，只见空空的渡船自在浮泊，悠然漠然。水急舟横，由于渡口在郊野，无人问津。倘使在要津，则傍晚雨中潮涨，正是渡船大用之时，不能悠然空泊了。因此，在这水急舟横的悠闲景象里，蕴含着一种不在其位、不得其用的无奈而忧伤的情怀。在前、后二句中，诗人都用了对比手法，并用“独怜”、“急”、“横”这样醒目的字眼加以强调，应当说是有引人思索的用意的。　　由此看来，这诗是有寄托的。但是，诗人为什么有这样的寄托呢？　　在中唐前期，韦应物是个洁身自好的诗人，也是个关心民生疾苦的好官。在仕宦生涯中，他“身多疾病思田里，邑有流亡愧俸钱”（《寄李儋元锡》），常处于进仕退隐的矛盾。他为中唐政治弊败而忧虑，为百姓生活贫困而内疚，有志改革而无力，思欲归隐而不能，进退两为难，只好不进不退，任其自然。庄子说：“巧者劳而知者忧；无能者无所求，饱食而遨游。泛若不系之舟，虚而遨游者也。”（《庄子·列御寇》）韦应物对此深有体会，曾明确说自己是“扁舟不系与心同”（《自巩洛舟行入黄河即事寄府县僚友》），表示自己虽怀知者之忧，但自愧无能，因而仕宦如同遨游，悠然无所作为。其实，《滁州西涧》就是抒发这样的矛盾无奈的处境和心情。思欲归隐，故独怜幽草；无所作为，恰同水急舟横。所以诗中表露着恬淡的胸襟和忧伤的情怀。　　说有兴寄，诚然不错，但归结为讥刺“君子在下，小人在上”，也失于死板；说偶然赋景，毫无寄托，则割裂诗、人，流于肤浅，都与诗人本意未洽。因此，赏奇析疑，以知人为好。　　（倪其心）"
        },
        {
            "title": "调笑",
            "content": "胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。",
            "comment": ""
        },
        {
            "title": "答李瀚",
            "content": "林中观易罢，溪上对鸥闲。楚俗饶词客，何人最往还。",
            "comment": ""
        }
    ]
}