{
    "dynasty": "唐",
    "author": "张均",
    "poems": [
        {
            "title": "流合浦岭外作",
            "content": "瘴江西去火为山，炎徼南穷鬼作关。从此更投人境外，生涯应在有无间。",
            "comment": ""
        },
        {
            "title": "九日巴丘登高",
            "content": "客心惊暮序，宾雁下沧洲。共赏重阳节，言寻戏马游。湖风扶戍柳，江雨暗山楼。且酌东篱酒，聊祛南国忧。",
            "comment": ""
        },
        {
            "title": "和尹懋秋夜游灉湖二首",
            "content": "远水沉西日，寒沙聚夜鸥。平湖乘月满，飞棹接星流。黄叶鸣凄吹，苍葭扫暗洲。愿移沧浦赏，归待颍川游。湾潭幽意深，杳霭涌寒岑。石痕秋水落，岚气夕阳沉。澄彻天为底，渊玄月作心。青溪非大隐，归弄白云浔。",
            "comment": ""
        },
        {
            "title": "岳阳晚景（一作父说诗）",
            "content": "晚景寒鸦集，秋风旅雁归。水光浮日出，霞彩映江飞。洲白芦花吐，园红柿叶稀。长沙卑湿地，九月未成衣。",
            "comment": ""
        },
        {
            "title": "江上逢春",
            "content": "离忧耿未和，春虑忽蹉跎。择木猿知去，寻泥燕独过。惊花翻霁日，垂柳拂烟波。激意屡怡赏，无如乡念何。",
            "comment": ""
        },
        {
            "title": "和尹懋登南楼",
            "content": "客来已两春，更瞻韶光早。花鸟既环合，江山复骈抱。楼形写北潭，堞势凌青岛。白云谢归雁，驰怀洛阳道。",
            "comment": ""
        }
    ]
}