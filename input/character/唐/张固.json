{
    "dynasty": "唐",
    "author": "张固",
    "poems": [
        {
            "title": "重阳宴东观山亭和从事卢顺之",
            "content": "乱山青翠郡城东，爽节凭高一望通。交友会时丝管合，羽觞飞处笑言同。金英耀彩晴云外，玉树凝霜暮雨中。高咏已劳潘岳思，醉欢惭道自车公。",
            "comment": ""
        },
        {
            "title": "独秀山",
            "content": "孤峰不与众山俦，直入青云势未休。曾得乾坤融结意，擎天一柱在南州。",
            "comment": ""
        }
    ]
}