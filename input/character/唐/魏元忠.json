{
    "dynasty": "唐",
    "author": "魏元忠",
    "poems": [
        {
            "title": "银潢宫侍宴应制",
            "content": "别殿秋云上，离宫夏景移。寒风生玉树，凉气下瑶池。堑花仍吐叶，岩木尚抽枝。愿奉南山寿，千秋长若斯。",
            "comment": ""
        },
        {
            "title": "修书院学士奉敕宴梁王宅",
            "content": "大君敦宴赏，万乘下梁园。酒助闲平乐，人沾雨露恩。荣光开帐殿，佳气满旌门。愿陪南岳寿，长奉北宸樽。",
            "comment": ""
        }
    ]
}