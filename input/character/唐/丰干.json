{
    "dynasty": "唐",
    "author": "丰干",
    "poems": [
        {
            "title": "壁上诗二首",
            "content": "余自来天台，凡经几万回。一身如云水，悠悠任去来。逍遥绝无闹，忘机隆佛道。世途岐路心，众生多烦恼。兀兀沈浪海，漂漂轮三界。可惜一灵物，无始被境埋。电光瞥然起，生死纷尘埃。寒山特相访，拾得常往来。论心话明月，太虚廓无碍。法界即无边，一法普遍该。本来无一物，亦无尘可拂。若能了达此，不用坐兀兀。",
            "comment": ""
        }
    ]
}