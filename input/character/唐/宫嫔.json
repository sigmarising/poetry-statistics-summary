{
    "dynasty": "唐",
    "author": "宫嫔",
    "poems": [
        {
            "title": "冥会诗",
            "content": "争不逢人话此身，此身长夜不知春。自从国破家亡后，陇上惟添芳草新。休说人间恨恋多，况逢佳客此相过。堂中纵有千般乐，争及阳春一曲歌。幽谷穷花似妾身，纵怀香艳吐无因。多情公子能相访，应解回风暂借春。恩情未足晓光催，数朵眠花未得开。却羡一双金扼臂，得随人世出将来。",
            "comment": ""
        }
    ]
}