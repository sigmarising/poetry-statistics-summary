{
    "dynasty": "唐",
    "author": "伍唐",
    "poems": [
        {
            "title": "山中卧病寄卢郎中",
            "content": "十年耕钓水云间，住僻家贫少往还。一径绿苔凝晓露，满头白发对青山。野僧采药来医病，樵客携觞为解颜。空恋旧时恩奖地，无因匍匐出柴关。",
            "comment": ""
        },
        {
            "title": "寒食日献郡守",
            "content": "入门堪笑复堪怜，三径苔荒一钓船。惭愧四邻教断火，不知厨里久无烟。",
            "comment": ""
        },
        {
            "title": "上苏使君",
            "content": "江西昔日推韩注，袁水今朝数赵祥。纵使文翁能待客，终栽桃李不成行。",
            "comment": ""
        }
    ]
}