{
    "dynasty": "唐",
    "author": "詹敦仁",
    "poems": [
        {
            "title": "遣子访刘乙",
            "content": "扫石耕山旧子真，布衣草履自随身。石崖壁立题诗处，知是当年凤阁人。",
            "comment": ""
        },
        {
            "title": "劝王氏入贡，宠予以官，作辞命篇",
            "content": "争霸图王事总非，中原失统可伤悲。往来宾主如邮传，胜负干戈似局棋。周粟纵荣宁忍食，葛庐频顾谩劳思。江山有待早归去，好向鹪林择一枝。",
            "comment": ""
        },
        {
            "title": "余迁泉山城，留侯招游郡圃作此",
            "content": "当年巧匠制茅亭，台馆翚飞匝郡城。万灶貔貅戈甲散，千家罗绮管弦鸣。柳腰舞罢香风度，花脸妆匀酒晕生。试问亭前花与柳，几番衰谢几番荣。",
            "comment": ""
        },
        {
            "title": "复留侯从效问南汉刘岩改名龑字音义",
            "content": "伏羲初画卦，苍氏乃制字。点画有偏旁，阴阳贵协比。古者不嫌名，周公始称讳。始讳犹未酷，后习转多忌。或援他代易，或变文回避。滥觞久滋蔓，伤心日益炽。孙休命子名，吴国尊王意。单莔雨升僻，壹臣昷蔜称异。梁复踵已非，时亦迹旧事。耑免杰自其一，蜀闯是其二。鄙哉化晵名，陋矣麦黄耑义。大唐有天下，武后拥神器。私制迄无取，古音实相类。历壎乙囝星，□忠厓□埊。□圀及曌□，作史难详备。唐祚值倾危，刘龑怀僭伪。吁嗟毒蛟辈，睥睨飞龙位。龑岩虽同音，形体殊乖致。废学愧未弘，来问辱不弃。奇字难雄博，摛文伏韩智。因诵鄙所闻，敢布诸下吏。",
            "comment": ""
        },
        {
            "title": "柳堤诗",
            "content": "种稻三十顷，种柳百余株。稻可供饘粥，柳可爨庖厨。息耒柳阴下，读书稻田隅。以乐尧舜道，同是耕莘夫。",
            "comment": ""
        },
        {
            "title": "留侯受南唐节度使知郡事，辟予为属，以诗谢",
            "content": "晋江江畔趁春风，耕破云山几万重。两足一犁无外事，使君何啻五侯封。",
            "comment": ""
        }
    ]
}