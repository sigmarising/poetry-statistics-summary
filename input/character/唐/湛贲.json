{
    "dynasty": "唐",
    "author": "湛贲",
    "poems": [
        {
            "title": "题历山司徒右长史祖宅",
            "content": "隳官长史籍，高步历山椒。丽句传黄绢，香名播宋朝。分能知止足，迹贵出尘嚣。松竹心长固，池台兴自饶。龙宫欣访旧，莺谷忝迁乔。从事叨承乏，铜章愧在腰。",
            "comment": ""
        },
        {
            "title": "伏览吕侍郎丘员外旧题十三代祖历山草堂诗，",
            "content": "名遂贵知己，道胜方晦迹。高居葺莲宫，遗文焕石壁。桑田代已变，池草春犹碧。识曲遇周郎，知音荷宗伯。调逸南平兆，风清建安迹。祖德今发扬，还同书史册。",
            "comment": ""
        }
    ]
}