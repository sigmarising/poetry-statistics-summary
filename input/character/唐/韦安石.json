{
    "dynasty": "唐",
    "author": "韦安石",
    "poems": [
        {
            "title": "梁王宅侍宴应制同用风字",
            "content": "梁园开胜景，轩驾动宸衷。早荷承湛露，修竹引薰风。九酝倾钟石，百兽协丝桐。小臣陪宴镐，献寿奉维嵩。",
            "comment": ""
        },
        {
            "title": "奉和九日幸临渭亭登高应制得枝字",
            "content": "重九开秋节，得一动宸仪。金风飘菊蕊，玉露泫萸枝。睿览八纮外，天文七曜披。临深应在即，居高岂忘危。",
            "comment": ""
        },
        {
            "title": "侍宴旋师喜捷应制",
            "content": "蜂蚁屯夷落，熊罴逐汉飞。忘躯百战后，屈指一年归。厚眷纾天藻，深慈解御衣。兴酣歌舞出，朝野叹光辉。",
            "comment": ""
        }
    ]
}