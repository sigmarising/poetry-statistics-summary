{
    "dynasty": "唐",
    "author": "施肩吾",
    "poems": [
        {
            "title": "句",
            "content": "年来如抛梭，不老应不得。花眼绽红斟酒看，药心抽绿带烟锄。颠狂楚客歌成雪，媚赖吴娘笑是盐。荷翻紫盖摇波面，蒲莹青刀插水湄。烟黏薜荔龙须软，雨压芭蕉凤翅垂。茶为涤烦子，酒为忘忧君。锄药顾老叟，焚香呼小青。遗却白鸡呼喌喌。五通本是佛家奴，身著青衣一足无。天边有仙药，为我补三关。世人谁不爱年长，所欲皆非保命方。但看日及花，惟是朝可怜。池塘已长鸡头叶，篱落初开狗脊花。出路船为脚，供官本是奴。一言感著热铁心，为人剑下偷青娥。青鬓丈人不识愁。",
            "comment": ""
        },
        {
            "title": "安吉天宁寺闻磬",
            "content": "玉磬敲时清夜分，老龙吟断碧天云。邻房逢见广州客，曾向罗浮山里闻。",
            "comment": ""
        },
        {
            "title": "嘲崔嘏",
            "content": "二十九人及第，五十七眼看花。",
            "comment": ""
        },
        {
            "title": "酬张明府",
            "content": "潘令新诗忽寄来，分明绣段对花开。此时欲醉红楼里，正被歌人劝一杯。",
            "comment": ""
        },
        {
            "title": "宿四明山",
            "content": "黎洲老人命余宿，杳然高顶浮云平。下视不知几千仞，欲晓不晓天鸡声。",
            "comment": ""
        },
        {
            "title": "大堤新咏",
            "content": "行路少年知不知，襄阳全欠旧来时。宜城贾客载钱出，始觉大堤无女儿。",
            "comment": ""
        },
        {
            "title": "禁中新柳",
            "content": "万条金钱带春烟，深染青丝不直钱。又免生当离别地，宫鸦啼处禁门前。",
            "comment": ""
        },
        {
            "title": "秋夜山中赠别友人",
            "content": "何处邀君话别情，寒山木落月华清。莫愁今夜无诗思，已听秋猿第一声。",
            "comment": ""
        },
        {
            "title": "越溪怀古",
            "content": "忆昔西施人未求，浣纱曾向此溪头。一朝得侍君王侧，不见玉颜空水流。",
            "comment": ""
        },
        {
            "title": "赠仙子",
            "content": "欲令雪貌带红芳，更取金瓶泻玉浆。凤管鹤声来未足，懒眠秋月忆萧郎。",
            "comment": ""
        },
        {
            "title": "昭君怨",
            "content": "马上徒劳别恨深，总缘如玉不输金。已知贱妾无归日，空荷君王有悔心。",
            "comment": ""
        },
        {
            "title": "冬词",
            "content": "锦绣堆中卧初起，芙蓉面上粉犹残。台前也欲梳云髻，只怕盘龙手捻难。",
            "comment": ""
        },
        {
            "title": "少女词二首",
            "content": "娇羞不肯点新黄，踏过金钿出绣床。信物无端寄谁去，等闲裁破锦鸳鸯。同心带里脱金钱，买取头花翠羽连。手执木兰犹未惯，今朝初上采菱船。",
            "comment": ""
        },
        {
            "title": "宿干越亭",
            "content": "琵琶洲上人行绝，干越亭中客思多。月满秋江山冷落，不知谁问夜如何。",
            "comment": ""
        },
        {
            "title": "戏郑申府",
            "content": "年少郑郎那解愁，春来闲卧酒家楼。胡姬若拟邀他宿，挂却金鞭系紫骝。",
            "comment": ""
        },
        {
            "title": "同诸隐者夜登四明山",
            "content": "半夜寻幽上四明，手攀松桂触云行。相呼已到无人境，何处玉箫吹一声。",
            "comment": ""
        },
        {
            "title": "云中道上作",
            "content": "羊马群中觅人道，雁门关外绝人家。昔时闻有云中郡，今日无云空见沙。",
            "comment": ""
        },
        {
            "title": "江南积雨叹",
            "content": "人厌为霖水毁溪，床边生菌路成泥。雨师一日三回到，栋里闲云岂得栖。",
            "comment": ""
        },
        {
            "title": "遇越州贺仲宣",
            "content": "君在镜湖西畔住，四明山下莫经春。门前几个采莲女，欲泊莲舟无主人。",
            "comment": ""
        },
        {
            "title": "送僧游越",
            "content": "麻衣年少雪为颜，却笑孤云未是闲。此去若逢花柳月，栖禅莫向苎罗山。",
            "comment": ""
        },
        {
            "title": "下第春游",
            "content": "羁情含蘖复含辛，泪眼看花只似尘。天遣春风领春色，不教分付与愁人。",
            "comment": ""
        },
        {
            "title": "代农叟吟",
            "content": "且将一笑悦丰年，渐老那能日日眠。引客特来山地上，坐看秋水落红莲。",
            "comment": ""
        },
        {
            "title": "经桃花夫人庙",
            "content": "谁能枉驾入荒榛，随例形相土木身。不及连山种桃树，花开犹得识夫人。",
            "comment": ""
        },
        {
            "title": "山院观花",
            "content": "初来唯见空树枝，今朝满院花如雪。门前为报诸少年，明日来迟不堪折。",
            "comment": ""
        },
        {
            "title": "赠施仙姑",
            "content": "缥缈吾家一女仙，冰容虽小不知年。有时频夜看明月，心在嫦娥几案边。",
            "comment": ""
        },
        {
            "title": "送人归台州",
            "content": "莫驱归骑且徘徊，更遣离情四五杯。醉后不忧迷客路，遥看瀑布识天台。",
            "comment": ""
        },
        {
            "title": "遇醉道士",
            "content": "霞帔寻常带酒眠，路傍疑是酒中仙。醉来不住人家宿，多向远山松月边。",
            "comment": ""
        },
        {
            "title": "遇王山人",
            "content": "每欲寻君千万峰，岂知人世也相逢。一瓢遗却在何处，应挂天台最老松。",
            "comment": ""
        },
        {
            "title": "佳人览镜",
            "content": "每坐台前见玉容，今朝不与昨朝同。良人一夜出门宿，减却桃花一半红。",
            "comment": ""
        },
        {
            "title": "送绝粒僧",
            "content": "碧洞青萝不畏深，免将饥渴累禅心。若期野客来相访，一室无烟何处寻。",
            "comment": ""
        },
        {
            "title": "题禅僧院",
            "content": "栖禅枝畔数花新，飞作琉璃池上尘。谷鸟自啼猿自叫，不能愁得定中人。",
            "comment": ""
        },
        {
            "title": "宿兰若",
            "content": "听钟投宿入孤烟，岩下病僧犹坐禅。独夜客心何处是，秋云影里一灯然。",
            "comment": ""
        },
        {
            "title": "江南织绫词",
            "content": "卿卿买得越人丝，贪弄金梭懒画眉。女伴能来看新聶，鸳鸯正欲上花枝。",
            "comment": ""
        },
        {
            "title": "早春游曲江",
            "content": "芳处亦将枯槁同，应缘造化未施功。羲和若拟动炉鞴，先铸曲江千树红。",
            "comment": ""
        },
        {
            "title": "山中喜静和子见访",
            "content": "绝壁深溪无四邻，每逢猿鹤即相亲。小奴惊出垂藤下，山犬今朝吠一人。",
            "comment": ""
        },
        {
            "title": "春日题罗处士山舍",
            "content": "乱叠千峰掩翠微，高人爱此自忘机。春风若扫阶前地，便是山花带锦飞。",
            "comment": ""
        },
        {
            "title": "赠王屋刘道士",
            "content": "小有洞中长住客，大罗天下后来仙。出门即是寻常处，未可还它跨鹤鞭。",
            "comment": ""
        },
        {
            "title": "送道友游山",
            "content": "欲驻如今未老形，万重山上九芝清。君今若问采芝路，踏水踏云攀杳冥。",
            "comment": ""
        },
        {
            "title": "谢自然升仙",
            "content": "分明得道谢自然，古来漫说尸解仙。如花年少一女子，身骑白鹤游青天。",
            "comment": ""
        },
        {
            "title": "桃源词二首",
            "content": "夭夭花里千家住，总为当时隐暴秦。归去不论无旧识，子孙今亦是他人。秦世老翁归汉世，还同白鹤返辽城。纵令记得山川路，莫问当时州县名。",
            "comment": ""
        },
        {
            "title": "秋吟献李舍人",
            "content": "肠结愁根酒不消，新惊白发长愁苗。主司傥许题名姓，笔下看成度海桥。",
            "comment": ""
        },
        {
            "title": "同张炼师溪行",
            "content": "青溪道士紫霞巾，洞里仙家旧是邻。每见桃花逐流水，无回不忆武陵人。",
            "comment": ""
        },
        {
            "title": "访松岭徐炼师",
            "content": "千仞峰头一谪仙，何时种玉已成田。开经犹在松阴里，读到南华第几篇。",
            "comment": ""
        },
        {
            "title": "仙翁词",
            "content": "世间无远可为游，六合朝行夕已周。坛上夜深风雨静，小仙乘月击苍虬。",
            "comment": ""
        },
        {
            "title": "遇李山人",
            "content": "游山游水几千重，二十年中一度逢。别易会难君且住，莫交青竹化为龙。",
            "comment": ""
        },
        {
            "title": "仙女词",
            "content": "仙女群中名最高，曾看王母种仙桃。手题金简非凡笔，道是天边玉兔毛。",
            "comment": ""
        },
        {
            "title": "收妆词",
            "content": "斜月胧胧照半床，茕茕孤妾懒收妆。灯前再览青铜镜，枉插金钗十二行。",
            "comment": ""
        },
        {
            "title": "观美人",
            "content": "漆点双眸鬓绕蝉，长留白雪占胸前。爱将红袖遮娇笑，往往偷开水上莲。",
            "comment": ""
        },
        {
            "title": "寄四明山子",
            "content": "高栖只在千峰里，尘世望君那得知。长忆去年风雨夜，向君窗下听猿时。",
            "comment": ""
        },
        {
            "title": "寄隐者",
            "content": "路绝空林无处问，幽奇山水不知名。松门拾得一片屐，知是高人向此行。",
            "comment": ""
        },
        {
            "title": "再酬李先辈",
            "content": "清辞再发郢人家，字字新移锦上花。能使龙宫买绡女，低回不敢织轻霞。",
            "comment": ""
        },
        {
            "title": "长安早春",
            "content": "报花消息是春风，未见先教何处红。想得芳园十余日，万家身在画屏中。",
            "comment": ""
        },
        {
            "title": "玩花词",
            "content": "今朝造化使春风，开折西施面上红。竟日眼前犹不足，数株舁入寸心中。",
            "comment": ""
        },
        {
            "title": "日晚归山词",
            "content": "虎迹新逢雨后泥，无人家处洞边溪。独行归客晚山里，赖有鹧鸪临路岐。",
            "comment": ""
        },
        {
            "title": "讽山云",
            "content": "闲云生叶不生根，常被重重蔽石门。赖有风帘能扫荡，满山晴日照乾坤。",
            "comment": ""
        },
        {
            "title": "春霁",
            "content": "煎茶水里花千片，候客亭中酒一樽。独对春光还寂寞，罗浮道士忽敲门。",
            "comment": ""
        },
        {
            "title": "蜀茗词",
            "content": "越碗初盛蜀茗新，薄烟轻处搅来匀。山僧问我将何比，欲道琼浆却畏嗔。",
            "comment": ""
        },
        {
            "title": "赠郑伦吹凤管",
            "content": "喃喃解语凤凰儿，曾听梨园竹里吹。谁谓五陵年少子，还将此曲暗相随。",
            "comment": ""
        },
        {
            "title": "春日钱塘杂兴二首",
            "content": "酒姥溪头桑袅袅，钱塘郭外柳毵毵。路逢邻妇遥相问，小小如今学养蚕。西邻年少问东邻，柳岸花堤几处新。昨夜雨多春水阔，隔江桃叶唤何人。",
            "comment": ""
        },
        {
            "title": "望骑马郎",
            "content": "碧蹄新压步初成，玉色郎君弄影行。赚杀唱歌楼上女，伊州误作石州声。",
            "comment": ""
        },
        {
            "title": "抛缠头词",
            "content": "翠娥初罢绕梁词，又见双鬟对舞时。一抱红罗分不足，参差裂破凤凰儿。",
            "comment": ""
        },
        {
            "title": "惜花词",
            "content": "千树繁红绕碧泉，正宜尊酒对芳年。明朝欲饮还来此，只怕春风却在前。",
            "comment": ""
        },
        {
            "title": "归将吟",
            "content": "百战放归成老翁，馀生得出死人中。今朝授敕三回舞，两赐青娥又拜公。",
            "comment": ""
        },
        {
            "title": "杂曲歌辞·杨柳枝",
            "content": "伤见路边杨柳春，一重折尽一重新。今年还折去年处，不送去年离别人。",
            "comment": ""
        },
        {
            "title": "少妇游春词",
            "content": "簇锦攒花斗胜游，万人行处最风流。无端自向春园里，笑摘青梅叫阿侯。",
            "comment": ""
        },
        {
            "title": "望夫词二首",
            "content": "看看北雁又南飞，薄幸征夫久不归。蟢子到头无信处，凡经几度上人衣。何事经年断书信，愁闻远客说风波。西家还有望夫伴，一种泪痕儿最多。",
            "comment": ""
        },
        {
            "title": "山居乐",
            "content": "鸾鹤每于松下见，笙歌常向坐中闻。手持十节龙头杖，不指虚空即指云。",
            "comment": ""
        },
        {
            "title": "山中玩白鹿",
            "content": "绕洞寻花日易销，人间无路得相招。呦呦白鹿毛如雪，踏我桃花过石桥。",
            "comment": ""
        },
        {
            "title": "途中逢少女",
            "content": "身倚西门笑向东，牡丹初折一枝红。市头日卖千般镜，知落谁家新匣中。",
            "comment": ""
        },
        {
            "title": "夏雨后题青荷兰若",
            "content": "僧舍清凉竹树新，初经一雨洗诸尘。微风忽起吹莲叶，青玉盘中泻水银。",
            "comment": ""
        },
        {
            "title": "旅次文水县喜遇李少府",
            "content": "为君三日废行程，一县官人是酒朋。共忆襄阳同醉处，尚书坐上纳银觥。",
            "comment": ""
        },
        {
            "title": "酬周秀才",
            "content": "三展蜀笺皆郢曲，我心珍重甚琼瑶。应缘水府龙神睡，偷得蛟人五色绡。",
            "comment": ""
        },
        {
            "title": "鄠县村居",
            "content": "欲住村西日日慵，上山无水引高踪。谁能求得秦皇术，为我先驱紫阁峰。",
            "comment": ""
        },
        {
            "title": "金吾词",
            "content": "行拥朱轮锦幨儿，望仙门外叱金羁。染须偷嫩无人觉，唯有平康小妇知。",
            "comment": ""
        },
        {
            "title": "玩手植松",
            "content": "却思毫末栽松处，青翠才将众草分。今日散材遮不得，看看气色欲凌云。",
            "comment": ""
        },
        {
            "title": "冯上人院",
            "content": "扰扰凡情逐水流，世间多喜复多忧。一回行到冯公院，便欲令人百事休。",
            "comment": ""
        },
        {
            "title": "晚春送王秀才游剡川",
            "content": "越山花去剡藤新，才子风光不厌春。第一莫寻溪上路，可怜仙女爱迷人。",
            "comment": ""
        },
        {
            "title": "赠凌仙姥",
            "content": "阿母从天降几时，前朝惟有汉皇知。仙桃不啻三回熟，饱见东方一小儿。",
            "comment": ""
        },
        {
            "title": "寄西台李侍御",
            "content": "二千馀里采琼瑰，到处伤心瓦砾堆。唯有绣衣周柱史，独将珠玉挂西台。",
            "comment": ""
        },
        {
            "title": "赠女道士郑玉华二首",
            "content": "玄发新簪碧藕花，欲添肌雪饵红砂。世间风景那堪恋，长笑刘郎漫忆家。明镜湖中休采莲，却师阿母学神仙。朱丝误落青囊里，犹是箜篌第几弦。",
            "comment": ""
        },
        {
            "title": "寄王少府",
            "content": "采松仙子徒销日，吃菜山僧枉过生。多谢蓝田王少府，人间诗酒最关情。",
            "comment": ""
        },
        {
            "title": "春日宴徐君池亭",
            "content": "暂凭春酒换愁颜，今日应须醉始还。池上有门君莫掩，从教野客见青山。",
            "comment": ""
        },
        {
            "title": "钱塘渡口",
            "content": "天堑茫茫连沃焦，秦皇何事不安桥。钱塘渡口无钱纳，已失西兴两信潮。",
            "comment": ""
        },
        {
            "title": "送裴秀才归淮南",
            "content": "怪来频起咏刀头，枫叶枝边一夕秋。又向江南别才子，却将风景过扬州。",
            "comment": ""
        },
        {
            "title": "送绝尘子归旧隐二首",
            "content": "云水千重绕洞门，独归何处是桃源。仙方不用随身去，留与人间老子孙。班藤为杖草为衣，万壑千峰独自归。纵令相忆谁相报，桂树岩边人信稀。",
            "comment": ""
        },
        {
            "title": "山中送友人",
            "content": "欲折杨枝别恨生，一重枝上一啼莺。乱山重叠云相掩，君向乱山何处行。",
            "comment": ""
        },
        {
            "title": "赠采药叟",
            "content": "老去唯将药裹行，无家无累一身轻。却教年少取书卷，小字灯前斗眼明。",
            "comment": ""
        },
        {
            "title": "越中遇寒食",
            "content": "去岁清明霅溪口，今朝寒食镜湖西。信知天地心不易，还有子规依旧啼。",
            "comment": ""
        },
        {
            "title": "自述",
            "content": "箧贮灵砂日日看，欲成仙法脱身难。不知谁向交州去，为谢罗浮葛长官。",
            "comment": ""
        },
        {
            "title": "长安春夜吟",
            "content": "露盘滴时河汉微，美人灯下裁春衣。蟾蜍东去鹊南飞，芸香省中郎不归。",
            "comment": ""
        },
        {
            "title": "洗丹沙词",
            "content": "千淘万洗紫光攒，夜火荧荧照玉盘。恐是麻姑残米粒，不曾将与世人看。",
            "comment": ""
        },
        {
            "title": "听范玄长吟",
            "content": "声声扣出碧琅玕，能使秋猿欲叫难。诗兴未穷心更远，手垂青拂向云看。",
            "comment": ""
        },
        {
            "title": "临水亭",
            "content": "只怪素亭黏黛色，溪烟为我染莓苔。欲知源上春风起，看取桃花逐水来。",
            "comment": ""
        },
        {
            "title": "妓人残妆词",
            "content": "云髻已收金凤凰，巧匀轻黛约残妆。不知昨夜新歌响，犹在谁家绕画梁。",
            "comment": ""
        },
        {
            "title": "清夜忆仙宫子",
            "content": "夜静门深紫洞烟，孤行独坐忆神仙。三清宫里月如昼，十二宫楼何处眠。",
            "comment": ""
        },
        {
            "title": "题景上人山门",
            "content": "水有青莲沙有金，老僧于此独观心。愁人欲寄中峰宿，只恐白猿啼夜深。",
            "comment": ""
        },
        {
            "title": "戏赠李主簿",
            "content": "官罢江南客恨遥，二年空被酒中消。不知暗数春游处，偏忆扬州第几桥。",
            "comment": ""
        },
        {
            "title": "观舞女",
            "content": "缠红结紫畏风吹，袅娜初回弱柳枝。买笑未知谁是主，万人心逐一人移。",
            "comment": ""
        },
        {
            "title": "云州饮席",
            "content": "酒肠虽满少欢情，身在云州望帝城。巡次合当谁改令，先须为我打还京。",
            "comment": ""
        },
        {
            "title": "仙客归乡词二首",
            "content": "六合八荒游未半，子孙零落暂归来。井边不认捎云树，多是门人在后栽。洞中日月洞中仙，不算离家是几年。出郭始知人代变，又须抛却古时钱。",
            "comment": ""
        },
        {
            "title": "夏日题方师院",
            "content": "火天无处买清风，闷发时来入梵宫。只向方师小廊下，回看门外是樊笼。",
            "comment": ""
        },
        {
            "title": "江南怨",
            "content": "愁见桥边荇叶新，兰舟枕水楫生尘。从来不是无莲采，十顷莲塘卖与人。",
            "comment": ""
        },
        {
            "title": "修仙词",
            "content": "丹田自种留年药，玄谷长生续命芝。世上漫忙兼漫走，不知求己更求谁。",
            "comment": ""
        },
        {
            "title": "候仙词",
            "content": "西归公子何时降，南岳先生早晚来。巡历世间犹未遍，乞求鸾鹤且裴回。",
            "comment": ""
        },
        {
            "title": "观叶生画花",
            "content": "心窍玲珑貌亦奇，荣枯只在手中移。今朝故向霜天里，点破繁花四五枝。",
            "comment": ""
        },
        {
            "title": "喜友再相逢",
            "content": "三十年前与君别，可怜容色夺花红。谁知日月相催促，此度见君成老翁。",
            "comment": ""
        },
        {
            "title": "赠别王炼师往罗浮",
            "content": "道俗骈阗留不住，罗浮山上有心期。却愁仙处人难到，别后音书寄与谁。",
            "comment": ""
        },
        {
            "title": "春日餐霞阁",
            "content": "洒水初晴物候新，餐霞阁上最宜春。山花四面风吹入，为我铺床作锦茵。",
            "comment": ""
        },
        {
            "title": "秋夜山中别友人",
            "content": "独鹤孤云两难说，明朝又作东西别。知君少壮无几年，莫爱闲吟老松月。",
            "comment": ""
        },
        {
            "title": "秋夜山居二首",
            "content": "幽居正想餐霞客，夜久月寒珠露滴。千年独鹤两三声，飞下岩前一枝柏。去雁声遥人语绝，谁家素机织新雪。秋山野客醉醒时，百尺老松衔半月。",
            "comment": ""
        },
        {
            "title": "玩友人庭竹",
            "content": "曾去玄洲看种玉，那似君家满庭竹。客来不用呼清风，此处挂冠凉自足。",
            "comment": ""
        },
        {
            "title": "山石榴花",
            "content": "深色胭脂碎剪红，巧能攒合是天公。莫言无物堪相比，妖艳西施春驿中。",
            "comment": ""
        },
        {
            "title": "题龙池山人",
            "content": "主人家在龙池侧，水中有鱼不敢食。终朝采药供仙厨，却笑桃花少颜色。",
            "comment": ""
        },
        {
            "title": "闻山中步虚声",
            "content": "何人步虚南峰顶，鹤唳九天霜月冷。仙词偶逐东风来，误飘数声落尘境。",
            "comment": ""
        },
        {
            "title": "诮山中叟",
            "content": "老人今年八十几，口中零落残牙齿。天阴伛偻带嗽行，犹向岩前种松子。",
            "comment": ""
        },
        {
            "title": "贫客吟",
            "content": "监毛毯敝衣无处结，寸心耿耿如刀切。今朝欲泣泉客珠，及到盘中却成血。",
            "comment": ""
        },
        {
            "title": "寄李补阙",
            "content": "苍生应怪君起迟，蒲轮重辗嵩阳道。功成名遂来不及，三十六峰仙鹤老。",
            "comment": ""
        },
        {
            "title": "玩新桃花",
            "content": "几叹红桃开未得，忽惊造化新装饰。一种同沾荣盛时，偏荷清光借颜色。",
            "comment": ""
        },
        {
            "title": "戏咏榆荚",
            "content": "风吹榆钱落如雨，绕林绕屋来不住。知尔不堪还酒家，漫教夷甫无行处。",
            "comment": ""
        },
        {
            "title": "吴中代蜀客吟",
            "content": "身狎吴儿家在蜀，春深屡唱思乡曲。峨眉风景无主人，锦江悠悠为谁绿。",
            "comment": ""
        },
        {
            "title": "登岘亭怀孟生",
            "content": "岘山自高水自绿，后辈词人心眼俗。鹿门才子不再生，怪景幽奇无管属。",
            "comment": ""
        },
        {
            "title": "春词",
            "content": "黄鸟啼多春日高，红芳开尽井边桃。美人手暖裁衣易，片片轻云落剪刀。",
            "comment": ""
        },
        {
            "title": "观吴偃画松",
            "content": "君有绝艺终身宝，方寸巧心通万造。忽然写出涧底松，笔下看看一枝老。",
            "comment": ""
        },
        {
            "title": "冬日观早朝",
            "content": "紫烟捧日炉香动，万马千车踏新冻。绣衣年少朝欲归，美人犹在青楼梦。",
            "comment": ""
        },
        {
            "title": "效古词",
            "content": "莫愁新得年十六，如蛾双眉长带绿。初学箜篌四五人，莫愁独自声前足。",
            "comment": ""
        },
        {
            "title": "赠莎地道士",
            "content": "莎地阴森古莲叶，游龟暗老青苔甲。池边道士夸眼明，夜取蟭螟摘蚊睫。",
            "comment": ""
        },
        {
            "title": "对月忆嵩阳故人",
            "content": "团团月光照西壁，嵩阳故人千里隔。不知三十六峰前，定为何处峰前客。",
            "comment": ""
        },
        {
            "title": "春日美新绿词",
            "content": "前日萌芽小于粟，今朝草树色已足。天公不语能运为，驱遣羲和染新绿。",
            "comment": ""
        },
        {
            "title": "题山僧水阁",
            "content": "山房水阁连空翠，沈沈下有蛟龙睡。老僧趺坐入定时，不知花落黄金地。",
            "comment": ""
        },
        {
            "title": "听南僧说偈词",
            "content": "师子座中香已发，西方佛偈南僧说。惠风吹尽六条尘，清净水中初见月。",
            "comment": ""
        },
        {
            "title": "海边远望",
            "content": "扶桑枝边红皎皎，天鸡一声四溟晓。偶看仙女上青天，鸾鹤无多采云少。",
            "comment": ""
        },
        {
            "title": "望晓词",
            "content": "揽衣起兮望秋河，濛濛远雾飞轻罗。蟠桃树上日欲出，白榆枝畔星无多。",
            "comment": ""
        },
        {
            "title": "杜鹃花词",
            "content": "杜鹃花时夭艳然，所恨帝城人不识。丁宁莫遣春风吹，留与佳人比颜色。",
            "comment": ""
        },
        {
            "title": "叹花词",
            "content": "前日满林红锦遍，今日绕林看不见。空馀古岸泥土中，零落胭脂两三片。",
            "comment": ""
        },
        {
            "title": "帝宫词",
            "content": "自得君王宠爱时，敢言春色上寒枝。十年宫里无人问，一日承恩天下知。",
            "comment": ""
        },
        {
            "title": "岛夷行",
            "content": "腥臊海边多鬼市，岛夷居处无乡里。黑皮年少学采珠，手把生犀照咸水。",
            "comment": ""
        },
        {
            "title": "天柱山赠峨嵋田道士",
            "content": "古称天柱连九天，峨嵋道士栖其巅。近闻教得玄鹤舞，试凭驱出青芝田。",
            "comment": ""
        },
        {
            "title": "西山静中吟",
            "content": "重重道气结成神，玉阙金堂逐日新。若数西山得道者，连予便是十三人。",
            "comment": ""
        },
        {
            "title": "忆四明山泉",
            "content": "爱彼山中石泉水，幽深夜夜落空里。至今忆得卧云时，犹自涓涓在人耳。",
            "comment": ""
        },
        {
            "title": "望夫词",
            "content": "手爇寒灯向影频，回文机上暗生尘。自家夫婿无消息，却恨桥头卖卜人。",
            "comment": " | 【注释】注一：即燃点之意。　　施肩吾是位道士，但他写的诗却很有人情味。此诗写女子的丈夫出征在外，大约是头年秋天出发，整整一年没有音信，眼看又是北雁南飞的时候，所以倍添思念。　　首句以描写女子长夜不眠的情景发端。“�铡奔慈肌！昂�”字略寓孤凄意味。“手�蘸�灯”，身影在后，不断回头，几番顾影（“向影频”），既有孤寂无伴之感，又是盼人未至的情态。其心情的急切不安已从字里行间透露出来。这里已暗示她得到了一点有关丈夫的信息，为后文作好伏笔。　　第二句“回文机”用了一个为人熟知的典故：前秦苻坚时秦州刺史窦滔被徙流沙，其妻苏蕙善属文，把对丈夫的思念织为回文旋图诗，共八百四十字，读法宛转循环，词甚凄婉（见《晋书·列女传》）。这里用以暗示“望夫”之意。“机上暗生尘”，可见女子近来无心织布。这与“自君之出矣，不复理残机”虽同样表现对丈夫的苦苦思恋，但又不同于那种初别的心情，它表现的是离别经年之后的一种烦恼。　　前两句写不眠、不织，都含有一个“待”字，但所待何人，并没有点明。第三句才作了交代，女子长夜不眠，无心织作，原来是因“自家夫婿无消息”的缘故。诗到这里似乎已将“望夫”的题意缴足，但并不够味。直到末句引进一个“卖卜人”的角色，全诗的内容才大大深化，突见精彩。　　清人潘德舆说：“诗有一字诀曰‘厚’。偶咏唐人‘梦里分明见关塞，不知何路向金微’，‘欲寄征人问消息，居延城外又移军’（张仲素《秋闺思》）便觉其深曲有味。今人只说到梦见关塞，托征鸿问消息便了，所以为公共之言，而寡薄不成文也。”（《养一斋诗话》）此诗也深得“厚”字诀。倘说到“自家夫婿无消息”便了，内容也就不免寡薄，成为“公共之言”。而这个“卖卜人”角色的加入，几乎给读者暗示了一个生活小故事，诗意便深曲有味。原来女子因望夫情切，曾到桥头卜了一卦。诗中虽未明说“终日求人卜，回回道好音”（杜牧《寄远人》），但读者已经从诗中默会到占卜的结果如何。要是占卜结果未得“好音”，女子是不会后来才“恨桥头卖卜人”的。卖卜人的话自会叫她深信不疑。难怪她一心一意相候，每有动静都疑是夫归，以致“手�蘸�灯向影频”（至此方知首句之妙）。问卜，可见盼夫之切；而卖卜人欺以其方，一旦夫不归时，不能恨夫，不恨卖卜人恨谁？　　不过“却恨桥头卖卜人”于事何补？但人情有时不可理喻。思妇之怨无处发泄，心里骂两声卖卜人倒也解恨。这又活生生表现出莫可奈何而迁怒于人的儿女情态，造成丰富的戏剧性。这也是作者掌握了“厚”字诀的一种表现。　　（周啸天）"
        },
        {
            "title": "山中得刘秀才京书",
            "content": "自笑家贫客到疏，满庭烟草不能锄。今朝谁料三千里，忽得刘京一纸书。",
            "comment": ""
        },
        {
            "title": "效古词",
            "content": "姊妹无多兄弟少，举家钟爱年最小。有时绕树山鹊飞，贪看不待画眉了。",
            "comment": ""
        },
        {
            "title": "秋洞宿",
            "content": "夜深秋洞里，风雨报龙归。何事触人睡，不教胡蝶飞。",
            "comment": ""
        },
        {
            "title": "夜岩谣",
            "content": "夜上幽岩踏灵草，松枝已疏桂枝老。新诗几度惜不吟，此处一声风月好。",
            "comment": ""
        },
        {
            "title": "金尺石",
            "content": "丹砂画顽石，黄金横一尺。人世较短长，仙家爱平直。",
            "comment": ""
        },
        {
            "title": "瀑布",
            "content": "豁开青冥颠，写出万丈泉。如裁一条素，白日悬秋天。",
            "comment": ""
        },
        {
            "title": "古相思",
            "content": "十访九不见，甚于菖蒲花。可怜云中月，今夜堕我家。",
            "comment": ""
        },
        {
            "title": "经吴真君旧宅",
            "content": "古仙炼丹处，不测何岁年。至今空宅基，时有五色烟。",
            "comment": ""
        },
        {
            "title": "晓光词",
            "content": "日轮浮动羲和推，东方一轧天门开。风神为我扫烟雾，四海荡荡无尘埃。",
            "comment": ""
        },
        {
            "title": "兰渚泊",
            "content": "家在洞水西，身作兰渚客。天昼无纤云，独坐空江碧。",
            "comment": ""
        },
        {
            "title": "宿南一上人山房",
            "content": "窗牖月色多，坐卧禅心静。青鬼来试人，夜深弄灯影。",
            "comment": ""
        },
        {
            "title": "及第后夜访月仙子",
            "content": "自喜寻幽夜，新当及第年。还将天上桂，来访月中仙。",
            "comment": ""
        },
        {
            "title": "感遇词",
            "content": "一种貌如仙，人情要自偏。罗敷有底好，最得使君怜。",
            "comment": ""
        },
        {
            "title": "笑卿卿词",
            "content": "笑向卿卿道，耽书夜夜多。出来看玉兔，又欲过银河。",
            "comment": ""
        },
        {
            "title": "不见来词",
            "content": "乌鹊语千回，黄昏不见来。漫教脂粉匣，闭了又重开。",
            "comment": ""
        },
        {
            "title": "乞巧词",
            "content": "乞巧望星河，双双并绮罗。不嫌针眼小，只道月明多。",
            "comment": ""
        },
        {
            "title": "观花后游慈恩寺",
            "content": "世事知难了，应须问苦空。羞将看花眼，来入梵王宫。",
            "comment": ""
        },
        {
            "title": "湘竹词",
            "content": "万古湘江竹，无穷奈怨何。年年长春笋，只是泪痕多。",
            "comment": ""
        },
        {
            "title": "秋山吟",
            "content": "夜吟秋山上，袅袅秋风归。月色清且冷，桂香落人衣。",
            "comment": ""
        },
        {
            "title": "湘川怀古",
            "content": "湘水终日流，湘妃昔时哭。美色已成尘，泪痕犹在竹。",
            "comment": ""
        },
        {
            "title": "弋阳访古",
            "content": "行逢葛溪水，不见葛仙人。空抛青竹杖，咒作葛陂神。",
            "comment": ""
        },
        {
            "title": "买地词",
            "content": "买地不惜钱，为多芳桂丛。所期在清凉，坐起闻香风。",
            "comment": ""
        },
        {
            "title": "幼女词",
            "content": "幼女才六岁，未知巧与拙。向夜在堂前，学人拜新月。",
            "comment": " | 【注释】　　作者有个天真可爱的小女儿，在诗中不止一次提到，如：“姊妹无多兄弟少，举家钟爱年最小。有时绕树山雀飞，贪看不待画眉了。”（《效古词》）而这首《幼女词》更是含蓄兼风趣的妙品。　　一开始就着力写幼女之“幼”，先就年龄说，“才六岁”，说“才”不说“已”，意谓还小着呢。再就智力说，尚“未知巧与拙”。这话除表明“幼”外，更有多重意味。表面是说她分不清什么是“巧”、什么是“拙”这类较为抽象的概念；其实，也意味着因幼稚不免常常弄“巧”成“拙”，比方说，会干出“浓朱衍丹唇，黄吻烂漫赤”（左思），“移时施朱铅，狼藉画眉阔”（杜甫）一类令人哭笑不得的事。此外，这里提“巧拙”实偏义于“巧”，暗关末句“拜新月”事。读者一当把二者联系起来，就意会这是在七夕，如同目睹如此动人的“乞巧”场面：“七夕今宵看碧霄，牵牛织女渡河桥。家家乞巧望秋月，穿尽红丝几万条。”（林杰《乞巧》）诗中并没有对人物往事及活动场景作任何叙写，由于巧下一字，就令人想象无穷，收到含蓄之效。　　前两句刻划女孩的幼稚之后，末二句就集中于一件情事。时间是七夕，因前面已由“巧”字作了暗示，三句只简作一“夜”字。地点是“堂前”，这是能见“新月”的地方。小女孩干什么呢？她既未和别的孩子一样去寻找萤火，也不向大人索瓜果，却郑重其事地在堂前学着大人“拜新月”呢。读到这里，令人忍俊不禁。“开帘见新月，即便下阶拜”的少女拜月，意在乞巧，而这位“才六岁”的乳臭未干的小女孩拜月，是“不知巧”而乞之，“与‘细语人不闻’（李端《拜新月》）情事各别”（沈德潜）啊。尽管作者叙述的语气客观，但“学人”二字传达的语义却是揶揄的。小女孩拜月，形式是成年的，内容却是幼稚的，这形成一个冲突，幽默滑稽之感即由此产生。小女孩越是弄“巧”学人，便越发不能藏“拙”。这个“小大人”的形象既逗人而有趣，又纯真而可爱。　　这类以歌颂童真为主题的作品，可以追溯到晋左思《娇女诗》，那首五古用铺张的笔墨描写了两个小女孩种种天真情事，颇能穷形尽态。而五绝容不得铺叙。如果把左诗比作画中工笔，则此诗就是画中写意，它删繁就简，削多成一，集中笔墨，只就一件情事写来，以概见幼女的全部天真，甚而勾画出了一幅笔致幽默、妙趣横生的风俗小品画，显示出作者白描手段的高超。　　（周啸天）"
        },
        {
            "title": "夜愁曲",
            "content": "歌者歌未绝，愁人愁转增。空把琅玕枝，强挑无心灯。",
            "comment": ""
        },
        {
            "title": "冲夜行",
            "content": "夜行无月时，古路多荒榛。山鬼遥把火，自照不照人。",
            "comment": ""
        },
        {
            "title": "惜花",
            "content": "落尽万株红，无人解系风。今朝芳径里，惆怅锦机空。",
            "comment": ""
        },
        {
            "title": "送端上人游天台",
            "content": "师今欲向天台去，来说天台意最真。溪过石桥为险处，路逢毛褐是真人。云边望字钟声远，雪里寻僧脚迹新。只可且论经夏别，莫教琪树两回春。",
            "comment": ""
        },
        {
            "title": "早春残雪",
            "content": "春景照林峦，玲珑雪影残。井泉添碧甃，药圃洗朱栏。云路迷初醒，书堂映渐难。花分梅岭色，尘减玉阶寒。远称栖松鹤，高宜点露盘。伫逢春律后，阴谷始堪看。",
            "comment": ""
        },
        {
            "title": "上礼部侍郎陈情",
            "content": "九重城里无亲识，八百人中独姓施。弱羽飞时攒箭险，蹇驴行处薄冰危。晴天欲照盆难反，贫女如花镜不知。却向从来受恩地，再求青律变寒枝。",
            "comment": ""
        },
        {
            "title": "寒夜",
            "content": "三复招隐吟，不知寒夜深。看看西来月，移到青天心。",
            "comment": ""
        },
        {
            "title": "赠边将",
            "content": "轻生奉国不为难，战苦身多旧箭瘢。玉匣锁龙鳞甲冷，金铃衬鹘羽毛寒。皂貂拥出花当背，白马骑来月在鞍。犹恐犬戎临虏塞，柳营时把阵图看。",
            "comment": ""
        },
        {
            "title": "送人南游",
            "content": "见说南行偏不易，中途莫忘寄书频。凌空瘴气堕飞鸟，解语山魈恼病人。闽县绿娥能引客，泉州乌药好防身。异花奇竹分明看，待汝归来画取真。",
            "comment": ""
        },
        {
            "title": "代征妇怨",
            "content": "寒窗羞见影相随，嫁得五陵轻薄儿。长短艳歌君自解，浅深更漏妾偏知。画裙多泪鸳鸯湿，云鬓慵梳玳瑁垂。何事不看霜雪里，坚贞惟有古松枝。",
            "comment": ""
        },
        {
            "title": "效古兴",
            "content": "金雀无旧钗，缃绮无旧裾。唯有一寸心，长贮万里夫。南轩夜虫织已促，北牖飞蛾绕残烛。只言众口铄千金，谁信独愁销片玉。不知岁晚归不归，又将啼眼缝征衣。",
            "comment": ""
        },
        {
            "title": "夜宴曲",
            "content": "兰缸如昼晓不眠，玉堂夜起沈香烟。青娥一行十二仙，欲笑不笑桃花然。碧窗弄娇梳洗晚，户外不知银汉转。被郎嗔罚琉璃盏，酒入四肢红玉软。",
            "comment": ""
        },
        {
            "title": "及第后过扬子江",
            "content": "忆昔将贡年，抱愁此江边。鱼龙互闪烁，黑浪高于天。今日步春草，复来经此道。江神也世情，为我风色好。",
            "comment": ""
        },
        {
            "title": "杂曲歌辞·古曲五首",
            "content": "可怜江北女，惯唱江南曲。摇荡木兰舟，双凫不成浴。郎为匕上香，妾为笼上灰。归时虽暖热，去罢生尘埃。夜裁鸳鸯绮，朝织蒲桃绫。欲试一寸心，待缝三尺冰。怜时鱼得水，怨罢商与参。不如山支子，却解结同心。红颜感暮花，白日同流水。思君如孤灯，一夜一心死。",
            "comment": ""
        },
        {
            "title": "杂曲歌辞·定情乐",
            "content": "敢嗟君不怜，自是命不谐。着破三条裾，却还双股钗。",
            "comment": ""
        },
        {
            "title": "杂曲歌辞·起夜来",
            "content": "香销连理带，尘覆合欢杯。懒卧相思枕，愁吟起夜来。",
            "comment": ""
        },
        {
            "title": "杂曲歌辞·古别离二首",
            "content": "古人谩歌西飞燕，十年不见狂夫面。三更风作切梦刀，万转愁成系肠线。所嗟不及牛女星，一年一度得相见。老母别爱子，少妻送征郎。血流既四面，乃亦断二肠。不愁寒无衣，不怕饥无粮。惟恐征战不还乡，母化为鬼妻为孀。",
            "comment": ""
        },
        {
            "title": "杂曲歌辞·春游乐",
            "content": "一年三百六十日，赏心那似春中物。草迷曲坞花满园，东家少年西家出。",
            "comment": ""
        },
        {
            "title": "杂曲歌辞·壮士行",
            "content": "一斗之胆撑脏腑，如磥之筋碍臂骨。有时误入千人丛，自觉一身横突兀。当今四海无烟尘，胸襟被压不得伸。冻枭残虿我不取，污我匣里青蛇鳞。",
            "comment": ""
        },
        {
            "title": "杂曲歌辞·少年行",
            "content": "醉骑白马走空衢，恶少皆称电不如。五凤街头闲勒辔，半垂衫袖揖金吾。",
            "comment": ""
        },
        {
            "title": "相和歌辞·襄阳曲",
            "content": "大堤女儿郎莫寻，三三五五结同心。清晨对镜冶容色，意欲取郎千万金。",
            "comment": ""
        },
        {
            "title": "夜笛词",
            "content": "皎洁西楼月未斜，笛声寥亮入东家。却令灯下载衣妇，误剪同心一半花。",
            "comment": ""
        },
        {
            "title": "幽居乐",
            "content": "万籁不在耳，寂寥心境清。无妨数茎竹，时有萧萧声。",
            "comment": ""
        }
    ]
}