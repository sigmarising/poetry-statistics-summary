{
    "dynasty": "唐",
    "author": "陆贽",
    "poems": [
        {
            "title": "晓过南宫闻太常清乐",
            "content": "南宫闻古乐，拂曙听初惊。烟霭遥迷处，丝桐暗辨名。节随新律改，声带绪风轻。合雅将移俗，同和自感情。远音兼晓漏，馀响过春城。九奏明初日，寥寥天地清。",
            "comment": ""
        },
        {
            "title": "禁中春松",
            "content": "阴阴清禁里，苍翠满春松。雨露恩偏近，阳和色更浓。高枝分晓日，虚吹杂宵钟。香助炉烟远，形疑盖影重。愿符千载寿，不羡五株封。倘得回天眷，全胜老碧峰。",
            "comment": ""
        },
        {
            "title": "句",
            "content": "绕阶流氵虢氵虢，来砌树阴阴。",
            "comment": ""
        },
        {
            "title": "赋得御园芳草",
            "content": "阴阴御园里，瑶草日光长。靃靡含烟雾，依稀带夕阳。雨馀荑更密，风暖蕙初香。拥杖缘驰道，乘舆入建章。湿烟摇不散，细影乱无行。恒恐韶光晚，何人辨早芳。",
            "comment": ""
        }
    ]
}