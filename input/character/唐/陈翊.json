{
    "dynasty": "唐",
    "author": "陈翊",
    "poems": [
        {
            "title": "郊行示友人",
            "content": "水开长镜引诸峦，春洞花深落翠寒。",
            "comment": ""
        },
        {
            "title": "甲申仲冬侍亲由行在所还毗陵舟泊村渚",
            "content": "日暮成孤泊，栖迟得小安。雪融沙觜露，云拂雁翎寒。过橹冰痕薄，通村水汊宽。诗情如废井，剩觉起微澜。",
            "comment": ""
        },
        {
            "title": "短篷",
            "content": "水屋入花屿，春山来画图。片帆齐远树，落日半平芜。风紧溪声急，桥危岸势孤。薄游无一事，幽鸟唤提壶。",
            "comment": ""
        },
        {
            "title": "寒窗赋",
            "content": "虚空玲珑别有天，晦明每被物情迁。几番黄叶送秋色，屡对青灯分夜烟。隙小风尖鸣淅沥，纸轻雪急响清圆。更阑人静疑无月，且与梅花借月眠。",
            "comment": ""
        },
        {
            "title": "送别萧二",
            "content": "橘花香覆白蘋洲，江引轻帆入远游。千里云天风雨夕，忆君不敢再登楼。",
            "comment": ""
        },
        {
            "title": "夜坐即事遣兴",
            "content": "小阁暮云远，乱山黄叶稀。斗低天轴动，霜冷月魂飞。爱客樽常满，寻诗带减围。庭乌绕高树，游子亦思归。",
            "comment": ""
        },
        {
            "title": "登城楼作",
            "content": "井邑白云间，严城远带山。沙墟阴欲暮，郊色淡方闲。孤径回榕岸，层峦破枳关。寥寥分远望，暂得一开颜。",
            "comment": ""
        },
        {
            "title": "借榻竹庵",
            "content": "短筇穿秋云，杳蔼杂雨意。林梢响脱叶，虹影挟夕霁。安栖一枝禅，静寄三径地。青薜蟠弱龙，紫栗缩寒蝟。游息屏百营，偃仰得佳睡。靖惟天地间，岁月脱如蜕。三彭伐一真，六凿纷小智能。居然蜗战欠，在处牛穿鼻。驱驰赤白丸，百年等儿戏。岂知闲中天，意到即超诣。灯光续佛照，石响清夜气。愿言住庵人，万事付衲被。食肉尸陀林，渠自有正味。但怀不退转，便到佛地位。请参诗中禅，一语当千倡。",
            "comment": ""
        },
        {
            "title": "和元耘轩赋木蕖来字韵",
            "content": "碧树笼秋池，锦帐迎风开。水光曳倒影，矮菊纷舆台。春风木芍药，是花岂云来。淡妆绝脂粉，独秀墙之隈。仿佛秦与虢，上马犹徘徊。持以赠美有，斜插乌云堆。",
            "comment": ""
        },
        {
            "title": "宴柏台",
            "content": "华台陈桂席，密榭宴清真。柏叶犹霜气，桃花似汉津。青尊照深夕，绿绮映芳春。欲忆相逢后，无言岭海人。",
            "comment": ""
        },
        {
            "title": "晓行",
            "content": "客梦正无凭，喧呼睡不能。月移篷背雪，人远岸头灯。樯影浮寒水，篙声碎断冰。狸奴浑未觉，余煖恋青绫。",
            "comment": ""
        },
        {
            "title": "寄邵校书楚苌",
            "content": "爱酒时称僻，高情自不凡。向人方白眼，违俗有青岩。云际开三径，烟中挂一帆。相期同岁晚，闲兴与松杉。",
            "comment": ""
        },
        {
            "title": "过马侍中亭",
            "content": "草色照双扉，轩车到客稀。苔衣香屐迹，花绶少尘飞。薄望怜池净，开畦爱雨肥。相过忘日昃，坐待白云归。",
            "comment": ""
        },
        {
            "title": "龙池青草",
            "content": "青春光凤苑，细草遍龙池。曲渚交蘋叶，回塘惹柳枝。因风初苒苒，覆岸欲离离。色带金堤静，阴连玉树移。日光浮靃靡，波影动参差。岂比生幽远，芳馨众不知。",
            "comment": ""
        }
    ]
}