{
    "dynasty": "唐",
    "author": "陈光",
    "poems": [
        {
            "title": "长安新柳",
            "content": "九陌云初霁，皇衢柳已新。不同天苑景，先得日边春。色浅微含露，丝轻未惹尘。一枝方欲折，归去及兹晨。",
            "comment": ""
        },
        {
            "title": "题桃源僧",
            "content": "桃源有僧舍，跬步异人天。花乱似无主，鹤鸣疑有仙。轩廊明野色，松桧湿春烟。定拟辞尘境，依师过晚年。",
            "comment": ""
        },
        {
            "title": "和朱晦翁作",
            "content": "去年渭北望卿频，今日深山屐齿新。珠树香沾千涧雨，莲峰翠滴四时春。渔郎有意休相问，樵子无心可与亲。石榻盘旋忘岁月，瓶罍羞罄故人贫。",
            "comment": ""
        },
        {
            "title": "题陶渊明醉石",
            "content": "片石露寒色，先生遗素风。醉眠芳草合，吟起白云空。道出乾坤外，声齐日月中。我知彭泽后，千载与谁同。",
            "comment": ""
        }
    ]
}