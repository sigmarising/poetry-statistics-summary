{
    "dynasty": "唐",
    "author": "李屿",
    "poems": [
        {
            "title": "过洞庭",
            "content": "浩渺注横流，千潭合万湫。半洪侵楚翼，一汊属吴头。动轴当新霁，漫空正仲秋。势翻荆口迮，声拥岳阳浮。远脉滋衡岳，微凉散橘洲。星辰连影动，岚翠逐隅收。渐落分行雁，旋添趁伴舟。升腾人莫测，安稳路何忧？气与尘中别，言堪象外搜。此身如粗了，来把一竿休。",
            "comment": ""
        }
    ]
}