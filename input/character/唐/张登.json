{
    "dynasty": "唐",
    "author": "张登",
    "poems": [
        {
            "title": "小雪日戏题绝句",
            "content": "甲子徒推小雪天，刺梧犹绿槿花然。融和长养无时歇，却是炎洲雨露偏。",
            "comment": ""
        },
        {
            "title": "冬至夜郡斋宴别前华阴卢主簿",
            "content": "虎宿方冬至，鸡人积夜筹。相逢一尊酒，共结两乡愁。王俭花为府，卢谌幄内璆。明朝更临水，怅望岭南流。",
            "comment": ""
        },
        {
            "title": "招客游寺",
            "content": "江城吏散卷春阴，山寺鸣钟隔雨深。招取遗民赴僧社，竹堂分坐静看心。",
            "comment": ""
        },
        {
            "title": "重阳宴集同用寒字",
            "content": "锡宴逢佳节，穷荒亦共欢。恩深百日泽，雨借九秋寒。望气人谣洽，临风客以难。座移山色在，杯尽菊香残。欲识投醪遍，应从落帽看。还宵须命烛，举首谢三官。",
            "comment": ""
        },
        {
            "title": "送王主簿游南海",
            "content": "平生推久要，留滞共三年。明日东南路，穷荒雾露天。旷怀常寄酒，素业不言钱。道在贫非病，时来丑亦妍。过山乘蜡屐，涉海附楼船。行矣无为恨，宗门有大贤。",
            "comment": ""
        },
        {
            "title": "仲秋夜郡内西亭对月",
            "content": "天高月满影悠悠，一夜炎荒并觉秋。气与露清凝众草，色如霜白怯轻裘。高临华宇还知隙，静映长江不共流。□直西倾河汉曙，遗风犹想武昌楼。",
            "comment": ""
        },
        {
            "title": "上巳泛舟得迟字",
            "content": "令节推元巳，天涯喜有期。初筵临泛地，旧俗祓禳时。枉渚潮新上，残春日正迟。竹枝游女曲，桃叶渡江词。风鹢今方退，沙鸥亦未疑。且同山简醉，倒载莫褰帷。",
            "comment": ""
        },
        {
            "title": "朱槿花",
            "content": "甲子虽推小雪天，刺桐犹绿槿花然。阳和长养无时歇，却是炎州雨露偏。",
            "comment": ""
        },
        {
            "title": "句",
            "content": "孤高齐帝右，潇洒晋亭峰。",
            "comment": ""
        },
        {
            "title": "留题熙春亭",
            "content": "熙春亭建为民安，要识熙熙本不难。一日但能先克复，百年虽久亦胜残。满城和气薰天地，终岁长春忘暑寒。斯道古今无异路，独题待与后贤看。",
            "comment": ""
        },
        {
            "title": "洞石岩",
            "content": "山断开元蝎，龛留大业僧。七年驰便路，三蹑石梯层。",
            "comment": ""
        },
        {
            "title": "句",
            "content": "孤高齐帝石，萧洒晋亭峰。境旷穷山外，城标涨海头。",
            "comment": ""
        }
    ]
}