{
    "dynasty": "唐",
    "author": "王邕",
    "poems": [
        {
            "title": "嵩山望幸",
            "content": "峻极位何崇，方知造化功。降灵逢圣主，望幸表维嵩。隐映连青壁，嵯峨向碧空。象车因叶瑞，龙驾愿升中。万岁声长在，千岩气转雄。东都歌盛事，西笑伫皇风。",
            "comment": ""
        },
        {
            "title": "湘灵鼓瑟",
            "content": "宝瑟和琴韵，灵妃应乐章。依稀闻促柱，仿佛梦新妆。波外声初发，风前曲正长。凄清和万籁，断续绕三湘。转觉云山迥，空怀杜若芳。诚能传此意，雅奏在宫商。",
            "comment": ""
        }
    ]
}