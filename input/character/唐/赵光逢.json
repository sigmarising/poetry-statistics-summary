{
    "dynasty": "唐",
    "author": "赵光逢",
    "poems": [
        {
            "title": "梁郊祀乐章庆平",
            "content": "天命降鉴，帝德惟馨。享祀不忒，礼容孔明。奠璧布币，荐纯献精。神祐以答，敷锡永宁。",
            "comment": ""
        },
        {
            "title": "郊庙歌辞·梁郊祀乐章·庆和",
            "content": "就阳位，升圜丘。佩双玉，御大裘。膺天命，拥神休。万灵感，百禄遒。秉黄钺，建朱旗。震八表，清二仪。帝业显，王道夷。受景命，启皇基。开九门，怀百神。通肸蚃，接氤氲。明粢荐，广乐陈，奠嘉璧，燎芳薪。膺宝图，执左契。德应天，圣飨帝。荐表衷，荷灵惠。寿万年，祚百世。惟德动天，有感必通。秉兹一德，禋于六宗。钦夤宝命，恭肃礼容。来顾来享，永穆皇风。天惟佑德，辟乃奉天。交感斯在，昭事罔愆。岁功已就，王道无偏。于焉报本，是用告虔。",
            "comment": ""
        },
        {
            "title": "梁郊祀乐章庆顺",
            "content": "圣皇戾止，天步舒迟。乾乾睿相，穆穆皇仪。进退必肃，陟降是祗。六变克协，万灵协随。",
            "comment": ""
        }
    ]
}