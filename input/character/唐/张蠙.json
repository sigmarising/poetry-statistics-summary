{
    "dynasty": "唐",
    "author": "张蠙",
    "poems": [
        {
            "title": "送薛郎中赴江州",
            "content": "几州闻出刺，谣美有江民。正面传天旨，悬心祷岳神。尺书先假路，红旆旋烧尘。郡显山川别，衙开将吏新。散招僧坐暑，闲载客行春。听事棋忘着，探题酒乱巡。好编高隐传，多貌上升真。近日居清近，求人在此人。",
            "comment": ""
        },
        {
            "title": "送徐州薛尚书",
            "content": "上将出儒中，论诗拟立功。州从禹后别，军自汉来雄。远驿销寒日，严城肃暮空。龙颜有遗庙，犹得奠英风。",
            "comment": ""
        },
        {
            "title": "逢道者",
            "content": "纵意出山无远近，还如孤鹤在空虚。昔年亲种树皆老，此世相逢人自疏。野叶细苞深洞药，岩萝闲束古仙书。只寻隐迹归何处，方说烟霞不定居。",
            "comment": ""
        },
        {
            "title": "华山孤松",
            "content": "石罅引根非土力，冒寒犹助岳莲光。绿槐生在膏腴地，何得无心拒雪霜。",
            "comment": ""
        },
        {
            "title": "贻曹郎中",
            "content": "所作高前古，封章自曲台。细看明主意，终用出人才。省印寻僧锁，书楼领鹤开。南山有旧友，时向白云来。",
            "comment": ""
        },
        {
            "title": "宿山驿",
            "content": "驿在千峰里，寒宵独此身。古坟时见火，荒壁悄无邻。月白翻惊鸟，云闲欲就人。只应明日鬓，更与老相亲。",
            "comment": ""
        },
        {
            "title": "送友人及第归一本题下有新罗二字",
            "content": "家林沧海东，未晓日先红。作贡诸蕃别，登科几国同。远声鱼呷浪，层气蜃迎风。乡俗稀攀桂，争来问月宫。",
            "comment": ""
        },
        {
            "title": "和友人许裳题宣平里古藤",
            "content": "欲结千年茂，生来便近松。迸根通井润，交叶覆庭秾。历代频更主，盘空渐变龙。昼风圆影乱，宵雨细声重。盖密胜丹桂，层危类远峰。嫩条悬野鼠，枯节叫秋蛩。翠老霜难蚀，皴多藓乍封。几家遥共玩，何寺不堪容。客对忘离榻，僧看误过钟。顷因陪预作，终夕绕枝筇。",
            "comment": ""
        },
        {
            "title": "赠九江太守",
            "content": "江头暂驻木兰船，渔父来夸太守贤。二邑旋添新户口，四营渐废旧戈鋋。笙歌不似经荒后，礼乐犹如未战前。昨日西亭从游骑，信旗风里说诗篇。",
            "comment": ""
        },
        {
            "title": "经范蠡旧居",
            "content": "一变姓名离百越，越城犹在范家无。他人不见扁舟意，却笑轻生泛五湖。",
            "comment": ""
        },
        {
            "title": "观江南牡丹",
            "content": "北地花开南地风，寄根还与客心同。群芳尽怯千般态，几醉能消一番红。举世只将华胜实，真禅元喻色为空。近年明主思王道，不许新栽满六宫。",
            "comment": ""
        },
        {
            "title": "自讽",
            "content": "鹿鸣筵上强称贤，一送离家十四年。同隐海山烧药伴，不求丹桂却登仙。",
            "comment": ""
        },
        {
            "title": "抒怀",
            "content": "几出东堂谢不才，便甘闲望故山回。翻思未是离家久，更有人从外国来。",
            "comment": ""
        },
        {
            "title": "送人归南中",
            "content": "有家谁不别，经乱独难寻。远路波涛恶，穷荒雨雾深。烧惊山象出，雷触海鳌沉。为问南迁客，何人在瘴林。",
            "comment": ""
        },
        {
            "title": "边将",
            "content": "上马乘秋欲建勋，飞弧夜阙出师频。若无紫塞烟尘事，谁识青楼歌舞人。战骨沙中金镞在，贺筵花畔玉蝉新。由来边卒皆如此，只是君门合杀身。",
            "comment": ""
        },
        {
            "title": "边将二首",
            "content": "历战燕然北，功高剑有威。闻名外国惧，轻命故人稀。角怨星芒动，尘愁日色微。从为汉都护，未得脱征衣。按剑立城楼，西看极海头。承家为上将，开地得边州。碛迥兵难伏，天寒马易收。胡风一度猎，吹裂锦貂裘。",
            "comment": ""
        },
        {
            "title": "赠道者",
            "content": "得道疑人识，都城独闭关。头从白后黑，心向闹中闲。饥渴唯调气，儿孙亦驻颜。始知仙者隐，殊不在深山。",
            "comment": ""
        },
        {
            "title": "哭建州李员外",
            "content": "诗名不易出，名出又何为。捷到重科早，官终一郡卑。素风无后嗣，遗迹有生祠。自罢羊公市，溪猿哭旧时。",
            "comment": ""
        },
        {
            "title": "投翰林张侍郎",
            "content": "举家贫拾海边樵，来认仙宗在碧霄。丹穴虽无凡羽翼，灵椿还向细枝条。九衢马识他门少，十载身辞故国遥。愿与吾君作霖雨，且应平地活枯苗。",
            "comment": ""
        },
        {
            "title": "遇道者",
            "content": "数里白云里，身轻无履踪。故寻多不见，偶到即相逢。古井生云水，高坛出异松。聊看杏花酌，便似换颜容。",
            "comment": ""
        },
        {
            "title": "宿开照寺光泽上人院",
            "content": "静室谭玄旨，清宵独细听。真身非有像，至理本无经。钟定遥闻水，楼高别见星。不教人触秽，偏说此山灵。",
            "comment": ""
        },
        {
            "title": "过萧关",
            "content": "出得萧关北，儒衣不称身。陇狐来试客，沙鹘下欺人。晓戍残烽火，晴原起猎尘。边戎莫相忌，非是霍家亲。",
            "comment": ""
        },
        {
            "title": "野泉",
            "content": "远出白云中，长年听不同。清声萦乱石，寒色入长空。挂壁聊成雨，穿林别起风。温泉非尔数，源发在深空。",
            "comment": ""
        },
        {
            "title": "赠李司徒",
            "content": "承家拓定陇关西，勋贵名应上将齐。金库夜开龙甲冷，玉堂秋闭凤笙低。欢筵每恕娇娥醉，闲枥犹惊战马嘶。长怪鲁儒头枉白，不亲弓剑觅丹梯。",
            "comment": ""
        },
        {
            "title": "送友人赴泾州幕一作送李中丞再赴虔州",
            "content": "杏园沈饮散，荣别就佳招。日月相期尽，山川独去遥。府楼明蜀雪，关碛转胡雕。纵有烟尘动，应随上策销。",
            "comment": ""
        },
        {
            "title": "赠水军都将",
            "content": "平生为有安邦术，便别秋曹最上阶。战舰却容儒客卧，公厅唯伴野僧斋。裁书榭迥冰胶笔，养药堂深藓惹鞋。直待门前见幢节，始应高惬圣君怀。",
            "comment": ""
        },
        {
            "title": "华阳道者",
            "content": "华阳洞里持真经，心嫌来客风尘腥。惟餐白石过白日，拟骑青竹上青冥。翔螭岂作汉武驾，神娥徒降燕昭庭。长生不必论贵贱，却是幽人骨主灵。",
            "comment": ""
        },
        {
            "title": "赠郑司业",
            "content": "晚学更求来世达，正怀非与百邪侵。古人名在今人口，不合于名不苦心。",
            "comment": ""
        },
        {
            "title": "青冢",
            "content": "倾国可能胜效国，无劳冥寞更思回。太真虽是承恩死，只作飞尘向马嵬。",
            "comment": ""
        },
        {
            "title": "乱中寄友人",
            "content": "别来难觅信，何处避艰危。鬓黑无多日，尘清是几时。人情将厌武，王泽即兴诗。若便怀深隐，还应圣主知。",
            "comment": ""
        },
        {
            "title": "过黄牛峡",
            "content": "黄牛来势泻巴川，叠日孤舟逐峡前。雷电夜惊猿落树，波涛愁恐客离船。盘涡逆入嵌空地，断壁高分缭绕天。多少人经过此去，一生魂梦怕潺湲。",
            "comment": ""
        },
        {
            "title": "和友人送赵能卿东归",
            "content": "一第时难得，归期日已过。相看玄鬓少，共忆白云多。楚阔天垂草，吴空月上波。无人不有遇，之子独狂歌。",
            "comment": ""
        },
        {
            "title": "宴驸马宅",
            "content": "牙香禁乐镇相携，日日君恩降紫泥。红药院深人半醉，绿杨门掩马频嘶。座中古物多仙意，壁上新诗有御题。别向庭芜寘吟石，不教宫妓踏成蹊。",
            "comment": ""
        },
        {
            "title": "过山家",
            "content": "避暑得探幽，忘言遂久留。云深窗失曙，松合径先秋。响谷传人语，鸣泉洗客愁。家山不在此，至此可归休。",
            "comment": ""
        },
        {
            "title": "赠闻一上人",
            "content": "见面虽年少，闻名似白头。玄谈穷释旨，清思掩诗流。果落痕生砌，松高影上楼。坛场在三殿，应召入焚修。",
            "comment": ""
        },
        {
            "title": "南康夜宴东溪留别郡守陆郎中",
            "content": "飘然野客才无取，多谢君侯独见知。竹叶樽前教驻乐，桃花纸上待君诗。香迷蛱蝶投红烛，舞拂蒹葭倚翠帷。明发别愁何处去，片帆天际酒醒时。",
            "comment": ""
        },
        {
            "title": "送董卿赴台州",
            "content": "九陌除书出，寻僧问海城。家从中路挈，吏隔数州迎。夜蚌侵灯影，春禽杂橹声。开图见异迹，思上石桥行。",
            "comment": ""
        },
        {
            "title": "登单于台",
            "content": "边兵春尽回，独上单于台。白日地中出，黄河天外来。沙翻痕似浪，风急响疑雷。欲向阴关度，阴关晓不开。",
            "comment": "【注释】　　张�淘缒暝�游塞外，写了不少边塞诗。单于台，在今内蒙古自治区呼和浩特市西，相传汉武帝曾率兵登临此台。这首诗，描写边塞风光，语句浑朴，境界开阔，虽出于晚唐诗人之手，却很有些“盛唐气象”。　　首联是全诗总领。“春”字和“独”字，看似出于无心，实则十分着力。春日兵回，边关平静无事，乃有登台览物之逸兴；虽曰春日，下文却了无春色，更显出塞外“无花只有寒”（李白《塞下曲》）的荒凉。独上高台，凝思注目，突出诗人超然独立的形象。　　“白日地中出，黄河天外来。”一轮白日，跃出平地，写它喷薄而上的动态；千里黄河，天外飞来，写它源远流长的形象；“白日”、“黄河”对举，又在寥廓苍茫之中给人以壮丽多彩的感觉。白日出于地中而非山顶，黄河来自天外而非天上，一切都落在视平线下，皆因身在高台之上的缘故。　　颈联继续写景。两句比喻，牢牢把握住居高临下的特点：居高，所以风急，所以风如雷响，惊心动魄；临下，才见沙痕，才见沙似浪翻，历历在目。不说“如雷”而说“疑雷”，传神地写出诗人细辨风声的惊喜情态。而白日、黄河、沙浪、风声，从远到近，自下而上，构成一幅有色彩、有动态、有音响的立体图画，把边塞风光，写得势阔声宏，莽莽苍苍之至。尤其是“白日地中出，黄河天外来”一联，语句浑朴，境界辽阔，学盛唐而能造出新境，很为后人激赏。　　尾联写诗人从单于台上向北眺望阴山，那是汉代防御匈奴的天然屏障。诗人很想到阴山那边去看看，但见那起伏连绵的阴山，雄关似铁，虽然天已大亮，门户却紧闭不开，无法通行啊！　　诗人分明看到横断前路的不可逾越的阻障，于是，激越慷慨的高吟大唱，一变而为徒唤奈何的颓唐之音。诗到晚唐，纵使歌咏壮阔雄奇的塞外风物，也难得有盛唐时代那蓬蓬勃勃的朝气了。　　（赵庆培）"
        },
        {
            "title": "途次绩溪先寄陈明府",
            "content": "入境风烟好，幽人不易传。新居多是客，旧隐半成仙。山断云冲骑，溪长柳拂船。何当许过县，闻有箧中篇。",
            "comment": ""
        },
        {
            "title": "送缙云尉",
            "content": "释褐从仙尉，之官兴若何。去程唯水石，公署在云萝。野饭楼中迥，晴峰案上多。三年罢趋府，应更战高科。",
            "comment": ""
        },
        {
            "title": "白菊",
            "content": "秋天木叶干，犹有白花残。举世稀栽得，豪家却画看。片苔相应绿，诸卉独宜寒。几度携佳客，登高欲折难。",
            "comment": ""
        },
        {
            "title": "伤贾岛",
            "content": "生为明代苦吟身，死作长江一逐臣。可是当时少知已，不知知己是何人。",
            "comment": ""
        },
        {
            "title": "送友人归武陵",
            "content": "闻近桃源住，无村不是花。戍旗招海客，庙鼓集江鸦。别岛垂橙实，闲田长荻花。游秦未得意，看即更离家。",
            "comment": ""
        },
        {
            "title": "吊万人冢",
            "content": "兵罢淮边客路通，乱鸦来去噪寒空。可怜白骨攒孤冢，尽为将军觅战功。",
            "comment": ""
        },
        {
            "title": "云朔逢山友",
            "content": "会面却生疑，居然似梦归。塞深行客少，家远识人稀。战马分旗牧，惊禽曳箭飞。将军虽异礼，难便脱麻衣。",
            "comment": ""
        },
        {
            "title": "边庭送别",
            "content": "一生虽达理，远别亦相悲。白发无修处，青松有老时。暮烟传戍起，寒日隔沙垂。若是长安去，何难定后期。",
            "comment": ""
        },
        {
            "title": "十五夜与友人对月",
            "content": "每到月圆思共醉，不宜同醉不成欢。一千二百如轮夜，浮世谁能得尽看。",
            "comment": ""
        },
        {
            "title": "新竹",
            "content": "新鞭暗入庭，初长两三茎。不是他山少，无如此地生。垂梢丛上出，柔叶箨间成。何用高唐峡，风枝扫月明。",
            "comment": ""
        },
        {
            "title": "喜友人日南回",
            "content": "南游曾去海南涯，此去游人不易归。白日雾昏张夜烛，穷冬气暖著春衣。溪荒毒鸟随船啅，洞黑冤蛇出树飞。重入帝城何寂寞，共回迁客半轻肥。",
            "comment": ""
        },
        {
            "title": "投翰林萧侍郎",
            "content": "九仞墙边绝路岐，野才非合自求知。灵湫岂要鱼栖浪，仙桂那容鸟寄枝。纤草不销春气力，微尘还助岳形仪。从来为学投文镜，文镜如今更有谁。",
            "comment": ""
        },
        {
            "title": "次韵和友人冬月书斋",
            "content": "四季多花木，穷冬亦不凋。薄冰行处断，残火睡来消。象版签书帙，蛮藤络酒瓢。公卿有知己，时得一相招。",
            "comment": ""
        },
        {
            "title": "和崔监丞春游郑仆射东园",
            "content": "春兴随花尽，东园自养闲。不离三亩地，似入万重山。白鸟穿萝去，清泉抵石还。岂同秦代客，无位隐商山。",
            "comment": ""
        },
        {
            "title": "赠丘衙推",
            "content": "仙都高处掩柴扉，人世闻名见者稀。诗逸不拘凡对属，易穷皆达圣玄微。偶携童稚离青嶂，便被君侯换白衣。任醉宾筵莫深隐，绮罗丝竹胜渔矶。",
            "comment": ""
        },
        {
            "title": "将之京师留别亲友",
            "content": "达命何劳问，西游且自期。至公如有日，知我岂无时。野迥蝉相答，堤长柳对垂。酣歌一举袂，明发不堪思。",
            "comment": ""
        },
        {
            "title": "送南海僧游蜀",
            "content": "真修绝故乡，一衲度暄凉。此世能先觉，他生岂再忘。定中船过海，腊后路沿湘。野迥鸦随笠，山深虎背囊。瀑流垂石室，萝蔓盖铜梁。却后何年会，西方有上房。",
            "comment": ""
        },
        {
            "title": "盆池",
            "content": "圆内陶化功，外绝众流通。选处离松影，穿时减药丛。别疑天在地，长对月当空。每使登门客，烟波入梦中。",
            "comment": ""
        },
        {
            "title": "赠段逸人",
            "content": "长筇自担药兼琴，话著名山即拟寻。从听世人权似火，不能烧得卧云心。",
            "comment": ""
        },
        {
            "title": "送卢尚书赴灵武",
            "content": "西北正传烽候急，灵州共喜信臣居。从军尽是清才去，属郡无非大将除。新地进图移汉界，古城遗碣见蕃书。山川不异江湖景，宾馆常闻食有鱼。",
            "comment": ""
        },
        {
            "title": "宫词",
            "content": "日透珠帘见冕旒，六宫争逐百花球。回看不觉君王去，已听笙歌在远楼。",
            "comment": ""
        },
        {
            "title": "赠信安太守",
            "content": "三衢正对福星时，喜得君侯妙抚绥。甲士散教耕垄亩，书生闲许从旌旗。条章最是贫家喜，禾黍仍防别郡饥。昨日中官说天意，即飞丹诏立新碑。",
            "comment": ""
        },
        {
            "title": "塞下曲",
            "content": "边事多更变，天心亦为忧。胡兵来作寇，汉将也封侯。夜烧冲星赤，寒尘翳日愁。无门展微略，空上望西楼。",
            "comment": ""
        },
        {
            "title": "投所知",
            "content": "十五年看帝里春，一枝头白未酬身。自闻离乱开公道，渐数孤平少屈人。劣马再寻商岭路，扁舟重寄越溪滨。省郎门似龙门峻，应借风雷变涸鳞。",
            "comment": ""
        },
        {
            "title": "寄太白禅师",
            "content": "何年万仞顶，独有坐禅僧。客上应无路，人传或见灯。斋厨唯有橡，讲石任生藤。遥想东林社，如师谁复能。",
            "comment": ""
        },
        {
            "title": "赠可伦上人",
            "content": "师教本于空，流来不自东。修从多劫后，行出众人中。衲冷湖山雨，幡轻海甸风。游吴累夏讲，还与虎溪同。",
            "comment": ""
        },
        {
            "title": "赠江都郑明府",
            "content": "他人岂是称才术，才术须观力有余。兵乱几年临剧邑，公清终日似闲居。床头怪石神仙画，箧里华笺将相书。更欲栖踪近彭泽，香炉峰下结茅庐。",
            "comment": ""
        },
        {
            "title": "逢漳州崔使君北归",
            "content": "在郡多殊称，无人不望回。离城携客去，度岭担猿来。障写经冬蕊，瓶缄落暑梅。长安有归宅，归见锁青苔。",
            "comment": ""
        },
        {
            "title": "题紫阁院",
            "content": "上方人海外，苔径上千层。洞壑有灵药，房廊无老僧。古岩雕素像，乔木挂寒灯。每到思修隐，将回苦不能。",
            "comment": ""
        },
        {
            "title": "献所知",
            "content": "迹熟荀家见弟兄，九霄同与指前程。吹嘘渐觉馨香出，梦寐长疑羽翼生。住僻骅骝皆识路，来频鹦鹉亦知名。登龙不敢怀他愿，只望为霖致太平。",
            "comment": ""
        },
        {
            "title": "寄法乾寺令諲太师",
            "content": "师居中禁寺，外请已无缘。望幸唯修偈，承恩不乱禅。院多喧种药，池有化生莲。何日龙宫里，相寻借法船。",
            "comment": ""
        },
        {
            "title": "言怀",
            "content": "不将高盖竟烟尘，自向蓬茅认此身。唐祖本来成大业，岂非姚宋是平人。",
            "comment": ""
        },
        {
            "title": "送友尉蜀中",
            "content": "故友汉中尉，请为西蜀吟。人家多种橘，风土爱弹琴。水向昆明阔，山通大夏深。理闲无别事，时寄一登临。",
            "comment": ""
        },
        {
            "title": "送成州牧",
            "content": "清时为塞郡，自古有儒流。素望知难惬，新恩且用酬。犬牙连蜀国，兵额贯秦州。只作三年别，谁能听邑留。",
            "comment": ""
        },
        {
            "title": "吊孟浩然",
            "content": "每每樵家说，孤坟亦夜吟。若重生此世，应更苦前心。名与襄阳远，诗同汉水深。亲栽鹿门树，犹盖石床阴。",
            "comment": ""
        },
        {
            "title": "言怀",
            "content": "十载声沈觉自非，贱身元合衣荷衣。岂能得路陪先达，却拟还家望少微。战马到秋长泪落，伤禽无夜不魂飞。平生只学穿杨箭，更向何门是见机。",
            "comment": ""
        },
        {
            "title": "丛苇",
            "content": "丛丛寒水边，曾折打鱼船。忽与亭台近，翻嫌岛屿偏。花明无月夜，声急正秋天。遥忆巴陵渡，残阳一望烟。",
            "comment": ""
        },
        {
            "title": "经荒驿",
            "content": "古驿成幽境，云萝隔四邻。夜灯移宿鸟，秋雨禁行人。废巷荆丛合，荒庭虎迹新。昔年经此地，终日是红尘。",
            "comment": ""
        },
        {
            "title": "蓟北书事",
            "content": "度碛如经海，茫然但见空。戍楼承落日，沙塞碍惊蓬。暑过燕僧出，时平虏客通。逢人皆上将，谁有定边功。",
            "comment": ""
        },
        {
            "title": "朔方书事",
            "content": "秋尽角声苦，逢人唯荷戈。城池向陇少，岐路出关多。雁远行垂地，烽高影入河。仍闻黑山寇，又觅汉家和。",
            "comment": ""
        },
        {
            "title": "郑毂补阙山松",
            "content": "心将积雪欺，根与白云离。远寄僧犹忆，高看鹤未知。影交新长叶，皴匝旧生枝。多少同时种，深山不得移。",
            "comment": ""
        },
        {
            "title": "费征君旧居",
            "content": "浮世抛身外，栖踪入九华。遗篇补乐府，旧籍隶仙家。池静龟升树，庭荒鹤隐花。古来天子命，还少到烟霞。",
            "comment": ""
        },
        {
            "title": "边游别友人",
            "content": "欲别不止泪，当杯难强歌。家贫随日长，身病涉寒多。雨雪迷燕路，田园隔楚波。良时未自致，归去欲如何。",
            "comment": ""
        },
        {
            "title": "边情",
            "content": "穷荒始得静天骄，又说天兵拟渡辽。圣主尚嫌蕃界近，将军莫恨汉庭遥。草枯朔野春难发，冰结河源夏半销。惆怅临戎皆效国，岂无人似霍嫖姚。",
            "comment": ""
        },
        {
            "title": "再游西山赠许尊师",
            "content": "别后已闻师得道，不期犹在此山头。昔时霜鬓今如漆，疑是年光却倒流。",
            "comment": ""
        },
        {
            "title": "上所知",
            "content": "初向众中留姓氏，敢期言下致时名。而今马亦知人意，每到门前不肯行。",
            "comment": ""
        },
        {
            "title": "赠南昌宰",
            "content": "假邑邀真邑命分，明庭元有至公存。每锄奸弊同荆棘，唯抚孤惸似子孙。折狱不曾偏下笔，灵襟长是大开门。新衔便合兼朱绂，应待苍生更举论。",
            "comment": ""
        },
        {
            "title": "夏日题老将林亭",
            "content": "百战功成翻爱静，侯门渐欲似仙家。墙头雨细垂纤草，水面风回聚落花。井放辘轳闲浸酒，笼开鹦鹉报煎茶。几人图在凌烟阁，曾不交锋向塞沙。",
            "comment": "【注释】　　这首诗因颔联两句饮誉诗坛。据载，张�淘谔颇┲薪�士，做过栎阳尉，后避乱于蜀。前蜀时，做金堂令。一日，后主王衍与徐太后游成都东门内的大慈寺（见《分类诗话》卷一），见壁上题有“墙头雨细垂纤草，水面风回聚落花”，欣赏良久，询问寺僧，知是张�趟�作。于是赐�滔脊饧悖�并将召掌制诰。权臣宋光嗣以其“轻傲驸马”，遂止。　　据新旧《五代史》载，前蜀先主王建晚年多内宠，及病危，把持朝政的宦官、重臣，密谋“尽去建故将”。《成都县志》亦载：王建晚年，“多忌好杀，诸将有功名者，多因事诛之”。后主王衍即位后，其旧勋故老，皆弃而不任。由此看来，诗中“老将”的退隐是有其政治原因的。　　首联“百战功成翻爱静，侯门渐欲似仙家”，概括点出老将心境的寂寞及其门第的冷落。一个“翻”字，甚妙。老将有别于隐士，不应“爱静”，却“翻爱静”；“侯门”与仙人的洞府有异，不应相似，偏“渐欲似”，这就把这位老将不同于一般的性格揭示出来。　　颔联、颈联四句，作了具体刻画。“墙头雨细垂纤草”，“侯门”的围墙，经斜风细雨侵蚀，无人问津，年久失修，已是“纤草”丛生，斑剥陆离。状“纤草”着一“垂”字，见毫无生气的样子，荒凉冷落之意，自在言外。“水面风回聚落花”，写园内湖面上，阵阵轻微的旋风，打着圈儿，把那零零落落浮在水面上的花瓣，卷聚在一起。这里只用了七个字，却勾画出一幅风自吹拂、花自飘零、湖面凄清、寂寞萧条的景象。园林冷落如许，主人心境可知。这是诗人寓情于物之笔。　　“井放辘轳闲浸酒”，辘轳是汲取井水的装置。老将取井水之凉，使酒清凉爽口，写其闲适生活。“笼开鹦鹉报煎茶”，打开鹦鹉笼子，任其自由往来，好让它在有客光临时报告主人，督请煎茶待客。这两句从侧面借助物情来反映人情，不仅使画面的形象鲜明生动，构成一个清幽深邃的意境，而且深刻细腻地揭示出老将的生活情趣和精神状态，手法相当高明。　　尾联“几人图在凌烟阁，曾不交锋向塞沙”，用反诘的句式对老将进行规劝与慰勉，揭出诗的主旨。“凌烟阁”指唐太宗为表彰功臣，绘其画像于凌烟阁上事。据《新五代史》载：蜀王建五年曾起寿昌殿于龙兴宫，“画建像于壁”，并且还起“扶天阁，画诸功臣像”。这两句是说，在凌烟阁画像留名的人，又有谁不曾在战场上立过功呢？功劳是不可抹煞的，感到寂寞与萧条是大可不必的。　　这诗在艺术上也很有特色。前六句铺写老将寂寞闲适的“仙家”生活，后二句笔锋一转，点明旨意，文势波澜曲折。本来，以“百战”之功赢得封侯的老将，在诗人看来更应竭力报国。可“功成”反爱起“静”来，这是出人意外的；“静”且不说，还愈来愈欲“似仙家”，一点世事也不关心了；不唯如此，竟连自己居住的园林也懒得去经营修葺了。铺写老将的消沉，一层比一层深入，反过来证明规劝老将的理由越来越充分。如果说，前者是“画龙”，那么后者就是“点睛”；二者相辅相成，既对立又统一，使诗歌的“理”，在情景交融的画面中表现出来，规劝之旨，体现于诗情画意之中。　　（邓光礼）"
        },
        {
            "title": "宿山寺",
            "content": "中峰半夜起，忽觉有青冥。此界自生雨，上方犹有星。楼高钟尚远，殿古像多灵。好是潺湲水，房房伴诵经。",
            "comment": ""
        },
        {
            "title": "古战场",
            "content": "荒骨潜销垒已平，汉家曾说此交兵。如何万古冤魂在，风雨时闻有战声。",
            "comment": ""
        },
        {
            "title": "题嘉陵驿",
            "content": "嘉陵路恶石和泥，行到长亭日已西。独倚阑干正惆怅，海棠花里鹧鸪啼。",
            "comment": ""
        },
        {
            "title": "钱塘夜宴留别郡守",
            "content": "四方骚动一州安，夜列樽罍伴客欢。觱栗调高山阁迥，虾蟆更促海声寒。屏间佩响藏歌妓，幕外刀光立从官。沈醉不愁归棹远，晚风吹上子陵滩。",
            "comment": ""
        },
        {
            "title": "龟山寺晚望",
            "content": "四面湖光绝路岐，鹈飞起暮钟时。渔舟不用悬帆席，归去乘风插柳枝。",
            "comment": ""
        },
        {
            "title": "长安春望",
            "content": "明时不敢卧烟霞，又见秦城换物华。残雪未销双凤阙，新春已发五侯家。甘贫只拟长缄酒，忍病犹期强采花。故国别来桑柘尽，十年兵践海西艖。",
            "comment": ""
        },
        {
            "title": "别郑仁表",
            "content": "春雷醉别镜湖边，官显才狂正少年。红烛满汀歌舞散，美人迎上木兰船。",
            "comment": ""
        },
        {
            "title": "长安寓怀",
            "content": "九衢秋雨掩闲扉，不似干名似息机。贫病却惭墙上土，年来犹自换新衣。",
            "comment": ""
        },
        {
            "title": "寄友人",
            "content": "恋道欲何如，东西远索居。长疑即见面，翻致久无书。甸麦深藏雉，淮苔浅露鱼。相思不我会，明月几盈虚。",
            "comment": ""
        },
        {
            "title": "下第述怀",
            "content": "十载长安迹未安，杏花还是看人看。名从近事方知险，诗到穷玄更觉难。世薄不惭云路晚，家贫唯怯草堂寒。如何直道为身累，坐月眠霜思枉干。",
            "comment": ""
        },
        {
            "title": "叙怀",
            "content": "月里路从何处上，江边身合几时归。十年九陌寒风夜，梦扫芦花絮客衣。",
            "comment": ""
        },
        {
            "title": "赠栖白大师",
            "content": "剃发得时名，僧应别应星。偶题皆有诏，闲论便成经。扫叶寒烧鼎，融冰晓注瓶。长因内斋出，多客叩禅扃。",
            "comment": ""
        },
        {
            "title": "赠别山友",
            "content": "从容无限意，不独为离群。年长惊黄叶，时清厌白云。旧山回马见，寒瀑别家闻。相与存吾道，穷通各自分。",
            "comment": ""
        },
        {
            "title": "别后寄友生一作崔鲁诗",
            "content": "上马如飞鸟，飘然隔去尘。共看今夜月，独作异乡人。就养江南熟，移居井赋新。襄阳曾卜隐，应与孟家邻。",
            "comment": ""
        },
        {
            "title": "雨",
            "content": "半夜西亭雨，离人独启关。桑麻荒旧国，雷电照前山。细滴高槐底，繁声叠漏间。唯应孤镜里，明月长愁颜。",
            "comment": ""
        }
    ]
}