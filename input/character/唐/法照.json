{
    "dynasty": "唐",
    "author": "法照",
    "poems": [
        {
            "title": "送清江上人",
            "content": "越人僧体古，清虑洗尘劳。一国诗名远，多生律行高。见山援葛藟，避世著方袍。早晚云门去，侬应逐尔曹。",
            "comment": ""
        },
        {
            "title": "送无著禅师归新罗",
            "content": "万里归乡路，随缘不算程。寻山百衲弊，过海一杯轻。夜宿依云色，晨斋就水声。何年持贝叶，却到汉家城。",
            "comment": ""
        },
        {
            "title": "寄钱郎中",
            "content": "闭门深树里，闲足鸟来过。五马不复贵，一僧谁奈何。药苗家自有，香饭乞时多。寄语婵娟客，将心向薜萝。",
            "comment": ""
        }
    ]
}