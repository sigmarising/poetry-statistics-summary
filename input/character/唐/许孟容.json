{
    "dynasty": "唐",
    "author": "许孟容",
    "poems": [
        {
            "title": "奉和武相公春晓闻莺",
            "content": "碧树当窗啼晓莺，间关入梦听难成。千回万啭尽愁思，疑是血魂哀困声。",
            "comment": ""
        },
        {
            "title": "郊庙歌辞·享文敬太子庙乐章·请神",
            "content": "觞牢具品，管磬有节。祝道夤恭，神仪昭晰。桐圭早贵，象辂追设。声达乐成，降歆丰洁。",
            "comment": ""
        },
        {
            "title": "答权载之离合诗",
            "content": "史才司秘府，文哲今超古。亦有擅风骚，七联文墨曹。圣贤三代意，工艺千金字。化识从臣谣，人推仙阁吏。如登昆阆时，口诵灵真词。孙简下威凤，系霜琼玉枝。",
            "comment": ""
        }
    ]
}