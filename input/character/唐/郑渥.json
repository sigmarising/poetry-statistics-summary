{
    "dynasty": "唐",
    "author": "郑渥",
    "poems": [
        {
            "title": "横吹曲辞·洛阳道",
            "content": "客亭门外路东西，多少喧腾事不齐。杨柳惹鞭公子醉，纻麻掩泪鲁人迷。通宵尘土飞山月，是处经营夹御堤。顷刻知音几存殁，半回依约认轮蹄。",
            "comment": ""
        },
        {
            "title": "塞上",
            "content": "出门何处问西东，指画翻为语论同。到此客头潜觉白，未秋山叶已飘红。帐前影落传书雁，日下声交失马翁。早晚回鞭复南去，大衣高盖汉乡风。",
            "comment": ""
        }
    ]
}