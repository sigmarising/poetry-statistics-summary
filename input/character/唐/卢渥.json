{
    "dynasty": "唐",
    "author": "卢渥",
    "poems": [
        {
            "title": "赋得寿星见",
            "content": "玄象今何应，时和政亦平。祥为一人寿，色映九霄明。皎洁垂银汉，光芒近斗城。含规同月满，表瑞得天清。甘露盈条降，非烟向日生。无如此嘉祉，率土荷秋成。",
            "comment": ""
        },
        {
            "title": "题嘉祥驿",
            "content": "交亲荣饯洛城空，秉钺戎装上将同。星使自天丹诏下，雕鞍照地数程中。马嘶静谷声偏响，旆映晴山色更红。到后定知人易化，满街棠树有遗风。",
            "comment": ""
        }
    ]
}