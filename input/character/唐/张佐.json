{
    "dynasty": "唐",
    "author": "张佐",
    "poems": [
        {
            "title": "秦镜",
            "content": "楼上秦时镜，千秋独有名。菱花寒不落，冰质夏长清。龙在形难掩，人来胆易呈。升台宜远照，开匣乍藏明。皎色新磨出，圆规旧铸成。愁容如可鉴，当欲拂尘缨。",
            "comment": ""
        },
        {
            "title": "忆游天台寄道流",
            "content": "忆昨天台到赤城，几朝仙籁耳中生。云龙出水风声急，海鹤鸣皋日色清。石笋半山移步险，桂花当涧拂衣轻。今来尽是人间梦，刘阮茫茫何处行。",
            "comment": ""
        }
    ]
}