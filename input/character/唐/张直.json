{
    "dynasty": "唐",
    "author": "张直",
    "poems": [
        {
            "title": "宿顾城二首",
            "content": "绿草展青裀，樾影连春树。茅屋八九家，农器六七具。主人有好怀，搴衣留我住。春酒新泼醅，香美连糟滤。一醉卧花阴，明朝送君去。醉卧夜将半，土底闻鸡啼。惊骇问主人，为我剖荒迷。武汤东伐韦，固君含悲凄。神夺悔悟魄，幻化为石鸡。形骸仅盈寸，咿喔若啁蜺。吾村耕耘叟，多获于锄犁。",
            "comment": "【注释】顾城在范县东"
        }
    ]
}