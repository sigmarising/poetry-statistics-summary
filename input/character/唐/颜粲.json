{
    "dynasty": "唐",
    "author": "颜粲",
    "poems": [
        {
            "title": "白露为霜",
            "content": "悲秋将岁晚，繁露已成霜。遍渚芦先白，沾篱菊自黄。应钟鸣远寺，拥雁度三湘。气逼襦衣薄，寒侵宵梦长。满庭添月色，拂水敛荷香。独念蓬门下，穷年在一方。",
            "comment": ""
        },
        {
            "title": "吴宫教美人战",
            "content": "有客陈兵画，功成欲霸吴。玉颜承将略，金钿指军符。转佩风云暗，鸣鼙锦绣趋。雪花频落粉，香汗尽流珠。掩笑谁干令，严刑必用诛。至今孙子术，犹可静边隅。",
            "comment": ""
        }
    ]
}