{
    "dynasty": "唐",
    "author": "李泌",
    "poems": [
        {
            "title": "奉和圣制，重阳赐会聊示所怀",
            "content": "大唐造昌运，品物荷时成。乘秋逢令节，锡宴观群情。俯临秦山川，高会汉公卿。。未追赤松子，且泛黄菊英。赓歌圣人作，海内同休明。",
            "comment": ""
        },
        {
            "title": "句",
            "content": "青青东门柳，岁晏复憔悴。良弓摧折久，谁识是龙韬。旋沫翻成碧玉池，添酥散出琉璃眼。",
            "comment": ""
        },
        {
            "title": "长歌行",
            "content": "天覆吾，地载吾，天地生吾有意无。不然绝粒升天衢，不然鸣珂游帝都。焉能不贵复不去，空作昂藏一丈夫。一丈夫兮一丈夫，千生气志是良图。请君看取百年事，业就扁舟泛五湖。",
            "comment": ""
        },
        {
            "title": "奉和圣制中和节曲江宴百僚",
            "content": "风俗时有变，中和节惟新。轩车双阙下，宴会曲江滨。金石何铿锵，簪缨亦纷纶。皇恩降自天，品物感知春。慈恩匝寰瀛，歌咏同君臣。。",
            "comment": ""
        },
        {
            "title": "咏方圆动静",
            "content": "方如行义，圆如用智。动如逞才，静如遂意。",
            "comment": ""
        }
    ]
}