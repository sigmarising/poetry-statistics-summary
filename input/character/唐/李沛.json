{
    "dynasty": "唐",
    "author": "李沛",
    "poems": [
        {
            "title": "四水合流",
            "content": "禹凿山川地，因通四水流。萦回过凤阙，会合出皇州。天影长波里，寒声古度头。入河无昼夜，归海有谦柔。顺物宜投石，逢时可载舟。羡鱼犹未已，临水欲垂钩。",
            "comment": ""
        },
        {
            "title": "人日雾过樊汊",
            "content": "野水孤村合，荒林晓雾霁。断桥寻宿舸，前路听鸣鸡。江汉何时净，乾坤此日迷。白头飘短发，俯仰望朝曦。",
            "comment": ""
        },
        {
            "title": "海水不扬波",
            "content": "明朝崇大道，寰海免波扬。既合千年圣，能安百谷王。天心随泽广，水德共灵长。不挠鱼弥乐，无澜苇可航。化流沾率土，恩浸及殊方。岂只朝宗国，惟闻有越裳。",
            "comment": ""
        }
    ]
}