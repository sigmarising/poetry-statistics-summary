{
    "dynasty": "唐",
    "author": "许宣平",
    "poems": [
        {
            "title": "见李白诗又吟",
            "content": "一池荷叶衣无尽，两亩黄精食有余。又被人来寻讨著，移庵不免更深居。",
            "comment": ""
        },
        {
            "title": "负薪行",
            "content": "负薪朝出卖，沽酒日西归。路人莫问归何处，穿入白云行翠微。",
            "comment": ""
        },
        {
            "title": "庵壁题诗",
            "content": "隐居三十载，石室南山巅。静夜玩明月，清朝饮碧泉。樵人歌垄上，谷鸟戏岩前。乐矣不知老，都忘甲子年。",
            "comment": ""
        }
    ]
}