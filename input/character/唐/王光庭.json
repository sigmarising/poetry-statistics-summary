{
    "dynasty": "唐",
    "author": "王光庭",
    "poems": [
        {
            "title": "奉和圣制答张说扈从南出雀鼠谷之作",
            "content": "省俗恩将遍，巡方路稍回。寒随汾谷尽，春逐晋郊来。云骑传行漏，烟旄引从台。惠风初应律，和气正调梅。雅颂通宸咏，天文接曙台。灞陵桃李色，应待日华开。",
            "comment": ""
        },
        {
            "title": "奉和圣制送张说巡边",
            "content": "贤相德符充，朝推文武雄。海波先若镜，关草豫从风。钺助将军勇，威成天子功。琼章九霄发，锡宴五衢通。玉辗龙盘带，金装凤勒骢。虎貔纷儗儗，河洛振熊熊。戈剑千霜白，旌旗万火红。示刑夷夏变，流惠鬼方同。寇息军容偃，尘销朔野空。用师敷礼乐，非是为獯戎。",
            "comment": ""
        }
    ]
}