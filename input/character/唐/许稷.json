{
    "dynasty": "唐",
    "author": "许稷",
    "poems": [
        {
            "title": "赋得风动万年枝",
            "content": "琼树偏春早，光飞处处宜。晓浮三殿日，暗度万年枝。婀娜摇仙禁，缤翻映玉池。含芳烟乍合，拂砌影初移。为近韶阳煦，皆先众卉垂。成阴知可待，不与众芳随。",
            "comment": ""
        },
        {
            "title": "闰月定四时",
            "content": "玉律穷三纪，推为积闰期。月馀因妙算，岁遍自成时。乍觉年华改，翻怜物候迟。六旬知不惑，四气本无欺。月桂亏还正，阶蓂落复滋。从斯分历象，共仰定毫厘。",
            "comment": ""
        }
    ]
}