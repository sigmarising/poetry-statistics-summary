{
    "dynasty": "唐",
    "author": "赵璜",
    "poems": [
        {
            "title": "曲江上巳",
            "content": "长堤十里转香车，两岸烟花锦不如。欲问神仙在何处，紫云楼阁向空虚。",
            "comment": ""
        },
        {
            "title": "题七夕图",
            "content": "帝子吹箫上翠微，秋风一曲凤凰归。明年七月重相见，依旧高悬织女机。",
            "comment": ""
        },
        {
            "title": "正月",
            "content": "正月今朝半，阳台信未回。水芹寒不食，山杏雨应开。世网留三宿，真源寄一杯。因声谢猿鸟，岁晏会归来。",
            "comment": ""
        },
        {
            "title": "七夕诗",
            "content": "乌鹊桥头双扇开，年年一度过河来。莫嫌天上稀相见，犹胜人间去不回。欲减烟花饶俗世，暂烦云月掩楼台。别时旧路长清浅，岂肯离情似死灰。",
            "comment": ""
        },
        {
            "title": "六月",
            "content": "六月火云散，蝉声鸣树梢。秋风岂便借，客思已萧条。倾国三年别，烟霞一路遥。行人断消息，更上灞陵桥。",
            "comment": ""
        }
    ]
}