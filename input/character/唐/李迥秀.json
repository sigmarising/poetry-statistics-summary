{
    "dynasty": "唐",
    "author": "李迥秀",
    "poems": [
        {
            "title": "奉和九月九日登慈恩寺浮图应制",
            "content": "沙界人王塔，金绳梵帝游。言从祇树赏，行玩菊丛秋。御酒调甘露，天花拂彩旒。尧年将佛日，同此庆时休。",
            "comment": ""
        },
        {
            "title": "奉和九日幸临渭亭登高应制得风字",
            "content": "重九临商节，登高出汉宫。正逢萸实满，还对菊花丛。霁云开就日，仙藻丽秋风。微臣预在镐，窃抃遂无穷。",
            "comment": ""
        },
        {
            "title": "奉和幸安乐公主山庄应制",
            "content": "诘旦重门闻警跸，传言太主奏山林。是日回舆罗万骑，此时欢喜赐千金。鹭羽凤箫参乐曲，荻园竹径接帷阴。手舞足蹈方无已，万年千岁奉薰琴。",
            "comment": ""
        },
        {
            "title": "夜宴安乐公主宅",
            "content": "金榜岧峣云里开，玉箫参差天际回。莫惊侧弁还归路，只为平阳歌舞催。",
            "comment": ""
        }
    ]
}