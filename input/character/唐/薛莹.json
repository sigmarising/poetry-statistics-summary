{
    "dynasty": "唐",
    "author": "薛莹",
    "poems": [
        {
            "title": "羡僧",
            "content": "处世曾无著，生前事尽非。一瓶兼一衲，南北去如归。",
            "comment": ""
        },
        {
            "title": "寄旧山隐侣",
            "content": "旧山诸隐沦，身在苦无身。莫锁白云路，白云多误人。",
            "comment": ""
        },
        {
            "title": "句",
            "content": "单棹横疏雨，江滩秋泊时。花留身住越，月递梦还秦。",
            "comment": ""
        },
        {
            "title": "锦",
            "content": "轧轧弄寒机，功多力渐微。惟忧机上锦，不称舞人衣。",
            "comment": ""
        },
        {
            "title": "秋日湖上",
            "content": "落日五湖游，烟波处处愁。浮沈千古事，谁与问东流?",
            "comment": "【注释】[注释]（1）五湖：指江苏的太湖。（2）沉浮：指国家的兴亡治乱。[译文]秋日泛游太湖，夕阳西下，烟波迷茫，处处使人忧愁。千年兴旺治乱的历史，有谁向它《太湖》去问询！"
        },
        {
            "title": "秋晚同友人闲步",
            "content": "藉草与行莎，相看日未斜。断崖分鸟道，疏树见人家。望远临孤石，吟余落片霞。野情看不足，归路思犹赊。",
            "comment": ""
        },
        {
            "title": "江山闲望",
            "content": "渺渺无穷尽，风涛几日平。年光与人事，东去一声声。",
            "comment": ""
        },
        {
            "title": "中秋月",
            "content": "三十六旬盈复缺，百年堪喜又堪伤。劝君莫惜登楼望，云放婵娟不久长。",
            "comment": ""
        },
        {
            "title": "宿仙都观阴王二君修道处",
            "content": "十载别仙峰，峰前千古踪。阴王修道处，云雪满高松。洞口风雷异，池心星汉重。明朝下山去，片月落残钟。",
            "comment": ""
        },
        {
            "title": "访武陵道者不遇",
            "content": "花发鸟仍啼，行行路欲迷。二真无问处，虚度武陵溪。",
            "comment": ""
        },
        {
            "title": "宿东岩寺晓起",
            "content": "野寺寒塘晓，游人一梦分。钟残数树月，僧起半岩云。宿鸟惊初见，幽泉落不闻。吟余凭前槛，红叶下纷纷。",
            "comment": ""
        },
        {
            "title": "十日菊",
            "content": "昨日尊前折，万人酣晓香。今朝篱下见，满地委残阳。得失片时痛，荣枯一岁伤。未将同腐草，犹更有重霜。",
            "comment": ""
        }
    ]
}