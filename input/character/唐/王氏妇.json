{
    "dynasty": "唐",
    "author": "王氏妇",
    "poems": [
        {
            "title": "与李章武赠答诗",
            "content": "怨鸯绮，知结几千丝。别后寻交颈，应伤未别时。捻指环，相思见环重相忆。愿君永持玩，循环无终极。河汉已倾斜，神魂欲超越。愿郎更回抱，终天从此诀。分从幽显隔，岂谓有佳期。宁辞重重别，所叹去何之。昔辞怀后会，今别便终天。新悲与旧恨，千古闭穷泉。后期杳无约，前恨已相寻。别路无行信，何因得寄心。水不西归月暂圆，令人惆怅古城边。萧条明早分岐路，知更相逢何岁年。",
            "comment": ""
        }
    ]
}