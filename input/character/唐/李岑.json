{
    "dynasty": "唐",
    "author": "李岑",
    "poems": [
        {
            "title": "东峰亭各赋一物得栖烟鸟",
            "content": "从来养毛羽，昔日曾飞迁。变转对朝阳，差池栖夕烟。遇此枝叶覆，夙举冀冲天。",
            "comment": ""
        },
        {
            "title": "西河郡太原守张夫人挽歌",
            "content": "鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀荣今共尽，凄怆杜陵田。",
            "comment": ""
        },
        {
            "title": "玄元皇帝应见贺圣祚无疆",
            "content": "皇纲归有道，帝系祖玄元。运表南山祚，神通北极尊。大同齐日月，兴废应乾坤。圣后趋庭礼，宗臣稽首言。千官欣肆觐，万国贺深恩。锡宴云天接，飞声雷地喧。祥光浮紫阁，喜气绕皇轩。未预承天命，空勤望帝门。",
            "comment": ""
        }
    ]
}