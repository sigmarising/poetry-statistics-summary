{
    "dynasty": "唐",
    "author": "徐延寿",
    "poems": [
        {
            "title": "南州行",
            "content": "摇艇至南国，国门连大江。中洲西边岸，数步一垂杨。金钏越溪女，罗衣胡粉香。织缣春卷幔，采蕨暝提筐。弄瑟娇垂幌，迎人笑下堂。河头浣衣处，无数紫鸳鸯。",
            "comment": ""
        },
        {
            "title": "人日剪彩",
            "content": "闺妇持刀坐，自怜裁剪新。叶催情缀色，花寄手成春。帖燕留妆户，黏鸡待饷人。擎来问夫婿，何处不如真。",
            "comment": ""
        }
    ]
}