{
    "dynasty": "唐",
    "author": "贾曾",
    "poems": [
        {
            "title": "郊庙歌辞·祭汾阴乐章·雍和",
            "content": "蠲我饎餴，洁我膋芗。有豆孔硕，为羞既臧。至诚无昧，精意惟芳。神其醉止，欣欣乐康。",
            "comment": ""
        },
        {
            "title": "和宋之问下山歌",
            "content": "良游晼晚兮月呈光，锦路逶迤兮山路长。王孙不留兮岁将晏，嵩岩仙草兮为谁芳。",
            "comment": ""
        },
        {
            "title": "奉和春日出苑瞩目应令",
            "content": "铜龙晓辟问安回，金辂春游博望开。渭北晴光摇草树，终南佳气入楼台。招贤已得商山老，托乘还征邺下才。臣在东周独留滞，忻逢睿藻日边来。",
            "comment": ""
        },
        {
            "title": "祭汾阴乐章",
            "content": "蠲我渐饎，洁我膋芗。有豆孔硕，为羞既臧。至诚无昧，精意惟芳。神其醉止，欣欣乐康。",
            "comment": ""
        },
        {
            "title": "孝和皇帝挽歌",
            "content": "新命千龄启，鸿图累圣馀。天行应潜跃，帝出受图书。礼若传尧旧，功疑复夏初。梦游长不返，何国是华胥。",
            "comment": ""
        }
    ]
}