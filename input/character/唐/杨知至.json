{
    "dynasty": "唐",
    "author": "杨知至",
    "poems": [
        {
            "title": "和李尚书命妓歌饯崔侍御",
            "content": "燕赵能歌有几人，为花回雪似含颦。声随御史西归去，谁伴文翁怨九春。",
            "comment": ""
        },
        {
            "title": "覆落后呈同年",
            "content": "由来梁雁与冥鸿，不合翩翩向碧空。寒谷谩劳邹氏律，长天独遇宋都风。此时泣玉情虽异，他日衔环事亦同。二月春光正摇荡，无因得醉杏园中。",
            "comment": ""
        }
    ]
}