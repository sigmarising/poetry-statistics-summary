{
    "dynasty": "唐",
    "author": "无名氏",
    "poems": [
        {
            "title": "嘲主司崔澹",
            "content": "主司何事厌吾王，解把黄巢比武王。",
            "comment": ""
        },
        {
            "title": "送薛大夫和蕃",
            "content": "戎王归汉命，魏绛谕皇恩。旌旆辞双阙，风沙上五原。往途遵塞道，出祖耀都门。策令天文盛，宣威使者尊。澄波看四海，入贡伫诸蕃。秋杪迎回骑，无劳枉梦魂。",
            "comment": ""
        },
        {
            "title": "沁园春",
            "content": "法从西清，雅志山东，超然燕怡。笑洛城卢老，贫来屋破，花溪杜叟，雨里床移。晚乃经营，欢言结架，夭矫晴虹朝已跻。开山了，一灯灯相续，第一宗师。乘闲小隐幽栖。天与人谋应此时。算春霆震响，不教龙蛰，甘霖布润，待倩云飞。宥密思贤，明谟经远，共指神州克复归。归来也，更身名煊赫，锦绣光辉。",
            "comment": ""
        },
        {
            "title": "蓦山溪",
            "content": "当时曾见，上苑东风暖。今岁却相逢，向烟村、亭边驿畔。垂鞭立马，一晌黯无言，江南信，寿阳人，怅望成断肠。琼妆雪缀，满野空零乱。谁是倚阑干，更那堪、胡笳羌管。疏枝残蕊，犹懒不娇春，水清浅，月黄昏，冷淡从来惯。",
            "comment": ""
        },
        {
            "title": "长相思",
            "content": "云垂垂。雨霏霏。只恐今年花事迟。不然孤负伊。燕飞飞。柳依依。有个人人倚翠扉。深攒双黛眉。",
            "comment": ""
        },
        {
            "title": "逍遥观",
            "content": "昔设黄婆旧酒垆，如何今日似蓬壶。只因王郭仙人过，化作青城上帝都。",
            "comment": ""
        },
        {
            "title": "水调歌头",
            "content": "久雨忽开霁，花靥斗春娇。家人笑道，老子今日是生朝。细数平生功行，断自狂吟之外，全不犯科条。心事淡如水，天合与逍遥。也何须，期寿算，比松乔。但令此去清健，到处狎渔樵。说与门前鸥鹭，护我山中杞菊，日日长心苗。世事儿戏耳，尊酒百忧消。",
            "comment": ""
        },
        {
            "title": "沁园春",
            "content": "冰壑平生，如伯伦狂，似希乐豪。喜观书不用、菊茶明眼，登山不倩、藜杖扶腰。豆粥萍齑，脍羹鳞脯，湖海人常折简招。谁云老，有满怀风月，藏在诗瓢。凌晨向鹄冲霄。道昴宿于今又应萧。记垂弧令节，恰当後日，下元好景，正属前朝。冷胆如天，刚肠如剑，须把千杯寿酒浇。那堪更，是梅花时月，烂熳溪桥。",
            "comment": ""
        },
        {
            "title": "失调名",
            "content": "添憔悴、看肌瘦损。",
            "comment": ""
        },
        {
            "title": "满庭芳",
            "content": "梅拆数枝，蓂舒四荚，二阳始觉来临。五云呈瑞，渤海复生申。信道当年庆诞，人推天上石麒麟。果然是，名驰雁塔，弱冠绿袍新。鸾栖，虽小试，仕途发轫，现宰官身。信倚需一札，飞下天庭。自是调羹大手，环召也、快展经纶。称觞处，彩堂具庆，芳桂对萱椿。",
            "comment": ""
        },
        {
            "title": "归朝欢",
            "content": "才鼓虞弦薰早入。昴日三分今恰一。清和时节天气佳，绿树莺簧巧调律。祥云舒好色。瑞气珑葱满籝室。又争知、长庚叶梦，太白生今夕。快上星辰听履舃。州县劳人空役役。暂辞朱皂养冲和，绿野堂延蓬岛客。华筵倾玉液。难老细听歌永锡。寿何其，松椿不数，自可齐箕翼。",
            "comment": ""
        },
        {
            "title": "右威卫嘲语",
            "content": "门缘御史塞，厅被校书侵。",
            "comment": ""
        },
        {
            "title": "洛中人语",
            "content": "昔娄师德园，今袁德师楼。",
            "comment": ""
        },
        {
            "title": "题刘武僖题名后",
            "content": "一入侯门海样深，漫留名字恨行人。夜来彷佛高唐梦，独恐行云意未真。",
            "comment": ""
        },
        {
            "title": "失调名",
            "content": "烛暗时酒醒，原来又是梦里。",
            "comment": ""
        },
        {
            "title": "斑竹簟",
            "content": "龙鳞满床波浪湿，血光点点湘娥泣。一片晴霞冻不飞，深沈尽讶蛟人立。百朵排花蜀缬明，珊瑚枕滑葛衣轻。闲窗独卧晓不起，冷浸羁魂锦江里。",
            "comment": ""
        },
        {
            "title": "失调名",
            "content": "为谁瘦、为谁癯。",
            "comment": ""
        },
        {
            "title": "酹江月/念奴娇",
            "content": "仙翁初度，遇端阳佳节，又还两日。怪得箕星光倍正，凌晓独辉南极。料想当年，储祥荐瑞，兆见开先吉。称觞此旦，华堂佳气葱郁。好看斑戏庭前，芬芳双桂，行作蟾宫客。况有瑶池王母在，重庆举杯欢怿。络秀赐觞，孟光举案，姑妇贤相敌。与君品寿，蓬壶长见仙集。",
            "comment": ""
        },
        {
            "title": "讥裴休",
            "content": "赵氏儿皆尼氏女，师翁儿即晋公儿。却教术士难推算，胎月分张与阿谁。",
            "comment": ""
        },
        {
            "title": "挂金索",
            "content": "无忧虑。孤云野鹤无拘束。草庵内、闲看金书。窗外林泉，隈山傍水竹。明月清风，堪为伴侣。",
            "comment": ""
        },
        {
            "title": "误桃源",
            "content": "砥柱勒铭赋，本赞禹功勋。试官亲处分，赞唐文。秀文冥子里，銮驾幸并汾。恰似郑州去，出曹门。",
            "comment": ""
        },
        {
            "title": "遍地锦",
            "content": "吾本当初本姓孙。马家门下结婚姻。因为先师点破心。各自分头觅主",
            "comment": ""
        },
        {
            "title": "忆秦娥",
            "content": "香馥馥。樽前有个人如玉。人如玉。翠翘金凤，内家妆束。娇羞爱把眉儿蹙。逢人只唱相思曲。相思曲。一声声是，怨红愁绿。",
            "comment": ""
        },
        {
            "title": "阮郎归",
            "content": "无心傍照台。",
            "comment": ""
        },
        {
            "title": "西江月",
            "content": "至道不烦不远，至人只在目前。淮王炼石得冲天。叹世已经千年。全在低心下人，事该缘分偶然。安炉致数尽周圆。须得汞去投铅。",
            "comment": ""
        },
        {
            "title": "万年欢",
            "content": "南极星明，问笙歌弦管，今是何夕。竹马儿童，尽道使君生日。又见蟠桃结实。是谁向、珠宫偷得。炉烟袅，惟愿年年，使君常驻熊轼。那知宦游似客。任双旌五马，飘转南北。细柳甘棠，都是使君亲植。见说吾皇仄席。恐非晚、归朝宣直。功成了，却隐东山，算惟龟鹤相识。",
            "comment": ""
        },
        {
            "title": "鹧鸪天",
            "content": "忆得当年全盛时。人情物态自熙熙。家家帘幕人归晚，处处楼台月上迟。花市里，使人迷。州东无暇看州西。都人只到收灯夜，已向樽前约上池。",
            "comment": ""
        },
        {
            "title": "沁园春",
            "content": "绝品龙团，制造幽微，建溪路赊。向南山采的，蟾酥乌血，和合北海，七宝灵芽。时遇阳春，收归＊琼室，碾磨捣、香尘腻水加。玉瓯内，仗仙童手巧，烹出金花。奇茶堪献仙家。但啜罢香生两腋，侥幸赵州难遇，虑仝不见，苦中甘味，意与谁夸。涤尽凡心，洗开道眼，返老还童鬓似鸦。真奇瑞，愿人人解饮，同赴烟霞。",
            "comment": ""
        },
        {
            "title": "满江红",
            "content": "灯火星桥，元宵过、春□新霁。潇洒处，梅梢雪暖，柳梢风细。嵩岳想储当日秀，麒麟来作人间瑞。快风流、小小住蓬瀛，千秋岁。书万卷，儿孙贵。家万顷，生涯计。问阴功厚德，有谁能继。鬓雪人间膺上寿，椒觞且尽樽前醉。看眼前、龟鹤伴长生，莱衣戏。",
            "comment": ""
        },
        {
            "title": "鹧鸪天",
            "content": "玉座临轩宴近臣。御楼灯火发春温。九重天上闻仙乐，万宝床边侍至尊。花似海，月如盆。不任宣劝醉醺醺。岂知头上宫花重，贪爱传柑遗细君。",
            "comment": ""
        },
        {
            "title": "鹧鸪天",
            "content": "宝炬金莲一万条。火龙围辇转州桥。月迎仙仗回三殿，风递韵音下九霄。登复道，听鸣鞘。再颁酥酒赐臣僚。太平无事多欢乐，夜半传宣放早朝。",
            "comment": ""
        },
        {
            "title": "导引",
            "content": "我皇缵位，覆焘合穹旻。秘箓示灵文。齐居紫殿膺玄贶，降宝命氤氲。奉符让德事严禋。检玉陟天孙。垂鸿纪号光前古，迈八九为君。灵台偃武，书轨庆同文。奄六合居尊。圆穹锡命垂真箓，清晓降金门。升中报本禅云云。严祀事惟寅。无为致治臻清净，见反朴还淳。",
            "comment": ""
        },
        {
            "title": "乌夜啼",
            "content": "都无一点残红。夜来风。底事东君归去、太匆匆。桃花醉。梨花泪。总成空。断送一年春在、绿阴中。",
            "comment": ""
        },
        {
            "title": "春游",
            "content": "晓风吹醒桃花醉，暮雨添成柳叶愁。醉了又愁愁又醉，莺煎燕炒逼春休。",
            "comment": ""
        },
        {
            "title": "满庭芳",
            "content": "寿竹长青，寿松高耸，寿山寿水俱全。寿星寿夜，寿象现中天。寿祝长生不老，寿香一炷，宝鼎龙涎。寿童引，寿龟寿鹤，寿烛比金莲。寿盘添寿果，寿桃初熟，寿满三千。寿筵歌寿曲，寿酒与流连。寿从今，去福寿无边。寿仁者，寿门高大，福寿永绵绵。",
            "comment": ""
        },
        {
            "title": "瑞鹤仙",
            "content": "五云翔碧汉。望卿月光中，老人星现。黄堂盛华宴。庆君恩、许奉安舆游衍。鹿城壮观。幸王母、人间得见。望君侯、彩服称觞，喜溢万家欢抃。堪羡。一生福善，九表康宁，万锺尊显。肩舁上殿。封两国、未应晚。管阴功、何止平反，一笑钧陶惠满。看瑶池、手种蟠桃，著花万遍。",
            "comment": ""
        },
        {
            "title": "西江月",
            "content": "蓂褪尧阶八叶，桃翻禹浪三层。欢传崧岳挺生申。儿女团栾争庆。名注长生仙籍，未须仰祝龟龄。芳联子舍早蜚声。富贵荣华鼎盛。",
            "comment": ""
        },
        {
            "title": "鹧鸪天",
            "content": "饮了蒲觞五日期。彩丝还系玉麟儿。台云荐瑞生香褓，菡萏飘香入寿卮。占骨相，孕清奇。秋风雁序看齐飞。卿家奕世青毡在，况是双亲未老时。",
            "comment": ""
        },
        {
            "title": "醉落魄/一斛珠",
            "content": "琼搓粉滴。南枝只报江南坼。横斜疏影溪边窄。翦碎白云，分付陇头客。冰肌绰约疑姑射。铅华消尽见真色。不随桃李开红白。我为东君，来报春消息。",
            "comment": ""
        },
        {
            "title": "回文",
            "content": "春晚落花馀碧草，夜凉低月半枯桐。人随远雁边城暮，雨映疏帘绣阁空。",
            "comment": ""
        },
        {
            "title": "击梧桐",
            "content": "雪叶红凋，烟林翠减，独有寒梅难并。瑞雪香肌，碎玉奇姿，迥得佳人风韵。清标暗折芳心，又是轻泄，江南春信。最好山前水畔，幽闲自有，横斜疏影。尽日凭阑，寻思无语，可惜飘琼飞粉。但怅望、王孙未赏，空使清香成阵。怎得移根帝苑，开时不许众芳近。免教向、深岩暗谷，结成千万恨。",
            "comment": ""
        },
        {
            "title": "忆王孙",
            "content": "杨柳风前旗鼓闹。正陌上、闲花芳草。忍将愁眼覰芳菲，人未老。春先老。长安比日知多少。日易见、长安难到。无情苕水不西流，渐迤逦、仙舟小。",
            "comment": ""
        },
        {
            "title": "嘲郑薰",
            "content": "主司头脑太冬烘，错认颜标作鲁公。",
            "comment": ""
        },
        {
            "title": "遍地锦",
            "content": "十九抛家弃俗缘。＊溪下志便安然。悟得长春不夜天，大教门开万古",
            "comment": ""
        },
        {
            "title": "失调名",
            "content": "高文虎，称伶俐。万苦千辛，作个放生亭记。後头没一句说著朝廷，尽把师归美。这老子忒无廉耻。不知润笔能几。夏王说不是商王，只怕伏生是你。",
            "comment": ""
        },
        {
            "title": "和别驾萧世范赠玉岩诗四首",
            "content": "堪笑先生四壁无，寒窗剩有五车书。一童只许长须伴，半世长同双影居。白屋不嫌藜藿少，朱门却厌稻梁馀。枕流漱石多佳趣，不羡人间驷马车。",
            "comment": ""
        },
        {
            "title": "白石滩碑刻",
            "content": "太原王氏女，金陵韩守妻。戊辰年八月，葬在石城西。日为弓兮月为箭，射四时兮生改变。千年万年松柏风，悲尽死亡人不见。",
            "comment": ""
        },
        {
            "title": "更漏子",
            "content": "宝香瓶，桐叶卷。荡水痕微还远。思乡信，觉春迟。野梅初见时。上潮风，临晚渡。人欲过西江去。吹寒管，陇云低。江南花未知。",
            "comment": ""
        },
        {
            "title": "导引",
            "content": "至真降鉴，飚驭下皇闱。清漏正依依。范金肖像申严奉，仙馆壮翬飞。万灵拱卫瑞烟披。岸柳映黄麾。九清祚圣鸿基永，尧德更巍巍。",
            "comment": ""
        },
        {
            "title": "宫夏",
            "content": "午漏迟迟漏玉壶，清阴幂幂布庭除。直将底事销长日，大学中庸两卷书。",
            "comment": ""
        },
        {
            "title": "庆灵椿/摊破南乡子",
            "content": "瑞溪庭，满闺秋色好，帘幕低垂。一床簪笏人间盛，沉檀影里，笙歌沸处，齐捧瑶卮。习礼复明诗。胡氏清畏人知。寿堂已庆灵椿老，年年岁岁，重添嫩叶，频长繁枝。",
            "comment": ""
        },
        {
            "title": "西江月",
            "content": "丹是色身妙宝，法身即是真心。从来无色亦无音。一体不须两认。万法非无非有，有无亦莫搜寻。二边俱遣弃中心。选佛斯为上品。",
            "comment": ""
        },
        {
            "title": "浣溪沙",
            "content": "酒拍胭脂颗颗新。丹砂然火弃精神。暑天秋杪锦生春。香味已惊樱实淡，绛皮还笑荔枝皴。美人偏喜破朱唇。",
            "comment": ""
        },
        {
            "title": "青门怨",
            "content": "月痮烟景。远思孤影。旧梦云飞，离魂冰冷。脉脉恨满东风。对孤鸿。翠珠尘冷香如雾。人何许。心逐章台絮。夜深酒醒烛暗，独倚危楼。为谁愁。",
            "comment": ""
        },
        {
            "title": "鹊桥仙",
            "content": "日长槐夏，凉生冰室，又是生辰来到。年年把酒对荷花，颜色比、荷花更好。儿歌女舞，彩衣共戏，仰祝齐眉偕老。欢欢喜喜八千春，更何处、蓬莱仙岛。",
            "comment": ""
        },
        {
            "title": "题蜕龙洞·白茆洞",
            "content": "西南十里岭之巅，灵冢岿然洞隐仙。门辟神扃低视井，柱生一窃仰瞻天。瓮中春酒今朝酿，洞内仙宾昔日贤。路阻山高难可到，茆君职守几千年。白茆职此不知年，井窦回环会饮仙。遗迹空存春酒瓮，通天灵窃尚依然。",
            "comment": ""
        },
        {
            "title": "读曲歌",
            "content": "一夕就郎宿，通夜语不息。黄檗万里路，道苦真无极。",
            "comment": ""
        },
        {
            "title": "＊＊香",
            "content": "自小孤云，身外无萦系。披一片，搭一片，逍遥快活计。破葫瓢，腰间挂，别无行李。是人笑我没操持。尽教傍人点指。古庙祠堂，且共泥神作戏。破砂盆，泼瓦罐，折匙无筋。破纸被，糊包定，弯＊打睡。只等待、行满功成朝玉帝。方表男儿有志。",
            "comment": ""
        },
        {
            "title": "踏莎行",
            "content": "花径争穿，珠帘屡认。正逢梅雨芹泥润。画梁无处可安巢，玉纤为把花枝衬。社日才来，端阳已近。寻巢为甚偏迟钝。算来一似凤鸾期，蹉跎",
            "comment": ""
        },
        {
            "title": "鹊桥仙",
            "content": "朱门列戟。华堂鼎食。那更康强八十。渭川遇主恰年同，怎得似、累朝良弼。冬殷仲律。六蓂飞日。一点星辉南极。祝公经济出调元，遍寰宇、同跻寿域。",
            "comment": ""
        },
        {
            "title": "鹧鸪天",
            "content": "往事旧游浑似梦。",
            "comment": ""
        },
        {
            "title": "菩萨蛮",
            "content": "牡丹含露真珠颗，美人折向庭前过。含笑问檀郎，花强妾貌强？檀郎故相恼，须道花枝好。一面发娇嗔，碎挪花打人。",
            "comment": "【注释】①檀郎：晋代潘岳小名檀奴，姿仪美好，旧因以“檀郎”或“檀奴”作为对美男子或所爱慕的男子之称。②挼：揉搓。“挪”的异体字。【评解】这首《菩萨蛮》，生动地描绘了折花美女天真娇痴的神态，讴歌男女间的爱情。写得流丽自然，面又细腻入微。有浓郁的生活气息和民歌风味。【集评】杨升庵曰：此词无名氏，唐玄宗尝称之。盖又在《花间》之先也。《词品》“美人”作“佳人”，“须道”作“只道”，“一面”作“一向”。"
        },
        {
            "title": "苏幕遮",
            "content": "精气神，须保爱。一粒金丹，每在街头卖。四十年来无人买。闹花丛里，还了鸳鸯债。九三爻，地天泰。离上金乌，飞入银蟾界。百尺竿头做一解。这些工夫，任使傍人赛。",
            "comment": ""
        },
        {
            "title": "满庭芳",
            "content": "一向沉空，偏枯着静，痴人枉费工夫。磨砖作镜，缘木欲求鱼。见月何须用指，观花悟、总是真如。聪明士，随机解物，无愠无愉。为仙为佛事，不增不减，非实非虚。露堂堂，光赫赫，一颗神珠。混俗凝然不染，居众处、尘法难拘。知常用，巍巍荡荡，何所不虚无。",
            "comment": ""
        },
        {
            "title": "临江仙",
            "content": "长记秋来多好处，清凉遍满人间。天教收拾孕真贤。何时初度日，明日是中元。喜与莱公同盛旦，官居鼎鼐相传。未应此地借蕃宣。来年开宴处，人在凤池边。",
            "comment": ""
        },
        {
            "title": "满朝欢",
            "content": "一点箕星，近天边，光彩辉耀南极。竹马儿童，尽道使君生日。元是凤池仙客。曾曳履、持荷簪笔。称觞处，晚节花香，月周犹待五夕。谁道久拘禁掖。任双旌五马，暂从游逸。九棘三槐，都是等闲亲植。见说玉皇侧席。但早晚、促归调燮。功成了，笑傲南山，寿如南山松柏。",
            "comment": ""
        },
        {
            "title": "满江红",
            "content": "五五芳辰，园林遍、十分春景。见瑞香喷兽，烛摇红影。知道文星初度旦，细腰歌舞娇姿逞。颂椒觞、捧献更殷勤，君拚饮。英雄威，风凛凛。文章腹，千机锦。看青毡复旧，父风挺挺。桂子兰孙齐彩戏，祝教寿比天难尽。况深居、潭府胜蓬莱，真仙境。",
            "comment": ""
        },
        {
            "title": "十二时/忆少年",
            "content": "承平世，嘉祐壬寅。九月上旬辛。酒醪香旨，谷实丰珍。宗祀敞中宸。宾延上帝五方神。以严亲。诚心通杳杳，文物盛彬彬。金声玉色，和奏翕铿纯。荡无垠。天地一洪钧。明天子、至化深仁。一意奉精禋。感时怵惕，即事恭夤。用孝教斯民。多仪举，大恩沦。福来臻。清风动阊阖，皓气下天津。币诚玉腆，朱燎焜槱薪。积欢欣。皇历万斯春。",
            "comment": ""
        },
        {
            "title": "梅花引",
            "content": "清阴陌。狂踪迹。朱门团扇香迎客。牡丹风。数苞红。水香扑蕊，新妆谁为容。蜡灯春酒风光夕。锦浪龙须花六尺。月波寒。玉琅玕。无情又是，华星送宝鞍。",
            "comment": ""
        },
        {
            "title": "册上公太常奏雅乐",
            "content": "司乐陈金石，逶迤引上公。奏音人语绝，清韵佩声通。应律烟云改，来仪鸟兽同。得贤因举颂，修礼便观风。圣寿三称内，天欢九奏中。寂寥高曲尽，犹自满宸聪。",
            "comment": ""
        },
        {
            "title": "醉蓬莱",
            "content": "看梅腮妆腊，柳眼缄春，小寒交候。蓂荚双开，庆生贤毓秀。早著蜚声，荣登鹗表，正是当年少。大器能藏，待当富贵，功名还就。暂试鸾栖，需期瓜约，未试经伦手。料想黄扉须有分，看玺书飞到。州县无劳，沙堤已筑，跃马长安道。岁岁今朝，斑斓品戏，举觞称寿。",
            "comment": ""
        },
        {
            "title": "喜迁莺",
            "content": "早梅天气，正绣户乍启，琼筵才展。鹊渡河桥，云游巫峡，溪泛碧桃花片。翠娥侍女来报，莲步已离仙苑。待残漏，鸳帐深处，同心双绾。欢宴。当此际，红烛影中，檀麝飘香篆。掷果风流，谪仙才调，佳婿想应堪羡。少年俊雅狂荡，蓦有人言拘管。镇携手，向花前月下，重门深院。",
            "comment": ""
        },
        {
            "title": "导引",
            "content": "龙舆春晚，晓日转三川。鼓吹惨寒烟。清明过後落花天。望池馆依然。东风百宝泛楼船。共荐寿当年。如今又到苑西边。但魂断香軿。",
            "comment": ""
        },
        {
            "title": "台中里行咏",
            "content": "柱下虽为史，台中未是官。何时闻必也，早晚见任端。",
            "comment": ""
        },
        {
            "title": "浣溪沙",
            "content": "钓罢高歌酒一杯。醉醒曾笑楚臣来。夕阳维缆碧江隈。蓑笠每因山雨戴，船窗多为水花开。安居流景任相催。",
            "comment": ""
        },
        {
            "title": "点绛唇",
            "content": "晓翠初分，挂藤窈窕穿深静。乌啼风径。竹舞千蛟影。又过重阳，感叹伤流景。人多病。酒杯慵问。闲却金卮柄。",
            "comment": ""
        },
        {
            "title": "水龙吟",
            "content": "邦人前世条缘，福星遇得长庚李。光芒初照，一声霹雳，重开天地。试问年来，民间安枕，伊谁之赐。有青天白日，和风甘雨，公如父、氏如子。今度虎牌重到，感皇恩、欢声千里。衮归未晚，纱笼人物，御屏名字。碧嶂长春，清江不尽，棠阴堪憩。愿年年把酒，庆公初度，祝公千岁。",
            "comment": ""
        },
        {
            "title": "蝶恋花",
            "content": "十里绮罗香不断。",
            "comment": ""
        },
        {
            "title": "失调名",
            "content": "双凤钗头，争带御书符。",
            "comment": ""
        },
        {
            "title": "采桑子",
            "content": "东君有意观群卉，故放争先。带露含烟。对月偏宜映水边。琼苞素蕊胭脂淡，雪後风前。堪赏堪怜。曾与歌楼佐管弦。",
            "comment": ""
        },
        {
            "title": "声声慢",
            "content": "双双旧家燕子，又飞来、清明池阁。",
            "comment": ""
        },
        {
            "title": "念奴娇",
            "content": "垂弧纪节，正尧天日永，蓂飞双绿。岳渎锺灵来瑞世，孕出精神冰玉。九曲溪山，一船烟雨，物外谁拘束。钓头香饵，只愁牵动周卜。好是红藕池边，双房毓秀，瑞霭浮崑轴。记得君家流庆远，几见祥开陆续。来岁花时，西湖十里，叶映恩袍绿。竹林小阮，不妨傍借馀馥。",
            "comment": ""
        },
        {
            "title": "清风戒寒",
            "content": "萧飒清风至，悠然发思端。入林翻别叶，绕树败红兰。晓拂轻霜度，宵分远籁攒。稍依帘隙静，遍觉座隅寒。乍逐惊蓬振，偏催急漏残。遥知洞庭水，此夕起波澜。",
            "comment": ""
        },
        {
            "title": "木兰花/玉楼春",
            "content": "小桃枝上东风转。□□草绿江南岸。绿杨学舞小蛮腰，红药惜开菩萨面。故乡何处天涯远。黄梁梦断行云断。登楼准拟故人书，殷勤试问西归雁。",
            "comment": ""
        },
        {
            "title": "杏花天",
            "content": "婺星呈瑞，对春馀几许，日临三九。正属我姑初度旦，帨设当年门右。绿鬓犹新，红颜未改，真月宫仙友。柏舟节义，富而荣贵长守。况有诜桂青春，潜心黄卷，指日功名就。女郎乘龙全四德，未老得闲仁寿。天命方知，岁饥常赈，阴德还多有。麻姑王母，年年同宴春酒。",
            "comment": ""
        },
        {
            "title": "春",
            "content": "伶伦窥管夜飞灰，万紫干红暗剪裁。微雨绩天烟织雪，寒风簸水月筛梅。寿鸠索妇花前笑，鳏燕呼雏柳外哀。春草无边茶末荚，社前犹欠一声雷。",
            "comment": ""
        },
        {
            "title": "永遇乐",
            "content": "功名闲事，利禄休问，莫系心上。幸有衣食，随缘过得，著甚乾劳攘。风前月下，三杯两盏，撞著即莫与放。且与个、山庄道友，退闲故人来往。新来做得，一个宽袖布衫，著来也畅。出户迎宾，入城干事，恰似王保长。我咱忺後，神歌鬼舞，任尔万般毁谤。死来後，一家一个，那底怎向。",
            "comment": ""
        },
        {
            "title": "念奴娇",
            "content": "玲珑枝枝，斗妆金粟。",
            "comment": ""
        },
        {
            "title": "永州舜庙诗",
            "content": "游湘有余怨，岂是圣人心。行路猿啼古，祠宫梦草深。素风传旧俗，异迹闭荒林。巡狩去不返，烟云愁至今。九嶷天一半，山尽海沈沈。",
            "comment": ""
        },
        {
            "title": "失调名",
            "content": "香野锦林谁是主。",
            "comment": ""
        },
        {
            "title": "眼儿媚",
            "content": "深闺小院日初长。娇女绮罗裳。不做东君造化，金针刺绣群芳样。斜枝嫩叶包开蕊。唯只欠馨香。曾向园林深处，引教蝶乱蜂狂。",
            "comment": ""
        },
        {
            "title": "归自谣",
            "content": "愁冉冉。目送书空鸿数点。落霞风剪江分染。胜处屏云犹未掩。羞娥敛。红潮怕上春风脸。",
            "comment": ""
        },
        {
            "title": "沁园春",
            "content": "姑射琼仙，论人间世，学宫样妆。费精神刺绣，裁成云锦，今朝喜遇，弱线添长。收拾云情，铺张雨态，来嫁朱门趁一阳。真还是，两情鱼水，并颈鸳鸯。登科人道无双。问小底何如大底强。幸洞房花烛，得吹箫侣，短檠灯火，伴读书郎。办苦工夫，求生富贵，要折丹枝天上香。来秋也，看载膺鹗荐，载弄之璋。",
            "comment": ""
        },
        {
            "title": "万年欢",
            "content": "日暖霜融，画戟门开，锦筵欲振梁尘。正是慈闱熙熙，庆诞佳辰。象服鱼轩粲烂，喜高年、福禄长新。承颜处，朱紫满堂，华胄诜诜。家声未论王谢，有禁中颇牧，江左机云。雁序鸳行，雍容高步金门。更有子孙侍列，拥阶庭、玉洁兰薰。持芳醑、满酌瑶觞，意祝遐寿千春。",
            "comment": ""
        },
        {
            "title": "题取经诗（载《翻译名义集》，云唐义净三藏",
            "content": "晋宋齐梁唐代间，高僧求法离长安。去人成百归无十，后者安知前者难。路远碧天唯冷结，沙河遮日力疲殚。后贤如未谙斯旨，往往将经容易看。",
            "comment": ""
        },
        {
            "title": "喜迁莺",
            "content": "厌离尘垢。便志乐虚闲，清净为友。剑挂寒光，兵安云将，战胜五行之寇。收得洞玄灵宝，跳出阴阳之壳。大丹就。炼摘骑日月，摩挲星斗。英秀。超前后。随应万机，明显神通手。铁板门庭，金针玉线，到处七穿八透。引出锦麒狮子，振水禽山兽。速回首。向碧霞堆里，高眠清昼。",
            "comment": ""
        },
        {
            "title": "莺啼序 呜鹤余音卷三尚有沁园春世事纷纷一",
            "content": "三峰路险，雪满空崖，瑞祥烟雾起。涧畔听、龙吟虎啸，电闪星辉，迸出红光，鬼神惊避。铅凝汞结，炉中养就丹点，瓦史成至宝，愚人餐一粒，延年纪。那堪更有，神珠万颗，流霞晃耀，遍穿宫里。",
            "comment": ""
        },
        {
            "title": "踏青游",
            "content": "识个人人，恰正二年欢会。似赌赛、六只浑四。向巫山、重重去，如鱼水。两情美。同倚画楼十二。倚了又还重倚。两日不来，时时在人心里。拟问卜、常占归计。拚三八清齐，望永同鸳被。到梦里。蓦然被人惊觉，梦也有头无尾。",
            "comment": ""
        },
        {
            "title": "广州三樵歌",
            "content": "奉敕追三樵，随侯傍道走。回头语李郎，唤取尔朱九。",
            "comment": ""
        },
        {
            "title": "临江仙",
            "content": "鲁观书云方在候，颍川家庆非常。望前四日上椒觞。北堂人未老，南极夜增光。借问遐龄今几许，希年恰喜相当。愿同王母寿延长。蟠桃看屡熟，萱草镇长芳。",
            "comment": ""
        },
        {
            "title": "步步娇",
            "content": "俺在炕上坐。唱个＊哩＊。因来睡一觉，如何。俺把阴阳颠倒过。俺笑俺笑你，空坐。",
            "comment": ""
        },
        {
            "title": "减字木兰花",
            "content": "祥呈香褓。尝记翁生当己卯。福禄俱添。绿鬓红颜七十三。芝兰满砌。争著彩衣堂下戏。祝寿无涯。王母襟期醉九霞。",
            "comment": ""
        },
        {
            "title": "望仙花",
            "content": "风卷珠帘挂玉钩，采云开处望仙俦。妍姿不逐东君去，日照斜晖上小楼。",
            "comment": ""
        },
        {
            "title": "斩蛇",
            "content": "皇统承尧运，朱旗启汉家。未诛秦始鹿，先斩沛中蛇。",
            "comment": ""
        },
        {
            "title": "临江仙",
            "content": "天佑炎图生国瑞，蓝田暂屈英僚。始知昴宿降璇宵。中元前五日，七夕後三朝。江教风流临此政，少年潇洒奇标。行看峻擢相熙朝。功名前稷契，寿算等松乔。",
            "comment": ""
        },
        {
            "title": "上太师公相生辰诗十首",
            "content": "交欢娄国独推诚，不顾流言断必行。直欲生灵跻寿域，聊将干舞解平城。坐扶国祚齐箕翼，立挽天河洗甲兵。和议一成夷夏福，苍生击壤咏升平。",
            "comment": ""
        },
        {
            "title": "失调名",
            "content": "妙手庖人，搓得细如麻线。面儿白、心下黑，身长行短。蓦地下来後，吓出一身冷汗。这一场欢会，早危如累卵。便做羊肉燥子，勃推飣碗。终不似、引盘美满。舞万遍。无心看。愁听弦管。收盘盏。寸肠暗断。",
            "comment": ""
        },
        {
            "title": "玉楼春",
            "content": "迢递前村深雪里。望断行云香细细。笛中宫里慕芳姿，怨曲啼妆长见泪。不会同心荣落易。冷艳翻随分岭水。有谁曾念陇头人，远寄江南春日意。",
            "comment": ""
        },
        {
            "title": "失调名",
            "content": "纱窗晓色朦胧。",
            "comment": ""
        },
        {
            "title": "西江月",
            "content": "万木经霜冻折，孤根独报春来。前村雪里一枝开。将缓月华光彩。一点唇红不褪，妆如傅粉皑皑。和羹端的禀天才。终入庖人鼎鼐。",
            "comment": ""
        },
        {
            "title": "导引",
            "content": "中兴五叶，天子肇明禋。一德格高旻。宁皇至圣功超古，万国慕深仁。徽称显号又还新。功德粲雕珉。乾坤绘画终难尽，遗泽在斯民。",
            "comment": ""
        },
        {
            "title": "汉宫春",
            "content": "横吹声沉，倚危楼红日，江转天斜。黄尘边火澒洞，何处吾家。胎禽怨夜，半乘风、玄露丹霞。先生笑，飞空一剑，东风犹自天涯。情知道山中好，早翠嚣含隐，瑶草新芽。青溪故人信断，梦逐飙车。乾坤星火，归来兮、煮石煎砂。回首处、幅巾蒲帐，云边独笑桃花。",
            "comment": ""
        },
        {
            "title": "最高楼",
            "content": "却教人，逢春怕，见花羞。",
            "comment": ""
        },
        {
            "title": "句",
            "content": "从鸟不喜亦不悲，又复别寻高树枝。",
            "comment": ""
        },
        {
            "title": "青梅引",
            "content": "我笑迷人，不信乖劣。痴心恋，贪名利萦系。落魄狂游，每将术艺养道，用安身己。道知和息。藜杖药瓢，蓑衣蛮笠。纵大地有满地正珠，那的直甚闲气。无限峰峦耸翠。略撰个茅庵，用做栖心，幸有灵苗裔。更兼泉水。饥渴自然无痴。独坐深山里。闷看乾坤间隔，望落落如晓星之势。再遇何年，驾云朝上帝。",
            "comment": ""
        },
        {
            "title": "快活年",
            "content": "蛩吟声不住。",
            "comment": ""
        },
        {
            "title": "春暮",
            "content": "麦髯豆荚雨生肥，闲绿园林粉蝶飞。剩置好花安四壁，不教人道是春归。",
            "comment": ""
        },
        {
            "title": "壶中天/念奴娇",
            "content": "嘉平时候，算尧阶蓂叶，才方开六。婺女当年曾降瑞，产作仙姿清淑。金玉满堂，儿孙满目，心事今都足，嘻嘻嗃嗃，一门和气可掬。何幸诞节称觞，湖山堂上，燕集皆亲族。犹子不能歌盛美，但借湖山为祝。福比湖深，寿齐山耸，岁岁颜如玉。好陪王母，共看几度桃熟。",
            "comment": ""
        },
        {
            "title": "抛球乐小抛球乐/抛球乐",
            "content": "两行花窍占风流。缕金罗带系抛球。玉纤高指红丝网，大家著意胜头筹。",
            "comment": ""
        },
        {
            "title": "惜花春起早慢",
            "content": "向春来，睹林园，绣出满槛鲜萼。流莺海棠枝上弄舌，紫燕飞绕池阁。三眠细柳，垂万条、罗带柔弱。为思量，昨夜去看花，犹自斑驳。须拌尽日樽前，当媚景良辰，且恁欢谑。更阑夜深秉烛，对花酌、莫辜轻喏。邻鸡唱晓，惊觉来、连忙梳掠。向西园、惜群葩，恐怕狂风吹落。",
            "comment": ""
        },
        {
            "title": "烛影摇红",
            "content": "金菊初开，玉蟾新满升天皎。重阳佳致始恢弘，圆鉴亭亭照。上界中央奋矫。桂花鲜、云收八表。绿枝袅袅。素魄团团，于中奇妙。细蕊繁英，洞天幽圃知多少。高台深夜最堪观，得遇圆明了。风动清香盘绕。烂银霞、交光池沼。一丛霜气，万古冰轮，冲和谁晓。",
            "comment": ""
        },
        {
            "title": "导引",
            "content": "皇家盛事，三殿庆重重。圣主极推崇。瑶编宝列相辉映，归美意何穷。钧韶九奏度春风。彩仗焕仪容。欢声和气弥寰宇，皇寿与天同。",
            "comment": ""
        },
        {
            "title": "落梅慢/落梅",
            "content": "带烟和雪，繁枝澹伫，谁将粉融酥滴。疏枝冷蕊厌群芳，年年常占春色。江路溪桥谩倒，袅袅风中无力。暗香浮动冰姿，明月里，想无花比高格。争奈光阴瞬息。动幽怨、潜生羌笛。新花斗巧，有天然闲态，倚阑堪惜。零乱残英片片，飞上舞筵歌席。断肠忍泪念前期，经岁还有芳容隔。",
            "comment": ""
        },
        {
            "title": "失调名",
            "content": "千门灯火，九街风月。",
            "comment": ""
        },
        {
            "title": "灵响词",
            "content": "此响非俗响，心知是灵仙。不曾离耳里，高下如秋蝉。入夜声则厉，在昼声则微。神灵斥众恶，与我作风威。妙响无住时，昼夜常轮回。那是偶然事，上界特使来。何以辨灵应，事须得梯媒。自从灵响降，如有真人来。存念长在心，展转无停音。可怜清爽夜，静听秋蝉吟。",
            "comment": ""
        },
        {
            "title": "十二时/忆少年",
            "content": "金徒箭、晓漏延长。霄极烂星芒。珠旒绚采，黼衮交章。宸表寝永昂。上交合奠鬯流香。燎扬光。神锡以百祥。寿延于无疆。三时告稔，万亿满仓箱。思边防。蛮貊尽来王。",
            "comment": ""
        },
        {
            "title": "浣溪沙",
            "content": "谁识飞竿巧艺全。儿童群戏艳阳天。十分险处却安然。海燕舞空萦弱絮，岭猿连臂下层颠。算来真个肉飞仙。",
            "comment": ""
        },
        {
            "title": "西江月",
            "content": "请知诸郡子弟，尽是湖海高朋。今年神首赛齐云。别是一般风韵。来时向前参圣，然後疏上挥名。香金留下仿花人，必定气球取胜。",
            "comment": ""
        },
        {
            "title": "小苏家",
            "content": "双月讴讠亚辗秋碧，细风斜掩神仙宅。麦门冬长马鬣青，茱萸蕊绽蝇头赤。流苏斗帐悬高壁，彩凤盘龙缴香额。堂内月娥横剪波，倚门肠断虾须隔。",
            "comment": ""
        },
        {
            "title": "西江月",
            "content": "真假两般玄字，金公所料重遗。凡铅纵与岳山齐。不肯假与金妻。听说真铅住处，他家跳在深溪。两情恩爱事因媒。义重争取东西。",
            "comment": ""
        },
        {
            "title": "壶中天/念奴娇",
            "content": "日长晴昼。厌厌地、懒向窗前絣绣。因倚屏风无意绪，□把眉儿双皱。似醉还醒，才眠又起，频拈梨花嗅。看他儿女，闲寻百草来斗。相思能几何时，料归期不到，清和时候。生怕鸳鸯香被冷，旋爇沈檀薰透。欲把单衣，鼎新裁翦，又怕供春瘦。试看今夜，孤灯还有花否。",
            "comment": ""
        },
        {
            "title": "长安早春",
            "content": "杳霭三春色，先从帝里芳。折杨犹恨短，测景已忻长。莺和红楼乐，花连紫禁香。跃鱼惊太液，佳气接温汤。风送飞珂响，尘蒙翠辇光。熙熙晴煦远，徒欲奉尧觞。",
            "comment": ""
        },
        {
            "title": "点绛唇",
            "content": "重午日才过，又经四日逢华旦。月娥降诞。春早桃花嫩。许字方笄，金雀屏开半。东床选。门楣壮观。偕老行如愿。",
            "comment": ""
        },
        {
            "title": "忆秦娥",
            "content": "烟漠漠。水天摇荡蓬莱阁。蓬莱阁，朱甍碧瓦，半浸寥廓。三山谩有长生药。茫茫云海风涛恶。风涛恶。仙槎不见，暮沙潮落。",
            "comment": ""
        },
        {
            "title": "失调名",
            "content": "香阁寂寥。",
            "comment": ""
        },
        {
            "title": "遍地花",
            "content": "元是竹林旧伴侣。去人日、偶相遇。笑卢同、狂怪尝茶，问子建、诗成几步。忆去年、乞巧同欢，把琴弦、细细与说。伤你爱四勾三，生下五男二女。",
            "comment": ""
        },
        {
            "title": "西江月",
            "content": "伴我鹿车鱼釜，从伊裙布钗荆。年年七月甫三旬，今日生朝资庆。二女长俱麻绩，三男俱读书声。吾年五十不多争，好事且宜少等。",
            "comment": ""
        },
        {
            "title": "江神子 呜鹤余音卷五",
            "content": "人生七十古来稀。叹愚迷。不修持。光阴有限，成败是和非。盖世功名都占取，空赢得，业相随。暂时花酒气财迷。得便宜。落便宜。暗里朱颜，渐改气神亏。阳少阴多染患，命尽也，更推谁。",
            "comment": ""
        },
        {
            "title": "看弄潮",
            "content": "弄罢江潮晚入城，红旗飐飐白旗轻。不因会吃翻浪头，争得天街鼓乐迎。",
            "comment": ""
        },
        {
            "title": "失调名",
            "content": "西楼独上等多时。月团圆、人未归。",
            "comment": ""
        },
        {
            "title": "朝中措",
            "content": "天休令节庆生申。喜动满城民。十万儿童踊跃，祝公寿等庄椿。人生最贵，荣登五马，千里蒙恩。只恐促归廊庙，去思有脚阳春。",
            "comment": ""
        },
        {
            "title": "蝶恋花",
            "content": "透户凉生初暑退。正是尧蓂，六叶方开砌。昴宿腾辉来瑞世。华堂清晓笙歌沸。锦幕花裀生舞袂。妙态殊姿，祝寿眉峰翠。从此玉觞拼一醉。功成名遂千秋岁。",
            "comment": ""
        },
        {
            "title": "春",
            "content": "草根未放晓霜稀， 骤冷初暄蝶倦飞。行到碧桃花下看， 新花良是旧枝非。",
            "comment": "【注释】①喧：暖和。刘峻《广绝交论》“叙温郁则寒谷成暄，论严苦则春丛零叶。”②新花句：是说现在桃花满树，已非旧日的枯枝。"
        },
        {
            "title": "鹧鸪天",
            "content": "腊月初开一荚蓂。祥开崧岳庆生申。",
            "comment": ""
        },
        {
            "title": "南歌子",
            "content": "夕露沾芳草，斜阳带远村。几声残角起谯门。撩乱栖鸦飞舞、闹黄昏。天共高城远，香馀绣被温。客程常是可销魂。乍向心头横著、个人人。",
            "comment": ""
        },
        {
            "title": "导引",
            "content": "彤霞缥缈，海上隐三山。仙去莫能攀。珠宫本是神灵宅，飚驭此来还。云边天日望威颜。不似在人间。当时齐鲁鸣鸾处，稽首泪潺湲。",
            "comment": ""
        },
        {
            "title": "风中柳令/谢池春",
            "content": "爱鬓云长，惜眉山，寻乍相见，一时眠起。为伊尚验，未欲将言相戏。早樽前、会人深意。霎时间阻，眼儿早巴巴地。便也解、封题相寄。怎生是款曲，终成连理。管胜如、旧来识底。",
            "comment": ""
        },
        {
            "title": "失调名",
            "content": "莫怪沈腰易瘦。",
            "comment": ""
        },
        {
            "title": "锦堂春/锦堂春慢",
            "content": "腊雪初晴，冰销凝泮，寻幽闲赏名园。时向长亭登眺，倚遍朱阑。拂面严风冻薄，满阶前、霜叶声乾。见小台深处，数叶江梅，漏泄春权。百花休恨开晚，奈韶华瞬息，常放教先。非是东君私语，和煦恩偏。欲寄江南音耗，念故人、隔阔云烟。一枝赠春色，待把金刀，翦倩人传。",
            "comment": ""
        },
        {
            "title": "琅邪王歌",
            "content": "新买五尺刀，悬着中梁柱。一日三摩娑，剧于十五女。",
            "comment": ""
        },
        {
            "title": "导引",
            "content": "上林寒早，仙仗转郊圻。笳鼓入云悲。逶迤辇路过西池。楼阁锁参差。都人瞻望意如疑。犹想翠华归。玉京传信杳无期。空掩赭黄衣。",
            "comment": ""
        },
        {
            "title": "眼儿媚",
            "content": "忆从溪上得相逢。樽酒两心同。梅缄香雪，竹摇寒月，柳探春风。而今总是消魂处，冷落半床空。梦迷狂蝶，喜占乾鹊，愁望飞鸿。",
            "comment": ""
        },
        {
            "title": "导引",
            "content": "太霄玉帝，总御冠灵真。威德耸天人。宝文瑞命符皇运，绵远庆维新。洞开霞馆法虚晨。八景降飚轮。含生普洽□鸿福，圣寿比仙椿。",
            "comment": ""
        },
        {
            "title": "柳梢青",
            "content": "荷绽花繁。蓂开六荚，喜溢门阑。好是骖鸾，特离月殿，来驻人间。儿童歌舞衣班。接踵升堂视笑颜。祝颂勤拳，将何比况，只个南山。",
            "comment": ""
        },
        {
            "title": "临江仙",
            "content": "竹里行厨草草，花边系马匆匆。使君移传意何穷。儿童随骑火，猿鹤避歌钟。梅雪自欺舞态，烛花先放春红。酒醒人散夜堂空。殷勤松上月，独照老仙翁。",
            "comment": ""
        },
        {
            "title": "蝶恋花",
            "content": "风雨一春寒料峭。才到中和，喜气薰晴晓。九叶仙茅呈瑞巧。青青辉映萱庭草。红著蟠桃春不老。戏彩称觞，阿母开颜笑。丹桂五枝年并少。荣亲伫下金花诰。",
            "comment": ""
        },
        {
            "title": "金钱子",
            "content": "昨夜金风，黄叶乱飘阶下。听窗前、芭蕉雨打。触处池塘，睹风荷凋谢。景色凄凉，总闲却、舞台歌榭。独倚阑干，惟有木犀幽雅。吐清香、胜如兰麝。似金垒妆成，想丹青难画。纤手折来，胆瓶中、一枝潇洒。",
            "comment": ""
        },
        {
            "title": "题焚经台",
            "content": "门径萧萧长绿苔，一回登此一徘徊。青牛谩说函关去，白马亲从印土来。确实是非凭烈焰，要分真伪筑高台。春风也解嫌狼藉，吹尽当年道教灰。",
            "comment": ""
        },
        {
            "title": "摸鱼儿",
            "content": "岁华向晚，遥天布同云，霁雪轻飞。前村昨夜漏春光，楚梅先放南枝。叹东君运巧思。裁琼镂玉妆繁蕊。花中偏异。解向严冬逞芳菲。免使游蜂粉蝶戏。梁台上，汉宫里。殷勤仗、高楼羌管休吹。何妨留取凭阑干，大家吟玩欢醉。待明年，念芳草、王孙万里。归未得、仙源应是。又被花、开向天涯，泪洒东风对桃李。",
            "comment": ""
        },
        {
            "title": "导引",
            "content": "重熙累盛，睿化畅真风。尊祖奉高穹。林棼彩仗明初日，瑞气满晴空。玉銮徐动出环宫。虔巩罄宸衷。礼成均庆人神悦，圣寿保无穷。",
            "comment": ""
        },
        {
            "title": "导引",
            "content": "秘文镂玉，金阁奉安时。旌盖俨仙仪。珠旒俯拜陈章奏，精意达希夷。卿云郁郁曜晨曦。玉羽拂华枝。灵心报贶垂繁祉，宝祚永隆熙。",
            "comment": ""
        },
        {
            "title": "浣溪沙",
            "content": "水涨鱼天拍柳桥。云鸠拖雨过江皋。一番春信入东郊。闲碾凤团消短梦，静看燕子垒新巢。又移日影上花梢。",
            "comment": "【注释】这是首笔触细致而风格明秀的春日之作。词篇幅一开，便春意盎然。“水涨鱼天拍柳桥”。水涨，点春讯。以下五字渲染之。春来涨潮，浮起了鱼天，不反水与岸齐 ，拍打着柳桥而已。鱼天一辞，妙不可言。鱼游于水，如翔于天，可见当涨潮托起春水之后，那春水仍是空明莹澈。“云鸠拖雨过江皋”，云鸠形容墨云行雨，其色如鸠。这又是一个妙手偶得的好辞。上句写春水空明，此句写春江烟雨，一阴一晴，阴晴不定，正是春天的特征之一。“一番春信入东郊”，春从东来，东郊先得春信。这又是词人下笔极细致有味之处。过片二句，词境从江郊转为室内。“闲碾凤团消短梦，静看燕子垒新巢。”上句写自己沏茶。凤团是宋时一种名茶。春日人常渴睡，短梦也是常有的。饮茶之意，在破睡提神。句首虽下一“闲”字，语似不经意，实则方才一饷短梦，竟大有难以遣除了却之愁，故须饮茶以消其一份梦后的惘然 。下句写燕子垒巢。燕子不辞辛苦飞来飞去，一次又一次衔泥而来，眼看着就渐渐营造成了新巢。燕子极忙，词人则静。句首一下“静”字，暗示的实是词人并不平静的心绪。大好时光白白流逝而不能有所作为的悲哀，隐约见于此二句之言外。结句转为室外。“又看日影上花梢”时光流转 ，不知觉间 ，日影又已移上花梢。句首下一“又”字，则日日空对春光之意亦隐然可见。挽合下片三句首字所下之“闲”字 、“静”字、“又”字，词人心头不忍时光白白流逝的愁怨不难体味。这种淡淡的哀怨，实是一种普遍的人生情绪。而词中表现得极精微、含蓄。"
        },
        {
            "title": "蓦山溪",
            "content": "竹篱茆舍，底是藏春处。玉蓓锁檀心，带黄昏、轻烟细雨。神清骨莹，端似雪堂仙，临岁晚，傲寒威，寂寞江村住。琼林阆苑，有信终归去。冷暖笑凡情，辨南枝、北枝几许。灵芳绝艳，知肯为谁容，东阁里，西湖畔，总与花为主。",
            "comment": ""
        },
        {
            "title": "遍地锦",
            "content": "四大假合本姓谭。前缘相遇弃俗缘。天下云游不住庵。功成行满赴仙",
            "comment": ""
        },
        {
            "title": "点绛唇",
            "content": "烟淡黄昏，小移疏影横斜去。暗香微度。点缀梢头雨。玉管休吹，更要留春住。人何处。对花无语。望断江南路。",
            "comment": ""
        },
        {
            "title": "春暮",
            "content": "落红庭院绿池塘，语燕啼莺亦可伤。霁柳吹花春已老，喧槐成幄日初长。",
            "comment": ""
        },
        {
            "title": "庆清朝",
            "content": "节过重三，日逢四六，真贤应昴初生。元来鼻祖，降瑞应长庚。今喜重逢旧事，固宜依旧复青毡。果然是、双雕一箭，雁塔书名。大器也须小试，鸾凤暂栖，荆棘若为荣。从容钜竹双松，足畅吟情。行种河阳桃李，即飞诏、入厕朝绅。从兹看、箕星上应，南极长明。",
            "comment": ""
        },
        {
            "title": "失调名",
            "content": "碧玉堂前金粟斗。",
            "comment": ""
        },
        {
            "title": "�绾�",
            "content": "粉香尤嫩，衾寒可惯。怎奈向、春心已转。玉容别是，一般闲婉。悄不管、桃红香浅。月影帘栊，金琼波面。渐细细、香风满院。一枝折寄，故人虽远，辄莫使、江南信断。",
            "comment": ""
        },
        {
            "title": "雨中花慢",
            "content": "宴阙倚栏郊外，乍别芳姿，醉登长陌。渐觉联绵离绪，淡薄秋色。宝马频嘶，寒蝉晚、正伤行客。念少年踪迹。风流声价，泪珠偷滴。从前与、酒朋花侣，镇赏画楼瑶席。今夜里、清风明月，水村山驿。往事悠悠似梦，新愁苒苒如织。断肠望极。重逢何处，暮云凝碧。",
            "comment": ""
        },
        {
            "title": "挂金索",
            "content": "我爱闲居，心境常皎洁。境灭情忘，自然无分别。云散长空，露出清霄月。此个家风，有口难分说。",
            "comment": ""
        },
        {
            "title": "和别驾萧世范赠玉岩诗四首",
            "content": "折腰五斗信非天，荐祢徒劳一鹗书。渊底纵鳞夸水泳，林间宿鸟乐巢居。心随俯仰缘无慊，身任行藏自有馀。试问通衢何处是，圣门无限指南车。",
            "comment": ""
        },
        {
            "title": "挂金索",
            "content": "享天厨。仙衣佳体身轻举。乘鸾凤、玩赏清都。宝殿琼楼，金钉满朱户。不夜长春，无来无去。",
            "comment": ""
        },
        {
            "title": "南乡子",
            "content": "晓日压重檐。斗帐犹寒起未忺。天气困人梳洗倦，眉尖。淡画春山不喜添。闲把绣丝撏。紝得金针又怕拈。陌上行人归也未，恹恹。满院杨花不卷帘。",
            "comment": "【注释】①斗帐：形状如斗的帐子。②忺（xiān）：适意。③春山：指女子的眉。④挦（qiān）：摘取。⑤恹恹：有病的样子。【评解】这首春闺词，抒写了作者伤春念远之情。上片写闺中人的春日慵懒情态。困人天气，倦于梳洗，淡画春山。委婉地表现出苦闷心情。下片写对出游人的惦念。闺中人在百无聊赖中闲挦绣丝，聊做女红，可金针倒拈，全无心思。时已暮春，杨花满院，因游人未归，便不愿卷帘再看。通篇情思缠绵，和婉细腻。"
        },
        {
            "title": "感皇恩",
            "content": "明夜月团圆，小春霜早。今日由来佳气好。都城传道，翰苑称觞欢笑。知是当年，诞生元老。新来曾见，金莲送到。一任芳樽频醉倒。判花西掖，独掞春华词藻。召归紫闼，永为师保。",
            "comment": ""
        },
        {
            "title": "惜寒梅",
            "content": "看尽千花，爱寒梅暗与、雪期霜约。雅态香肌，迥有天然淡泊。五侯园囿姿游乐。凭阑处、重开绣幕。秦娥妆罢，遥相纵，艳过京洛。天涯再见素萼。似凝然向人，玉容寂寞。江上飘零，怎把芳心付托。那堪风雨夜来恶。便减动、一分瘦削。直须沉醉，尤香殢云，莫待改落。",
            "comment": ""
        },
        {
            "title": "苏幕遮",
            "content": "叹人身，如傀儡，五彩妆成，尽是虚瞒昧。叉手棚头谈今古。相呼相唤，空向人前舞。出来时，如风雨。气断之时，七魄三魂去。饶你棚前＊车画鼓。唤不回头，终没回来路。",
            "comment": ""
        },
        {
            "title": "步步高",
            "content": "一更里，澄心披襟坐。猿马牢擒锁。慧剑磨。六贼三尸尽奔波。退群魔。困也和衣卧。醒觉朦胧清风送。悟人桃源洞。阆苑中。闲访三茅兴无穷。透窗风。惊觉游仙梦。",
            "comment": ""
        },
        {
            "title": "上阳春/蓦山溪",
            "content": "疏梅点白，漏泄先春信。律欲变黄锺，但两日、一阳月尽。龙头望族，挺挺振家声，窗下业，月中枝，雁塔书名姓。琴堂拟步，早发梅仙轫。台阁待风生，想咫尺、天颜已近。壮行未老，便作黑头公，还未定，祝千春，看子孙昌盛。",
            "comment": ""
        },
        {
            "title": "念奴娇",
            "content": "池塘风暖，算流觞盛集，恰迟旬日。晓听儿童传好语，瑞气华堂充溢。天产英雄，封侯骨相，才气千人敌。暂游尘世，妙名已上仙籍。争羡金紫盈门，灵椿正茂，荣庆谁能及。会展龙韬并豹略，重把山河开辟。鼻祖汾阳，佐唐勋业，管取今犹昔。旬垂彝鼎，寿龄更比箕翼。",
            "comment": ""
        },
        {
            "title": "九张机",
            "content": "两张机。月明人静漏声稀。千丝万缕相萦系。织成一段，回纹锦字。将去寄呈伊。",
            "comment": ""
        },
        {
            "title": "闽伶官戏主延政语",
            "content": "只闻有泗州和尚，不见有五县天子。",
            "comment": ""
        },
        {
            "title": "水调歌头",
            "content": "蹑足半天下，作意赋归欤。燕申经始不日，胸次出规模。千古神峰拥护，万古横江缭绕，佳致足方壶。一饮一词美，还得似君无。十步楼、五步阁，恣安居。薰蒸和气，袭人盎盎觉春如。况是庄椿不老，那更徐鸡并秀，父子看名俱。驷马高车盖，不减汉之于。",
            "comment": ""
        },
        {
            "title": "定风波",
            "content": "素笺封了还重拆。",
            "comment": ""
        },
        {
            "title": "武林春/武陵春",
            "content": "昨夜前村深雪里，春信为谁传。风送清香满座间。不用热沈檀。竹外一枝斜更好，偏称玉人攀。休放游蜂去又还。嫌怕损芳颜。",
            "comment": ""
        },
        {
            "title": "菩萨蛮",
            "content": "金风簌簌惊黄叶。高楼影转银蟾匝。梦断绣帘垂。月明乌鹊飞。新愁知几许。欲似丝千缕。雁已不堪闻。砧声何处村。",
            "comment": ""
        },
        {
            "title": "解红",
            "content": "杖藜徐步。过小桥，逍遥游南浦。韶华暗改，俄然又翠红疏。东郊雨霁，何处绵蛮黄鹂语。见云山掩映，烟溪外，斜阳暮。晚凉趁，竹风清香度。这闲里光阴向谁诉。尘寰百岁能几许。似浮沤出没，迷者难悟。归去来，田园恐荒芜。东篱畔，坦荡笑傲琴书。青松影里，茅檐下，保养残躯。一任世间物态，翻腾催今古。争如我，懒散生涯贫与素。兴时歌，因时眠，狂时舞。把万事纷纷总不顾。从他人笑真愚鲁。伴清风皓月，幽隐蓬",
            "comment": ""
        },
        {
            "title": "西江月 以上六首依托吕洞宾，见道书全集吕",
            "content": "彼此离于生处，火遭水破惊忙。分身各自拟深藏。半路再遣萧郎。夫为无衣裹体，妻因水浸衣黄。丙丁甲乙有形相。刚遣令合阴阳。",
            "comment": ""
        },
        {
            "title": "西江月",
            "content": "琼沼融成沆瀣，冰檐滴尽真珠。一园草木气方苏。又学杨花飞舞。何必乱飘密洒，却疑细糁轻铺。谁将粉墨画成图。玉做小亭高树。",
            "comment": ""
        },
        {
            "title": "满庭芳",
            "content": "凤阁祥烟，龙城佳气，明禋恭谢时丰。绮罗争看，帘幕卷南风。十里仙仪宝仗，暖红翠、玉碾玲珑。銮回也，箫韶缓奏，声在五云中。千官，迎万乘，丝纶叠叠，锦绣重重。听鸣矟辇路，宴罢鳌宫。瞻仰天颜有喜，君恩霈、寰宇雍容。生平愿，洪基巩固，圣寿永无穷。",
            "comment": ""
        },
        {
            "title": "失调名",
            "content": "蹙损两眉峰。",
            "comment": ""
        },
        {
            "title": "如梦令",
            "content": "今夜荼风起。应是玉消琼碎。淡荡满城春，恼破愁人春睡。须醉。须醉。莫待梅黄雨细。",
            "comment": ""
        },
        {
            "title": "采桑子",
            "content": "南枝淡伫无妖艳，蜡蕊羞黄。争似红妆。不假施朱弄晓光。雪融日暖琼肌腻，酒晕生香。桃脸相当。尤笑桃花混众芳。",
            "comment": ""
        },
        {
            "title": "导引 正隆六年六月驾幸南京林钟宫",
            "content": "神宫壮丽，宫殿压蓬莱。向晓九门开。圣明天子初巡幸，遥驾六龙来。五云影里排仙仗，清跸绝尘埃。都人齐唱升平曲，更进万年杯。",
            "comment": ""
        },
        {
            "title": "沁园春",
            "content": "昨夜南京，今朝北＊岳，倏焉忽然。遇洞中有酒，渴来好饮，君山作枕，醉后高昵。出入无迹，往来不定，半似痴呆半似颠。随身处，有一襟风月，两袖云烟。人间漂荡多年。又排办东华第二筵。把玉楼推倒，种吾琪树，黄河放浅，栽我金莲。击碎珊瑚，翻身蓬岛，稽首虚皇御座前。无难事，功成八百，行满三千。",
            "comment": ""
        },
        {
            "title": "导引",
            "content": "中兴四叶，休德继昭清。王度日熙平。气调玉烛金穰应，八表颂声腾。中原图籍入宸廷。列圣慰真灵。衮龙登庙游仙阙，亿万载尊承。",
            "comment": ""
        },
        {
            "title": "鹧鸪天",
            "content": "绛蜡银台晃绣帏。一帘香雾拥金猊。人间欢会于飞宴，天上佳期乞巧时。倾合卺，醉淋漓。同心结了倍相宜。从今把做嫦娥看，好伴仙郎结桂枝。",
            "comment": ""
        },
        {
            "title": "南乡子",
            "content": "长子到西方。少女归乾变六阳。便好下功修二八，提防。至九方知道自昌。牛斗共商量。巧夺天工妙莫扬。离坎夫妻交媾后，难忘。始觉壶中",
            "comment": ""
        },
        {
            "title": "水调歌头",
            "content": "年春里，归去凤凰池上，国号恰新颁。玉立诸郎秀，丹桂看齐樊。",
            "comment": ""
        },
        {
            "title": "拟人生不满百",
            "content": "人生不满百，譬如朝露晞。白日入虞渊，胡不秉烛嬉。大耋嗟晷短，多忧亦奚为。君看玄庐道，轜车无停时。伺晨当及旦，佳会当及期。",
            "comment": ""
        },
        {
            "title": "何侯洞",
            "content": "何氏因韩姓始传，无由与舜共升天。洞前九井皆湮没，唯有荆榛绕庙壖。",
            "comment": ""
        },
        {
            "title": "满庭芳",
            "content": "辰出街头，酉归堂内，切须规矩随身。志诚香火，早晚去朝真。遍历名山福地，不耻问、参访高人。休夸逞，断除人我，心地放教平。烧丹并炼药，琴棋书画，各有司存。应干请祈法术，都是谩劳神。且任随缘乞化，省多少、劳碌精神。团＊坐，齐同慈爱，异骨总成亲。",
            "comment": ""
        },
        {
            "title": "女冠子",
            "content": "同云密布。撒梨花、柳絮飞舞。楼台诮似玉。向红炉暖阁院宇。深庭广排筵会，听笙歌犹未彻，渐觉轻寒，透帘穿户。乱飘僧舍，密洒歌楼，酒帘如故。想樵人、山径迷踪路。料渔人、收纶罢钓归南浦。路无伴侣。见孤村寂寞，招颭酒旗斜处。南轩孤雁过，呖呖声声，又无书度。见腊梅、枝上嫩蕊，两两三三微吐。",
            "comment": ""
        },
        {
            "title": "失调名",
            "content": "说与教知。便是中朝一汉儿。",
            "comment": ""
        },
        {
            "title": "醉桃源",
            "content": "本来无说本无言。澄寂湛然。湛然常寂＊神全。希内自观玄。玄中妙，妙中玄。无相貌，莫团圆。往来去，怎遮拦。清风明月前。",
            "comment": ""
        },
        {
            "title": "失调名",
            "content": "月宫仙桂、被嫦娥试手，移来山谷。",
            "comment": ""
        },
        {
            "title": "挂金索",
            "content": "五更里，天行还了修行愿。龙虎相交，倒把黄河卷。半空里雷声，鬼神难测辩。认得元初，本来真头面。",
            "comment": ""
        },
        {
            "title": "绣薄眉",
            "content": "化愚鲁。抛离火院夫儿女。凭慧剑、斩断三涂。人我山崩，是非海己枯。旧业消除，新殃不做。",
            "comment": ""
        },
        {
            "title": "惜奴娇",
            "content": "骋轮纵勒，翠羽花钿比织。并雅同陪，共越九衢遍，尽遨逸。料峭云容，香惹风、萦怀袂。遍寓目，几处瑶席绣帟。",
            "comment": ""
        },
        {
            "title": "壶中天/念奴娇",
            "content": "乘鸾驾鹤，问神仙何日，崧高生甫。飞下琼台，因报道，恰是今年夏五。饮了蒲觞，才经半月，昴宿行初度。荣华富贵，一时都由分付。曾记三月春浓，花风烂熳，吹散鸳鸯侣。虽则烧香遥祝寿，争似手斟香醑。便驾云軿，去登绣阁，说个诚心语。蟠桃熟未，请伊亲问王母。",
            "comment": ""
        },
        {
            "title": "浣溪沙",
            "content": "梦入瑶台千步芳。万妃相向玉为装。同心鞶带翠罗长。浓艳只宜供枕席，醉魂长是傍壶觞。绀纱囊薄为谁香。",
            "comment": ""
        },
        {
            "title": "临江仙",
            "content": "昨夜惊眠梅雨大，枕前窗上频敲。天明翻觉梦魂遥。起来看女伴，薰袖已香消。云锁房栊烟锁竹，卷帘水湿鲛绡。菱花低照拂眉梢。玉梳云发润，不喜上兰膏。",
            "comment": ""
        },
        {
            "title": "满庭芳",
            "content": "道释儒门，三教归一，算来平等肩齐。道分天地，万化总归基。佛在灵山证果，六年后、雪岭修持。儒家教，温良恭俭，万代帝王师。道传秘诀，佛流方便，忍辱慈悲。大成至圣，岂辩高低。都是后学晚辈，分人我、说是谈非。休争气，三尊一体，瞻仰共皈依。",
            "comment": ""
        },
        {
            "title": "南柯子/南歌子",
            "content": "花萼清辉近，蓬莱紫气浓。濮园流庆与天同。生得名驹千里、籋秋风。阅武戈初偃，论文酒不空。摩挲铜狄灞桥东。看取朱衣双引、袭真封。",
            "comment": ""
        },
        {
            "title": "摸鱼儿",
            "content": "被谁家、数声弦管，惊回好梦难省。起来无语疏雨过，芳草嫩苔侵径。春昼永。迟日暮，碧沼浪浸红楼影。卷帘人静。被风触，一叶两叶，杏花零乱对残景。依前是，撩拨春心堪恨。檀郎言约无定。不知何处贪欢笑，恣纵酒迷歌逞。珠泪迸。自别後，每忆翠黛凭谁整。芳年相称。又到得今来，却成病了，羞懒对鸾镜。",
            "comment": ""
        },
        {
            "title": "浣溪沙",
            "content": "梅与称名蜡与黄。枝无袅娜色无光。掩檀欺麝冠群芳。结处定缘蜂力就，开时微带蜜脾香。风标不减寿阳妆。",
            "comment": ""
        },
        {
            "title": "西江月慢",
            "content": "烟笼细柳，映粉墙、垂丝轻袅。正岁稍暖律风和，装点後苑台沼。见乍开、桃若燕脂染，便须信、江南春早。又数枝、零乱残花，飘满地、未曾扫。幸到此、芳菲时渐好。恨间阻、佳期尚杳。听几声、云里悲鸿，动感怨愁多少。谩送目、层阁天涯远，甚无人、音书来到。又只恐、别有深情，盟言忘了。",
            "comment": ""
        },
        {
            "title": "失调名",
            "content": "单于若问君家世，说与教知。便是红窗迥底儿。",
            "comment": ""
        },
        {
            "title": "八声甘州",
            "content": "一团春雪，抛在玉炉中煎。炎炎进火不住添。要晓得通红无焰烟。须管莫亏折，斤两依然。如此三千。锻炼待不摇不动，方可为禅。全真养命，只在恁么之间。家园自有甘露泉。要浇灌黄芽长瑞莲。幽远待得来，与",
            "comment": ""
        },
        {
            "title": "诗三首",
            "content": "越娘墓下秋风起，脱叶纷纷逐流水。只如明月葬高原，不奈霜威损桃花。",
            "comment": ""
        },
        {
            "title": "九张机",
            "content": "四张机。鸳鸯织就欲双飞。可怜未老头先白，春波碧草，晓寒深处，相对浴红衣。",
            "comment": ""
        },
        {
            "title": "乌夜啼",
            "content": "水漫汀洲新绿，云开崦嶂微青。残红不见成阴後，鶗鴂寂无声。笑傲坡诗一梦，风流杜牧三生。西湖依旧人中意，来去竟难凭。",
            "comment": ""
        },
        {
            "title": "鹊桥仙",
            "content": "星桥才罢，嫩凉如水，一夕祥烟萦绕。欢传玉母宴西池，正绿发、斑衣称寿。儿孙鼎贵，弟兄同相，辉映貂蝉前後。六宫宣劝锡金桃，看盛事、明年重又。",
            "comment": ""
        },
        {
            "title": "临江仙",
            "content": "漏出春光三四朵，冰肌玉骨偏宜。乍开应笑百花迟。将军曾止渴，画角已先知。素艳不容蜂蝶采，清香自有人知。而今虽被霜雪欺。和羹终待手，金鼎自逢时。",
            "comment": ""
        },
        {
            "title": "玉楼春",
            "content": "戏彩堂高无溽暑。满座风生闻笑语。慈闱今日庆生申，歌遏行云香篆缕。万事从今休挂虑。儿辈行当壮门户。一杯祝寿比庄椿，愿长与、儿孙作主。",
            "comment": ""
        },
        {
            "title": "阮郎归",
            "content": "门儿高挂艾人儿。鹅儿粉扑儿。结儿缀着小符儿。蛇儿百索儿。纱帕子，玉环儿。孩儿画扇儿。奴儿自是豆娘儿。今朝正及时。",
            "comment": ""
        },
        {
            "title": "失调名",
            "content": "云情雨意商量雪。",
            "comment": ""
        },
        {
            "title": "南乡子",
            "content": "把酒祝江梅。春到南枝早早开。人在陇头凝望久，徘徊。驿使如今尚未来。寄语莫相催。直待东风细剪裁。只恐未能传信息，妆台。先要飞来衬粉腮。",
            "comment": ""
        },
        {
            "title": "朝中措",
            "content": "郎星初度一旬前。瑞雪早蹁跹。金节耆祥称寿，一妃宣劝迎年。锦天绣地，薰香手祷，福禄如川。只恐催呈魏笏，便还紫橐青毡。",
            "comment": ""
        },
        {
            "title": "更漏子",
            "content": "鬓慵梳，眉懒画。独自行来花下。情脉脉，泪垂垂。此情知为谁。雨初晴，帘半卷。两两衔泥新燕。人比燕，不成双。枉教人断肠。",
            "comment": ""
        },
        {
            "title": "失调名",
            "content": "南楼人未起。爆竹声闻，应在笙歌里。",
            "comment": ""
        },
        {
            "title": "水调歌头",
            "content": "燕分炳箕宿，鲁野照奎星。天开岳渎，储瑞重见吐书麟。人道兰庭生谢，我羡竹林得阮，中夜沸欢声。奇称符百药，童号迈终军。姿禀厚，骨骼异，气神清。好把一经为教，切莫诧籝金。击瓮画图休展，对日有言可听，材大等庄椿。年欲临志学，上国早充宾。",
            "comment": ""
        },
        {
            "title": "失调名",
            "content": "入到春来转见愁。",
            "comment": ""
        },
        {
            "title": "满庭芳",
            "content": "清净家风，如常合道，本来面目休迷。行住坐卧，何处不相随。达理头头解脱，明心无作无为。君还悟，丝毫放过，画饼不充饥。古今贤达者，仗无情慧剑，斩断昏迷。把三尸赶退，六贼分离。云散天心独露，吐红霞、烹炼须弥。真功至，长生活计，能有几人知。",
            "comment": ""
        },
        {
            "title": "题驿壁",
            "content": "记得离家日，尊亲嘱咐言。逢桥须下马，过渡莫争船。雨宿宜防夜，难鸣更相天。若能依此语，行路免迍邅。",
            "comment": ""
        },
        {
            "title": "念奴娇",
            "content": "万里秋容浩荡。",
            "comment": ""
        },
        {
            "title": "眼儿媚",
            "content": "石榴花发尚伤春。草色带斜曛。芙蓉面瘦，蕙兰心病，柳叶眉颦。如年长昼虽难过，入夜更消魂。半窗淡月，三声鸣鼓，一个愁人。",
            "comment": ""
        },
        {
            "title": "临江仙",
            "content": "六月翠蓂飞六荚，流空大火将西。当年名世间生时。似光风霁月，神爽更精奇。三十成名登上第，芙蓉照水真犀。难淹逸步造丹墀。经纶须大手，谈笑入黄扉。",
            "comment": ""
        },
        {
            "title": "失调名",
            "content": "帝里元宵风光好，胜仙岛蓬莱。玉动飞尘，车喝绣毂，月照楼台。三官此夕欢谐。金莲万盏，撒向天街。讶鼓通宵，花灯竟起，五夜齐开。",
            "comment": ""
        },
        {
            "title": "沁园春",
            "content": "古往今来，一刹那间，又早百年。任石崇富贵，陈平贫贱，颜回短命，盗跖长年。南陌新阡，北邙旧＊冢，尽是许多愚共贤。全不见，金钗十二，珠履三千。只因不炼还丹。个个道凡夫无宿缘。庭前顽石，尚能听法，城南老树，犹解成仙。斗酒篇诗，张琴只剑，且结人间欢喜缘。人问我，如何是道，笑指青天。",
            "comment": ""
        },
        {
            "title": "满庭芳",
            "content": "稽首诸兄，＊听吾劝，化饭朝日随缘。残余好恶，只要自心坚。饱后归庵静坐，无益语、闭口藏言。他人过，见如不见，方寸得安然。且休寻玄妙，牢拴意马，紧锁心猿。去除人我，灭火消烟。昼夜敌魔战睡，常寂静、调息绵绵。君知否，如斯妙用，子母自团圆。",
            "comment": ""
        },
        {
            "title": "一斛珠",
            "content": "寒冰初泮。岭头一朵香苞绽。菡萏如画真堪羡。休逞随风、柳絮垂金线。月宫每嫖开较晓。寿阳又喜匀妆面。更闻何处鸣羌管。一曲一声、惹起神撩乱。",
            "comment": ""
        },
        {
            "title": "满江红",
            "content": "今日明朝，三月旦、又将来了。欣岳降、宝香薰夜，玉麟颁晓。一面久劳公镇抚，三年活却人多少。幸借留、重许镇西河，新颁诏。人共乐，春光好。环翠袖，斟清醥。记题诗宝扇，屡陪天笑。无限金陵怀古意，春寒依旧谁能道。看白头红颊本天人，真难老。",
            "comment": ""
        },
        {
            "title": "十二时/忆少年",
            "content": "乾坤泰，帝祚遐昌。宇县乐平康。真游降格，宝诲昭彰。宸跸造仙乡。崇妙道、精意齐庄。款灵场。洁豆荐芬芳。备乐奏铿锵。犹龙垂裕，千古播休光。极褒阳。明号洽徽章。朝修展，春豫谐民望。睹文物煌煌。言旋羽卫，肃设坛场。报本达萧芗。申严祀、礼备烝尝。答穹苍。纯禧沾品汇，庆赉浃穷荒。封人献寿，德化掩陶唐。保绵长。锡祐永无疆。",
            "comment": ""
        },
        {
            "title": "题采石蛾眉山",
            "content": "一岛烽烟斡怒流，烯犀捉月两悠悠。蛾眉中划三千丈，不著人间半点愁。",
            "comment": ""
        },
        {
            "title": "导引",
            "content": "明明我后，至德合高穹。祗翼励精衷。上真紫殿回飚驭，示圣胄延鸿。躬承宝训表钦崇。庆泽布寰中。告虔备物朝清庙，荷景福来同。",
            "comment": ""
        },
        {
            "title": "惜奴娇",
            "content": "景云披靡。露浥轻寒若水。尽是游人美。陌尘润、宝沉递。笑指扬鞭，多少高门胜会。况是。只有今夕誓无寐。",
            "comment": ""
        },
        {
            "title": "声声慢",
            "content": "梅黄金重，雨细丝轻，园林雾烟如织。殿阁风微，帘外燕喧莺寂。池塘彩鸳戏水，雾荷翻、千点珠滴。闲昼永，称潇湘竿叟，烂柯仙客。日午槐阴低转，茶瓯罢、清风顿生双腋。碾玉盘深，朱李静沈寒碧。朋侪闲歌白雪，卸巾纱、樽俎狼藉。有皓月、照黄昏，眠又未得。",
            "comment": ""
        },
        {
            "title": "望远行",
            "content": "当时云雨梦，不负楚王期。翠峰中、高楼十二掩瑶扉。尽人间欢会，只有两心自知。渐玉困花柔香汗挥。歌声翻别怨，云驭欲回时。这无情红日，何似且休西。但涓涓珠泪，滴湿仙郎羽衣。怎忍见、双鸳相背飞。",
            "comment": ""
        },
        {
            "title": "玉楼春",
            "content": "姑苏台上春光泄。菊老寒轻香未歇。人言太守是龚黄，天为吾君生稷契。明良庆会俱良月。万岁千秋同瑞节。明朝仙领趣持鳌，十万人家齐卧辙。",
            "comment": ""
        },
        {
            "title": "失调名",
            "content": "千丝万绪惹春风。",
            "comment": ""
        },
        {
            "title": "庆元府额上牌致语口号",
            "content": "庆元天子旧名藩，宝佑元戎新榜颜。郁郁蛟缠三大字，停停虹贯四明山。百年老穉欢声沸，千古山河旺气还。便挟岛仙天上去，再提此笔福人间。",
            "comment": ""
        },
        {
            "title": "二色宫桃",
            "content": "镂玉香苞酥点萼。正万木、园林萧索。惟有一枝雪里开，江南有信凭谁托。前年记赏登高阁。叹年来、旧欢如昨。听取乐天一句云，花开处、且须行乐。",
            "comment": ""
        },
        {
            "title": "失调名",
            "content": "千里有个好相识，望青山一色。",
            "comment": ""
        },
        {
            "title": "庆清朝",
            "content": "朏月生西，杓星建未，画堂昼景偏长。天生英杰，独向此炎光。超卓凡尘表物，精神秋水自清凉。真奇特，清沟挺秀，敌国传芳。好是少年折桂，唾手功名就，腾踏飞黄。君王眷厚，皇华绣斧还乡。士贵姜谟盛事，未容专美独夸唐。称觞处，颂闽境、斑戏公堂。",
            "comment": ""
        },
        {
            "title": "导引",
            "content": "笳鼓发、云惨寒空。丹旐去、卷悲风。忧勤六载亲几务，有巍巍、圣德仁功。褰裳尊处大安宫。荆鼎就、遽遗弓。仙游攀不及，臣民号恸诉苍穹。",
            "comment": ""
        },
        {
            "title": "失调名",
            "content": "枉被梨花瘦损，又成春梦。",
            "comment": ""
        },
        {
            "title": "忆人人/鹊桥仙",
            "content": "密传春信。微妆晓景，淡伫香苞欲绽。临风虽未吐芳心，奈暗露、盈盈粉面。何人月下，一声长笛，即是飞英凌乱。凭阑无惜赏芳姿，更莫待、倾筐已满。",
            "comment": ""
        },
        {
            "title": "八声甘州",
            "content": "渐纷纷、木叶下亭皋，秋容际寒空。庆屏山南畔、龟游绿藻，鹤舞青松。缥缈非烟非雾，喜色有无中。帘幕金风细，香篆濛濛。好是庭闱称寿，簇舞裙歌板，欢意重重。况芝兰满砌，行见黑头公。看升平、乌栖画戟，更重开、大国荷荣封。人难老，年年醉赏，满院芙蓉。",
            "comment": ""
        },
        {
            "title": "踏莎行",
            "content": "殢酒情怀，恨春时节。柳丝巷陌黄昏月。把君团扇卜君来，近墙扑得双蝴蝶。笑不成言，喜还生怯。颠狂绝似前春雪。夜寒无处著相思，梨花一树人如削。",
            "comment": "【注释】此词写市井女子赴密约时的期待心情。在赴密约之时，女主人公的心情是抑郁而苦闷的。词起笔以“殢酒情怀，恨春时节”表现出她的情绪非常不好，这应是因他们爱情出现了波折或变故而引起的 。“殢酒”是苦闷无聊之时以酒解愁，为酒所病；“恨春”是春日将尽产生的感伤，“情怀”和“时节”都令人不愉快。“柳丝苍陌黄昏月”，是他们密约的地点和时间。从约会的地点，大致可以推测女主人公属于市井之辈，如果富家小姐或宦门千金绝不会到此等巷陌之地赴约的。这样良宵好景的幽期密约，本应以欢欣的心情期待着甜密的幸福，然而这位市井女子却是心绪不宁，对于约会能否成功似乎尚无把握，于是在焦急无聊之中，想着试测一下今晚的运气。“把君团扇卜君来”，即用情人赠给的团扇来占卜，非常意外，她竟在近墙花丛之处扑着一双同宿的蝴蝶，惊喜不已，词情到此来了一个极大的转折，女主人公的心境由苦闷焦虑忽然变得开朗喜悦起来。下片顺承上片结句，表述新产生的惊喜之情。“双蝴蝶”的吉兆使她喜悦，也感到有趣而可笑，甚至难以控制喜悦的笑声，这预兆又使她在惊喜之余感到羞涩和畏怯，而畏怯之中更有对幸福的向往，于是她高兴得不知手之舞之，足之蹈之也，自己也觉得有似前春悠扬飘飞的雪花那样轻狂的状态了。这句为我们勾画出一位天真活泼、热情坦率的女子形象，显示出其个性的真实面目，也表现了市井女子的性格特征。但占卜的吉兆并不能代替生活的客观现实，随着相约时期的流逝，逐渐证实预兆的虚妄，因而词的结尾出现了意外的结局：情人无端失约了，这个结局好似让主人公从喜悦的高峰突然跌落到绝望的深渊，对她无异是又一次精神打击。作者妙于从侧面着笔，用形象来表示。春夏之交的“夜寒”说明夜已深了，她一腔相思之情似游丝一样无物可以依附。梨树于春尽夏初开花，这里照应词开头提到的 ，“恨春时节”。现在她已不再“颠狂”了，依在梨花下痴痴地不忍离去，似乎一时瘦削了许多 ，难以承受这惨重的打击。结句含蓄巧妙，深深地刻画出心灵受伤的女子的情态。"
        },
        {
            "title": "西乌夜飞",
            "content": "阳春二三月，诸花尽芳盛。持底唤欢来，花笑莺歌咏。",
            "comment": ""
        },
        {
            "title": "清平乐",
            "content": "繁弦急管。喜色门阑满。应是雀屏曾中选。新近东床禁脔。功名有分非难。休因女婿求官。幸与嫦娥为伴，直须仙桂新攀。",
            "comment": ""
        },
        {
            "title": "西江月",
            "content": "梁上喃喃燕语，纸间戢戢蚕生。满城风雨近清明。不道有人新病。春事一溪流水，杨花千点浮萍。好风一霎为吹晴。独步小园清影。",
            "comment": ""
        },
        {
            "title": "齐天乐",
            "content": "自清都别后，人间梦中游戏。性本玄虚，君临社稷，洪福齐天康济。冬温夏清，任春水秋山，放怀如意。外物多情，幻身无奈生憔悴。深穷仙方道术，固炼形神，内观返调元气。四大冲和，三彭遁匿，熟境繁华何忌。真空妙有，况千古灵明，自然凋弊。梦觉心开，廓然超万岁。",
            "comment": ""
        },
        {
            "title": "千秋岁",
            "content": "斗杓建丑。蓂叶初开九。贤哲降，千龄偶。",
            "comment": ""
        },
        {
            "title": "结带巾",
            "content": "头巾带。谁理会。三千贯赏钱，新行条例。不得向後长垂，与胡服相类。法甚严，人尽畏。便缝阔大带，向前面系。和我太学先辈，被人呼保义。",
            "comment": ""
        },
        {
            "title": "贺新郎",
            "content": "鸾凤初成匹。想桃源、刘郎仙女，新欢稠密。昨夜文星从天降，孕作凡器质。却正属、梅黄时日。三九良辰佳气蔼，听重重相贺欢声溢。又复见，嘉宾集。满堂笑语罗筵席。道称觞、宴你双庆，有谁能及。好事鼎来惬人意，看看功名在即。况先得、凤楼消息。祈遂与君偕老愿，劝樽前且饮长生液。增福寿，至千□。",
            "comment": ""
        },
        {
            "title": "题桃源",
            "content": "忆前复入武陵溪，野水微茫烟树迷。岩闭不闻仙犬汰，山深惟听鹧鸪啼。神仙悬隔今非昔，乌兔循环东复西。应向洞中存隐迹，芳名留与后人题。",
            "comment": ""
        },
        {
            "title": "乳燕飞/贺新郎",
            "content": "问讯绂麟何日是，腊月生辰十九。",
            "comment": ""
        },
        {
            "title": "醉花阴",
            "content": "霓裳浅艳来何处。不是闲云雨。雪苑旧精神，燕席吟窗，昨夜生轻素。阑珊岂是东风妒。惜暗香分付。香在玉清宫，不惹年华，只带春寒去。",
            "comment": ""
        },
        {
            "title": "鹧鸪天",
            "content": "巧匠园缝异样花。身轻体健实堪夸。能令公子精神爽，善诱王孙礼义加。宜富贵，逞奢华。一团和气遍天涯。宋祖昔日皆曾习，占断风流第一家。",
            "comment": ""
        },
        {
            "title": "挂金索",
            "content": "一更里，澄心下手端然坐。赶退群魔，队队白羊过。剔起心灯，照见元初我。方寸玲珑，宝珠悬一颗。",
            "comment": ""
        },
        {
            "title": "临江仙",
            "content": "结夏駸寻逾六日，蓬壶纪瑞生辰。祥烟葱郁蔼门庭。骖鸾双女侍，毓凤二雏新。暂尔勾稽淹大手，声名已彻枫宸。行膺当路荐章荣。璇源添喜庆，椿算祝遐龄。",
            "comment": ""
        },
        {
            "title": "西江月",
            "content": "灯火楼台欲下，笙歌院落将归。冰瓷金缕胜琉璃。春笋捧来纤细。饮罢高阳人散，曲终巫峡云飞。千万修合斗新奇。须带别离滋味。",
            "comment": ""
        },
        {
            "title": "解红 呜鹤余音卷一",
            "content": "洞天深处。道非远，咫尺人难悟。浮沉内景。须凭匠手工夫。专候晓来，一点阳生通玄路。尽藏在碧波深深处，恁时主。地雷震动山头雨。渐浇灌黄芽，乍离土。婴儿采得携篮去。向真霞六阳，鼎内烹煮。搬运转，东西与南北，铺八卦九宫，要知宗祖。十干数内分左右，要显龙虎。玄武后随，朱雀当先，祥云布。曲江上，万神都来聚，夫与妇。癸母跨赤龙，归洞府。要寻觅金翁，问凭据。阴阳会合三千数。指天地海山，同寿坚固",
            "comment": ""
        },
        {
            "title": "满庭芳",
            "content": "金贴鼓腰，绣妆檐额，吾宗自昔豪奢。椒馨兰馥，烟雾霭横斜。吹管聒天今夜，香风度、罗绮光华。看双美，郎君俊秀，玉女更宜家。繁华。歌宴处，金盘撒果，银烛烧花。任芙蓉帐掩，翡翠屏遮。更看名传桂籍，蓬瀛近、隐泛仙槎。归来去，双亲绿鬓，相对饮流霞。",
            "comment": ""
        },
        {
            "title": "云鬓松令",
            "content": "鬓云松，眉叶聚。一阕离歌，不为行人驻。檀板停时君看取。数尺鲛绡，果是梨花雨。鹭飞遥，天尺五。凤阁鸾坡，看即飞腾去。今夜长亭临别处。断梗飞云，尽是伤情绪。",
            "comment": ""
        },
        {
            "title": "失调名",
            "content": "凝情羞对海棠花。",
            "comment": ""
        },
        {
            "title": "归朝欢",
            "content": "天地初分何处寄。父母无生名甚字。须将这个要分明，推穷此理宁论是。细细传不二。亦能整究从前事。往来频，不知迷迷，甚日得言赐。忽尔真灵前面至。认得无形欢喜示。惺惺觑着甚端严，辉辉返照通容易。见时惟觅妙玄微，雅深中透出圆光，五般颜来，复本总祥瑞。",
            "comment": ""
        },
        {
            "title": "南乡子",
            "content": "栏槛对幽堂，翠叶枝头万朵霜。檀口乍开龙麝喷，非常。体胜佳人异骨香。花与月争光。偏引蜂儿戏绕墙。不与群英争艳丽，芬芳。溪落东君只淡妆。",
            "comment": ""
        },
        {
            "title": "临江仙",
            "content": "称觞喜对二阳临。况当弦月上，一醉祝千春。",
            "comment": ""
        },
        {
            "title": "野翁堂",
            "content": "朝市若山林，意适无远近。结庐在城郭，茅竹怀远韵。汉吏贵无华，鲁礼从先进。",
            "comment": ""
        },
        {
            "title": "遍地锦",
            "content": "吾本当初水竹村。甘河镇上便狂风。七朵金莲朵朵新。丘刘谭马郝王",
            "comment": ""
        },
        {
            "title": "沁园春",
            "content": "奏捷淮堧，勒功燕石，鼓吹凯旋。正归班玉笋，花袍方卸，彩衣亟著，忠孝双全。清德独高，皇心简注，燕寝凝香朱两幡。君王问，录屏风姓字，趣对金銮。平山。蹑履緌冠。竞来庆嘉平五日间。是炎刘昴宿，光至再现，绛人甲子，四百新颁。碧麦称觞，玉枝等算，长对梅花开岁寒。春回也，报调羹时候，梅子微酸。",
            "comment": ""
        },
        {
            "title": "满庭芳",
            "content": "大道无形，难言难说，世人不晓其根。不凭清净，数墨强寻文。若是只凭经典，世间有、多少能人。都成道，九天之上，塞满玉皇庭。何须开辩利，休穷周易，罢讲黄庭。真清真净，心上要无尘。自有神仙提契，恁时节、得赴玄门。幽微处，逍遥快乐，终日罗哩＊。",
            "comment": ""
        },
        {
            "title": "啄木儿",
            "content": "洗出养花天气。",
            "comment": ""
        },
        {
            "title": "宴李家宅",
            "content": "画屏深掩瑞云光，罗绮花飞白玉堂。银榼酒倾鱼尾倒，金炉灰满鸭心香。轻摇绿水青蛾敛，乱触红丝皓腕狂。今日恩荣许同听，不辞沈醉一千觞。",
            "comment": ""
        },
        {
            "title": "鹧鸪天",
            "content": "当日名驹产渥洼。追风千里堕君家。不辞贤路甘栖棘，来伴河阳且种花。梅试雪，酒潮霞。寿觞还捧笑声哗。唐朝九相青毡旧，为报新堤早筑沙。",
            "comment": ""
        },
        {
            "title": "六州",
            "content": "深仁化。穹厚格成平。徇诚虑，托皇统，万宇光亨。申孝致洁飨宗祊。金驾徐徐动，容礼辉明。躬道祖谒款殊庭。列圣固纯诚。灵心底豫，休祥充塞，端闱肆眚，爱日灿然明。",
            "comment": ""
        },
        {
            "title": "句",
            "content": "一色楼台三十里，不知何处觅孤山。",
            "comment": ""
        },
        {
            "title": "永遇乐",
            "content": "忙里偷闲，闹中取静，利名休竞。有限光阴，无涯尘事，贪爱何时尽。无情鸟乌兔，催人早老，暗里换了绿鬓。此形骸、假合幻化，算来有甚凭准。随缘度日，和光同尘，惹甚闲愁闲闷。富贵由天，荣华是命，休更劳方寸。心中无事，眼前清净，俱是快活时景。你若待、般般称意，耐心",
            "comment": ""
        },
        {
            "title": "失调名",
            "content": "断肠屈曲屏山。",
            "comment": ""
        },
        {
            "title": "水调歌头",
            "content": "人道孰为大，尚小易咸常。厥初皇极中建，扶世有三纲。仁义阴阳道立，父母乾坤位正，六子发辉光。一日不容缓，此意久弥昌。杯举庆，天作合，月探囊。十年不字以正，乃字便惟良。推阐家人一卦，迤逦齐家治国，鼎鼐得姬姜。旧物中书令，玉润继汾阳。",
            "comment": ""
        },
        {
            "title": "碧虚洞",
            "content": "灌溉工兴古洞荒，洞门□蔽碧池傍。□□□□□□□，□□波□□□霜。□□□□□□□，□窗□月□寒光。□□□□□□□，□□□□代是□。",
            "comment": ""
        },
        {
            "title": "失调名",
            "content": "黄叶无风自落，彩云不雨空归。",
            "comment": ""
        },
        {
            "title": "导引",
            "content": "岁华婉娩，侍宴玉皇宫。雕辇出房中。岂知轩後丹成去，望绝鼎湖龙。寿原初掩九虞终。归跸五云重。惟馀宝册书鸿烈，清庙配三宗。",
            "comment": ""
        },
        {
            "title": "失调名",
            "content": "落花点点绣苍苔。",
            "comment": ""
        },
        {
            "title": "侍香金童",
            "content": "喜叶之地，手把怀儿摸。甚恰恨、出题斯撞著。内臣过得不住脚。忙里只是，看得斑驳。骇这一身冷汗，都如云雾薄。比似年时头势恶。待检又还猛想度。只恐根底，有人寻着。",
            "comment": ""
        },
        {
            "title": "点绛唇",
            "content": "蹴罢秋千，起来慵整纤纤手。露浓花瘦。薄汗轻衣透。见客入来，袜剗金钗溜。和羞走。倚门回首。却把青梅嗅。",
            "comment": "【注释】此词为清照早年作品，写尽少女纯情的神态。上片荡完秋千的精神状态。词人不写荡秋千时的欢乐，而是剪取了“蹴罢秋千”以后一刹那间的镜头。此刻全部动作虽已停止，但仍可以想象得出少女在荡秋千时的情景，罗衣轻飏，象燕子一样地在空中飞来飞去，妙在静中见动。“ 起来慵整纤纤手 ”，“ 慵整”二字用得非常恰切 ，从秋千上下来后，两手有些麻，却又懒得稍微活动一下，写出少女的娇憨。“纤纤手”语出《古诗十九首 》：“娥娥红粉妆，纤纤出素手。”借以形容双手的细嫩柔美，同时也点出人物的年纪和身份 。“薄汗轻衣透”，她身穿“轻衣”，也就是罗裳初试，由干荡秋千时用力，出了一身薄汗，额上还渗有晶莹的汗珠。这份娇弱美丽的神态恰如在娇嫩柔弱的花枝上缀着一颗颗晶莹的露珠。“ 露浓花瘦”一语既表明时间是在春天的早晨，地点是在花园也烘托了人物娇美的风貌。整个上片以静写动，以花喻人，生动形象地勾勒出一少女荡完秋千后的神态。下片写少女乍见来客的情态。她荡完秋千，正累得不愿动弹，突然花园里闯进来一个陌生人 。“见客入来 ”，她感到惊诧 ，来不及整理衣装，急忙回避。“袜刬”，指来不及穿鞋子，仅仅穿着袜子走路。“金钗溜 ”，是说头发松散，金钗下滑坠地，写匆忙惶遽时的表情。词中虽未正面描写这位突然来到的客人是谁，但从词人的反应中可以印证，他定是一位翩翩美少年 。“和羞走”三字，把她此时此刻的内心感情和外部动作作了精确的描绘。“ 和羞”者，含羞也；“走”者，疾走也。然而更妙的是“ 倚门回首，却把青梅嗅”二句。它以极精湛的笔墨描绘了这位少女怕见又想见、想见又不敢见的微妙心理。最后她只好借“ 嗅青梅”这一细节掩饰一下自己，以便偷偷地看他几眼。下片以动作写心理，几个动作层次分明，曲折多变，把一个少女惊诧、惶遽、含羞、好奇以及爱恋的心理活动，栩栩如生地刻划出来。唐人韩偓《竿奁集》中写过类似的诗句：“见客入来和笑走，手搓梅子映中门。”但相比之下，“和笑走”见轻薄，“和羞走”现深挚；“手搓梅子”只能表现不安 ，“却把青梅嗅”则可描画矫饰；“映中门”似旁若无人，而“倚门”则有所期待，加以“回首”一笔，少女窥人之态婉然眼前。这首词写少女情况心态，虽有所本依，但却能青出于蓝而胜于蓝，获“曲尽情悰”之誉。全词风格明快，节奏轻松，反用四十一字，就刻画了一个天真纯洁、感情丰富却又矜持的少女形象，可谓妙笔生花。"
        },
        {
            "title": "春暮",
            "content": "三月名园草色青，梦回犹听卖花声。春光不管人慌悴，飞絮纷纷弄晚晴。",
            "comment": ""
        },
        {
            "title": "减字木兰花",
            "content": "一丘一壑。野鹤孤云随处乐。篆带纱巾。且与筠庄作主人。高山流水。指下风生千古意。寿庆年年。长在新秋六日前。",
            "comment": ""
        },
        {
            "title": "满江红",
            "content": "不作三公，归来钓、桐庐江侧。刘文叔、眼青不改，故人头白。风节傥能关社稷，云台何必图颜色。使阿瞒、临死尚称臣，伊谁力。登钓石，初相识。鱼竿老，羊裘窄。除江山风月，更谁消得。烟雨一川双桨急，转头不忿青山隔。叹鼻端、不省利名醒，京华客。",
            "comment": ""
        },
        {
            "title": "鹧鸪天",
            "content": "九陌游人起暗尘。一天灯雾锁彤云。瑶台雪映无穷玉，阆苑花开不夜春。攒宝骑，簇雕轮。汉家宫阙五侯门。景阳钟动才归去，犹挂西窗望月痕。",
            "comment": ""
        },
        {
            "title": "读曲歌",
            "content": "折杨柳。百鸟啼园林，道欢不离口。",
            "comment": ""
        },
        {
            "title": "吴音子",
            "content": "早团圆，早早团圆。",
            "comment": ""
        },
        {
            "title": "望梅花",
            "content": "死生于身最大。从来与我为害。饥则求餐，渴而索饮，寒来又寻衣盖。好难捱。昼夜相随，殃得我来忒杀。舍了娘生皮袋。分付了两家自在。行则穿云，倦则卧月，游戏太虚无碍。甚轻快。捉住风轮，跨神熬、遍超",
            "comment": ""
        },
        {
            "title": "失调名",
            "content": "六论不知出处。写得乌梅几字。圣恩广大如天，也赐束帛归去。",
            "comment": ""
        },
        {
            "title": "玉楼春",
            "content": "腊前先报东君信。清似龙涎香得润。黄轻不肯整齐开，比着红梅仍旧韵。纤枝瘦绿天生嫩。可惜轻寒摧挫损。刘郎只解误桃花，怅恨今年春又尽。",
            "comment": ""
        },
        {
            "title": "行香子",
            "content": "清要无因，举选艰辛。系书钱、须要十分。浮名浮利，虚苦劳神。叹旅中愁，心中闷，部中身。虽抱文章，苦苦推寻。更休说、谁假谁真。不如归去，作个齐民。免一回来，一回讨，一回论。",
            "comment": ""
        },
        {
            "title": "满庭芳",
            "content": "彭郡宗盟，屏山德裔，儒科闻望流传。不贪世禄，雁塔占先登。锦绣文章瑞彩，若披云、快睹青天。称觞日，蓂留四叶，葵菽正宜烹。星枢，方上应，推君甲子，好问绛人年。更遐龄多祝，五福兼全。此去沙堤步稳，调金鼎、衮绣貂蝉。人皆仰，一门相业，清白子孙贤。",
            "comment": ""
        },
        {
            "title": "念奴娇",
            "content": "绝艳仍清淑。",
            "comment": ""
        },
        {
            "title": "沁园春",
            "content": "好无来由，名利区区，几时尽头。算荣华富贵，名高位显，妻儿艳女，肯做持修。冷淡玄门，清虚妙道，苦涩难行孰意留。修行路，悟轮回生死，有分仙流。除身外尽是闲愁。猛割断冤情去便休。顶帻巾布素，随缘度日，逍遥云水，物外遨游。闲里寻闲，损之又损，火灭烟消绝外求。将归去，这＊都路变，蓬岛瀛洲。",
            "comment": ""
        },
        {
            "title": "临江仙",
            "content": "乐奏箫韶花烛夜，风流玉女才郎。同心结上桂枝香。如鸾如凤友，永效两双双。莫把画堂深处负，笙歌引入兰房。满斟玉斝醉何妨。南山堪作誓，福禄应天长。",
            "comment": ""
        },
        {
            "title": "鹧鸪天",
            "content": "喜气乘龙步步春。梅花影里送君行。君行直到蓝桥处，一见云英便爱卿。鸾鹤舞，凤凰鸣。群仙簇拥绿衣人。我嗏有句叮咛话，千万时思望白云。",
            "comment": ""
        },
        {
            "title": "九张机",
            "content": "四张机。咿哑声里暗颦眉。回梭织朵垂莲子。盘花易绾，愁心难整，脉脉乱如丝。",
            "comment": ""
        },
        {
            "title": "沁园春",
            "content": "学富总龟，英蜚漕鹗，正当少年。向山阴发轫，从容莲幕，结知当路，翠剡争先。万斛龙骧，湖襄飞饷，赏秩新纶来日边。重重庆，又金鱼新渥，玉树芝兰。今朝好语欢传。正南极真人生世天。是紫囊阴隲，朱幡美德，平山锺秀，崧岳生贤。事业惊人，行魁胪唱，展庆公庭云母间。称觞祝，对今宵明月，千古团圆。",
            "comment": ""
        },
        {
            "title": "瑞鹤仙",
            "content": "朔朝逾六後。正章调南吕，迎寒时候。香薰瑞烟袅。见门阑喜色，荣生多少。元来仙子，拥骖鸾、月宫飞到。会人间庆诞，风流俊杰，结成佳偶。官好。班簪玉笋，名播中都，宠加宸诏。金瓯覆。黄扉青琐须环召。待平章事了，归来养浩，齐眉相对祝寿。愿长如、庆会双星，千秋偕老。",
            "comment": ""
        },
        {
            "title": "满庭芳",
            "content": "西掖南宫，黄扉青琐，年来有分终须。从容曳履，衣锦赋归欤。暂乐终南佳处，供笑傲、松菊庭除。行看取，一封诏下，装趣入潭居。称觞，逢谷旦，千秋节过，三叶蓂舒。且冷眼嗤笑，笼鸟池鱼。识破林泉朝市，经行处、等是蘧庐。知谁似，一杯寿酒，一卷养生书。",
            "comment": ""
        },
        {
            "title": "锦堂春",
            "content": "话衷肠。悟南柯一梦黄梁。破繁华、云龛布素，认宗派、返照回光。凭慧剑、挥开爱网，横藜杖、击碎尘寰。那里相逢，峨嵋山下，韬光速迸，东华山旁。林泉隐，南辰北斗，日月袖中藏。朱颜久，天崩地塌，真性如常。舞袍袖、乾坤恨窄，但展手、天地平量。醉陶陶、囊盛四海，笑盈盈、腹注三江。几度瑶池，龙华会上，诸仙筵宴捧霞觞。钟离至，玉皇御宴，无我不成行。重阳会，金莲七朵，齐放神光。",
            "comment": ""
        },
        {
            "title": "失调名",
            "content": "花有重开月再圆。",
            "comment": ""
        },
        {
            "title": "象耳山",
            "content": "篮舆来自石苍路，喜得幽人陪杖屦。应是山灵泽旱苗，不关居士随轩雨。",
            "comment": ""
        },
        {
            "title": "油污衣",
            "content": "一点清油污白衣，斑斑驳使人疑。从饶洗启遍千江水，争似当初不污时。",
            "comment": ""
        },
        {
            "title": "鹧鸪天",
            "content": "小小池亭自有凉。",
            "comment": ""
        },
        {
            "title": "失调名",
            "content": "杏花著雨胭脂透。",
            "comment": ""
        },
        {
            "title": "真珠帘",
            "content": "病酒情怀犹困懒。",
            "comment": ""
        },
        {
            "title": "失调名",
            "content": "杜鹃声劝不如归。……蹙损远山眉。",
            "comment": ""
        },
        {
            "title": "风流子",
            "content": "淑景皇州满，和风渐、催促柳花飞。过清明骤雨，五候台榭，青烟散入，新火开时。绣帘外、傍人飞燕子，映叶语黄鹂。秋千昼永，绮罗人散，花阴笑隔，红粉墙低。青门多行乐，寻芳处、何计强逐轻肥。空对旧游满目，谁共开眉。遇有时系马，垂杨影下，风前伫立，惆怅佳期。回望故园桃李，应待人归。",
            "comment": ""
        },
        {
            "title": "导引",
            "content": "石文应瑞，真主御寰瀛。慈俭抚群生。巍巍威德超千古，大业保盈成。神皋福地开恭馆，灵贶日昭明。铸金九牧天仪睟，绀殿矗千楹。",
            "comment": ""
        },
        {
            "title": "望江南/忆江南",
            "content": "清夜老，流水淡疏星。云母窗前生晓色，梧桐叶上得秋声。村落一鸡鸣。催唤起，带梦著冠缨。老去悲秋如宋玉，病来止酒似渊明。满院竹风清。",
            "comment": ""
        },
        {
            "title": "鹊桥仙",
            "content": "东西二府，掖垣一相，谁似硕人兄弟。骖鸾来伴紫阳仙，要同享、橘中千岁。银灯初试，花城不夜，铁马响冰春碎。来年璧月淡罘罳，看犹有、传柑归遗。",
            "comment": ""
        },
        {
            "title": "霜天晓角",
            "content": "一声阿鹊。人在云西角。信有黄昏风雨，孤灯酒、不禁酌。错错。谁误著。明知明做却。颇寄香笺归去，教看了、细揉嚼。",
            "comment": ""
        },
        {
            "title": "望江南 以上二首，依托陶隐居，见金液还丹",
            "content": "长生药，本是五行仙。子午二门开卯酉，四时运火合乾坤。龙虎自相",
            "comment": ""
        },
        {
            "title": "鹧鸪天",
            "content": "别得东皇造化恩。黛消铅褪自天真。耻随庾岭花争白，疑是东篱菊返魂。风淡淡，月盈盈。麝煤沈馥动孤根。寒蝉冷蝶知何处，惟有蜂房不待春。",
            "comment": ""
        },
        {
            "title": "一翦梅",
            "content": "漠漠春阴酒半酣。风透春衫。雨透春衫。人家蚕事欲眠三。桑满筐篮。柘满筐篮。先自离怀百不堪。樯燕呢喃。梁燕呢喃。篝灯强把锦书看。人在江南。心在江南。",
            "comment": "【注释】①漠漠：寂静无声。②眠三：即三眠。③柘：亦名“黄桑”，叶可饲蚕，故多桑柘并用。④樯：船上桅杆。　樯燕：旅燕。⑤梁燕：房中梁上之燕。⑥篝灯：把灯烛放在笼中。【评解】此词写春日对江南的怀念。暮春时节，风雨交加；春蚕将老，桑柘满篮。这是作者思念中的江南春景。燕子呢喃，增人离愁，撩人相思。点灯细看书信，是从江南寄来。作者的心也飞向了江南。全词多用复叠句式，具有回环往复的特色。语虽重复，含意却并不相同。-------------------------这首词写作者对江南的怀念。上片写景，作者用清丽洗炼的语言生动描绘出一幅清新明丽的江南春天的图画：暮春时节，春阴漠漠，春风春雨吹透了、打湿了轻柔的春衫。此时春蚕已快三眠，养蚕的人家怀着即将收获的喜悦心情采摘得桑、柘叶满篮，把蚕喂得饱饱的。这是江南暮春时节所特有的景象，显得生机盎然。作者在将春色渲染了一番之后 ，下片换转笔峰，折入游子的怀乡之情。“先自离怀白不甚”一句，真切地表达了离乡怀乡的深沉愁苦，还点明了原来上片所着力描写的并不是眼前所见之景，而只是记忆中印象最深的江南风景画，反衬出离人深切的思念。回忆增添了离愁，已使人不堪；而眼前飞停在船樯上呢喃不休的燕子又勾起对家中屋梁栖燕的怀思 。既不能“如同梁上燕，岁岁长相见“（冯延已《长命女》“三愿 ”），则唯有灯下细看那不知读了多少遍的家书，聊以慰情。信是江南的亲人写来的，作者的心也随之飞回了江南。“篝灯”，用竹笼罩着灯光，即点起灯笼。“锦书”用前秦苏蕙织锦为回之旋图诗寄丈夫的典，这里说明信是妻子寄来的。“强”字入妙：盖此家书，看一回即引起一回别意愁情，心所不欲，但思家时又忍不住要翻出来看，故曰勉强看之，矛盾心情如见。歇拍两句“人在江南，心在江南”，一则抒发了作者对亲人和故乡的深切眷恋之情，同时呼应了上片的景物描写，使之带上了更加浓烈的感情色彩。"
        },
        {
            "title": "南歌子",
            "content": "阁儿虽不大，都无半点俗。窗儿根底数竿竹。画展江南山景、两三幅。彝鼎烧异香，胆瓶插嫩菊。然无事净心目。共那人人相对、弈棋局。",
            "comment": ""
        },
        {
            "title": "更漏子",
            "content": "绛纱笼，金叶盖。向晓灯花犹在。冰未结，小琉璃。陇梅香满枝。雪无香，花有意。不是江南新寄。霜月尽，碧天寒。玉楼人倚阑。",
            "comment": ""
        },
        {
            "title": "鹧鸪天",
            "content": "雪屋冰床深闭门。缟衣应笑织成纹。雨中清泪无人见，月下幽香只自闻。长在眼，远销魂。玉奴那忍负东昏。隅然谪堕行云去，不入春风花柳村。",
            "comment": ""
        },
        {
            "title": "罗浮山",
            "content": "四百余峰海上排，根连蓬岛荫天台。百灵若为移中土，蒿华都为一小堆。",
            "comment": ""
        },
        {
            "title": "失调名",
            "content": "五马游春，彩佩照人，光生南陌。",
            "comment": ""
        },
        {
            "title": "减字木兰花",
            "content": "家门希差。养得一枚依样画。百事无能。只去篱边缠倒藤。几回水上。轧捺不翻真个强。无处容他。只好炎天�勺靼汀�",
            "comment": ""
        },
        {
            "title": "导引",
            "content": "仙宗灵祖，仪气降中宸。孚宥庆维新。国工熔范成金像，仪炳动威神。玉虚圣境绝纤尘。欢忭洽群伦。导迎云驾归琳馆，恭肃奉高真。",
            "comment": ""
        },
        {
            "title": "青玉案",
            "content": "柳阴花底春将半。吹不断、祥烟散。何处绮罗丝竹乱。天孙星里，老人星畔，昨夜光芒现。绿衣好把斑衣换。照新渥、金花满。酌斗深深频祝愿。凤池它日，莺花此景，春酒年年劝。",
            "comment": ""
        },
        {
            "title": "失调名",
            "content": "砌畔蛩吟喧不住。",
            "comment": ""
        },
        {
            "title": "仙迹岩题诗二十三首·茶岭",
            "content": "秀钟天柱产灵芝，造就仙芽发嫩旗。采向先春烟露里，喊山凤尾岂为奇。",
            "comment": ""
        },
        {
            "title": "失调名",
            "content": "不如柳絮，穿帘透幕，飞到伊行。",
            "comment": ""
        },
        {
            "title": "句",
            "content": "天涯亭下有龙窟，林冶山头出碎金。",
            "comment": ""
        },
        {
            "title": "荔子丹",
            "content": "斗巧宫妆扫翠眉。相唤折花枝。晓来深入艳芳里，红香散，露浥在罗衣。盈盈巧笑咏新词。舞态画娇姿。袅娜文回迎宴处，簇神仙、会赴瑶池。",
            "comment": ""
        },
        {
            "title": "调笑/调笑令",
            "content": "来见。蕊宫殿。记得随班迎凤辇。馀花落尽苍苔院。斜掩金铺一片。千金买笑无方便。和泪盈盈娇眼。",
            "comment": ""
        },
        {
            "title": "汉宫春",
            "content": "点点江梅，对寒威强出，一弄新奇。零珠碎玉，为谁密上南枝。幽香冷艳，纵孤高、却遣谁知。惟只有、江头驿畔，征鞍独为迟迟。聊拈粉香重问，问春来甚日，春去何时。移将院落，算应未肯头低。无人共折，傍溪桥、雪压霜欺。君不见、长安陌上，只夸桃李芳菲。",
            "comment": ""
        },
        {
            "title": "渔歌子 题松泽西亭",
            "content": "一叶虚舟一副竿。了然无事坐烟滩。忘得丧，任悲欢。却教人唤有多",
            "comment": ""
        },
        {
            "title": "春游",
            "content": "一点春山一点愁，一丝暮雨一声鸠。病中况更缘诗苦，夜去可堪无酒休。",
            "comment": ""
        },
        {
            "title": "枕屏儿",
            "content": "江国春来，留得素英肯住。月笼香，风弄粉，诗人尽许。酥蕊嫩，檀心小，不禁风雨。须东君、与他做主。繁杏夭桃，颜色浅深难驻。奈芳容，全不称，冰姿伴侣。水亭边，山驿畔，一枝风措。十分似、那人淡伫。",
            "comment": ""
        },
        {
            "title": "满庭芳",
            "content": "风剪梧桐。",
            "comment": ""
        },
        {
            "title": "一剪梅",
            "content": "粗布宽衣下领袍。一襟潇洒，两袖飘飘。水云活计伴渔樵。过得今宵，莫问来朝。九节苍龙杖一条。仙经数卷，肩上横挑。腰间悬个小丹飘。行也逍遥，坐也逍遥。",
            "comment": ""
        },
        {
            "title": "柳梢青",
            "content": "晓星明灭。白露点、秋风落叶。故址颓垣，荒烟衰草，溪前宫阙。长安道上行客，念依旧、名深利切。改变容颜，销磨古今，垅头残月。",
            "comment": ""
        },
        {
            "title": "望远行",
            "content": "重阴未解，又早是、年时梅花争绽。暗香浮动，疏影横斜，月淡水清亭院。好是前村，雪里一枝开处，昨夜东风布暖。动行人、多少离愁肠断。凝恋。天赋自然雅态，似寿阳、初匀粉面。故人折赠，欣逢驿使，只恐陇头春晚。寄与高楼，休学龙吟三弄，留取琼花烂熳。正有人、同倚阑干争看。",
            "comment": ""
        },
        {
            "title": "水调歌头",
            "content": "玉琯届良月，璇极炳明星。适当季舍，有梦应麒麟。但愧衡门深隐，偶尔玉川添累，还解振家声。乐章歌一阕，笔阵扫千军。羡君侯，为学富，焕文清。青云咫尺要路，曳紫更腰金。顾我荆榛虽茂，其奈栋材无用，何似八千椿。君王行赐宴，礼重敬如宾。",
            "comment": ""
        },
        {
            "title": "满庭芳",
            "content": "这炷名香，天然清秀，生于象帝之先。金炉焚处，袅袅起祥烟。不是沉檀乳降，亦不是、四和龙涎。括来献，先贤后化，五祖大罗天。此香灵妙处，遍周法界，气味真全。开人鼻窍，入至通玄。愿八荒四海，同＊至化，道气绵绵。从今后，一人有庆，万万余年。",
            "comment": ""
        },
        {
            "title": "酹江月/念奴娇",
            "content": "天高气爽，正金风玉露，安排秋节。株守蓬窗无寸效，自愧才非人杰。那更家贫，又添丁累，料想无奇骨。新章褒美，天然好语还发。堪羡力薄无储，宾庖萧萦，乏礼延佳客。多谢诸公来宠贲，虽有一瓯春雪。玉果未圆，犀钱须办，早早为君说。恐辜珠玉，小词聊且权折。",
            "comment": ""
        },
        {
            "title": "水调歌头",
            "content": "关中有萧相，江左见夷吾。中兴帝赉良弼，休运应乾符。百五期过一日，十万声号半夜，南极灿晴虚。崧岳生申甫，河洛出图书。领坡仙，陪橐从，镇潜都。九重作夜有梦，问到北岩无。须信建溪桃李，难驻商川舟楫，归去伴都俞。岁伴南山寿，日拱北辰居。",
            "comment": ""
        },
        {
            "title": "导引",
            "content": "霜月苦、宫鼓冬冬。霓旐启、鹤闱空。洞箫声断知何处，海山依约五云东。玉符龙节参神閟，昭圣眷、惨天容。千古恨无穷。遍山松柏撼悲风。",
            "comment": ""
        },
        {
            "title": "扫地舞",
            "content": "酥点萼。玉碾萼。点时碾时香雪薄。才折得。春方弱。半掩朱扉，垂绣幕。怕吹落。拈一饷。嗅一饷。拈时嗅时宿酒忘。春争上。不忍放。待对菱花，斜插向。宝钗上。",
            "comment": ""
        },
        {
            "title": "无梦令",
            "content": "学道非难非易。怎敢已而不已。专下死工夫，悟得长生活计。长生活计。收拾精光神气。",
            "comment": ""
        },
        {
            "title": "点绛唇",
            "content": "雪里芳丛，岭头还报东君信。寿阳妆靓。姑射冰肌莹。曲岸横斜，清浅波相应。风不定。暗香疏影。占断花中韵。",
            "comment": ""
        },
        {
            "title": "失调名",
            "content": "角黍厅前，祭天神、妆成异果。",
            "comment": ""
        },
        {
            "title": "应天长",
            "content": "萱堂积庆，桂苑流芳，于门瑞蔼佳气。正属仲秋弥月，称觞对此际。西王母、来人世。拥佩从、尽皆珠翠。彩庭下，争看蓝袍，衬斑斓戏。富贵有谁同，四德躬全，五福由来备。况善断机迁教，轲亲实无异。看看仕无淹滞。即召入、佐君经济。愿延寿，鸾轴金花，年年加赐。",
            "comment": ""
        },
        {
            "title": "鹧鸪天",
            "content": "鹤算遗芳绩世传。武夷来作散神仙。柳营隐隐兵戎整，兰砌诜诜子舍贤。倾柏酒，爇沉烟。殷勤起舞祝长年。行须一札飞鸦诏，促缀银班侍九天。",
            "comment": ""
        },
        {
            "title": "诗三首",
            "content": "仙都道士不知名，能用丹书镇幽鬼。杨郎独宿方醒然，孤莺独宿重泉底。",
            "comment": ""
        },
        {
            "title": "西江月",
            "content": "隆暑正当三伏，明朝又是双旬。崧高孕秀降生申。再捧瑶觞称庆。督府赞猷英俊，难淹大展经纶。倚需召入秉洪钧。上佐万年明圣。",
            "comment": ""
        },
        {
            "title": "鹧鸪天",
            "content": "菊釂萸残玉未颓。文星喜趁梦熊回。预传鲲拟南溟去，亲送魁从北斗来。真间世，定奇材。满堂欢笑动春雷。明年郎罢蟾宫近，更把丹枝为我栽。",
            "comment": ""
        },
        {
            "title": "酹江月/念奴娇",
            "content": "云幢凤舞，下天风、吹落轮袍仙曲。阿母人间今百岁，两鬓犹含秋绿。萍小乾坤，九看日月，不用长生箓。一封天上，鼎来五色花轴。须信寿老难侔，世间无价，空有明珠千斛。此夕兰堂风露好，雅称飞觞支属。十样宫眉，两行红袖，烧烛围香玉。不妨沉醉，共拚月上华屋。",
            "comment": ""
        },
        {
            "title": "白受采",
            "content": "皛皛金方色，迁移妙不穷。轻衣尘迹化，净壁缋文通。沙变蓝溪渍，冰渝墨沼空。似甘言受和，由礼学资忠。皎洁形无定，玄黄用莫同。素心如可教，愿染古人风。",
            "comment": ""
        },
        {
            "title": "十七字诗",
            "content": "驾幸景灵宫，诸生尽鞠躬。头乌身上白，米虫。",
            "comment": ""
        },
        {
            "title": "贺圣朝",
            "content": "太平无事，四边宁静狼烟眇。国泰民安，谩说尧舜禹汤好。万民翘望彩都门，龙灯凤烛相照。只听得教坊杂剧欢笑。美人巧。宝箓宫前，咒水书符断妖。更梦近、竹林深处胜蓬岛。笙歌闹。奈吾皇，不待元宵景色来到。只恐後月，阴晴未保。",
            "comment": ""
        },
        {
            "title": "九张机",
            "content": "六张机。行行都是耍花儿。花间更有双蝴蝶，停梭一晌，闲窗影里。独自看多时。",
            "comment": ""
        },
        {
            "title": "酹江月/念奴娇",
            "content": "阳春歌阙，正玉梅翻雪，江涛如海。秀孕东阳山水，果诞黑头元宰。早蹋天扉，洪钧独运，嘉会符千戴。衔杯乐圣，不妨机务聊解。且恁笑弄云泉，太平勋业，说与苍生须在。闻道槐庭虚位久，天意端如有待。衮绣来时，渔蓑脱取，留我他年晒。良辰一笑，醉乡天地宽大。",
            "comment": ""
        },
        {
            "title": "行香子",
            "content": "净扫尘埃。惜取苍苔。任门前、红叶铺阶。也堪图画，还也奇哉。有数株松，数竿竹，数枝梅。花木栽培。取次教开。明朝事、天自安排。知他富贵几时来，我且优游，且随分，且宽怀。",
            "comment": ""
        },
        {
            "title": "定风波",
            "content": "又是春归烟雨村。一枝香雪度黄昏。竹外云低疏影亚。潇洒。水清沙浅见天真。瘦玉欺寒香不暖。堪羡。冰姿照夜月无痕。楼上笛声休听取。说与。江南人远易销魂。",
            "comment": ""
        },
        {
            "title": "娇木笪/木笪",
            "content": "酒入愁肠，谁信道、都做泪珠儿滴。又怎知道恁他忆。再相逢、瘦了才信得。",
            "comment": ""
        },
        {
            "title": "千春词",
            "content": "瞿岭云齐，建溪源远，庆衍英奇。且机乘天巧，臣贤主圣，後光同日月以为期。千戴相逢，一朝盛事，自昔人夸今见之。催归诏，要领班宸殿，捧万年卮。嘻嘻。莫道春迟。已著梅梢第一枝。映紫荷持橐，星辰步武，黄金横带，朝夕论思。不但斯时，重恢事业，整顿乾坤弘所施。洪钧转，虽寒根雪谷，物物生辉。",
            "comment": ""
        },
        {
            "title": "太平年慢/太平年",
            "content": "皇州春满群芳丽。散异香旖旎。鳌宫开宴赏佳致。举笙歌鼎沸。永日迟迟和风媚。柳色烟凝翠。唯恐日西坠。且乐欢醉。",
            "comment": ""
        },
        {
            "title": "题贵池驿壁",
            "content": "昨日雨，今朝晴。前月小，后月大。君欲问百年，百年如此过。孰为辱，孰为荣。何者福，何者祸。山中多白云，莫教脚一蹉。",
            "comment": ""
        },
        {
            "title": "导引",
            "content": "云軿芝盖，仙路去难攀。海浪溅三山。重迎遗像临驰道，远似在人间。西宫瑶殿指坤元。璇榜从飞鸾。移升宝殿从新诏，盛典永流传。",
            "comment": ""
        },
        {
            "title": "仙迹岩题诗二十三首·昊天殿",
            "content": "游幸名山德寿存，鼎新大殿显仁恩。玉圭物物皆珍异，安奉严恭玉帝尊。",
            "comment": ""
        },
        {
            "title": "捣练子",
            "content": "初酒醒，乍衣单。褪著裙儿侧著冠。门外小桥寒食夜，月明人去杏花残。",
            "comment": ""
        },
        {
            "title": "寄潮州于公九流",
            "content": "扁舟如叶路东西，一片滩声下恶谿。当日亭台旧时客，相逢莫惜醉如泥。",
            "comment": ""
        },
        {
            "title": "贺新郎",
            "content": "苏子秋七月。向凉宵、扁舟与客，共游赤壁。清吹徐来波不动，举酒诵诗属客。白露与、水光相接。万顷茫茫风浩浩，飘飘乎、遗世而独立。棹兰桨，沂空阔。正襟危坐而言曰。客知夫、天地之间，久长无物。惟有清风与明月，万古用之不竭。寓耳目、为声为色。客笑欣然重酌酒，忽盘肴既尽杯狼籍。□□□，东方白。",
            "comment": ""
        },
        {
            "title": "蓦山溪",
            "content": "菊花新过，秋蕊香犹媚。三八燕山亭，贺圣朝、申生明世。肃霜天晓，正快活年时，庆新寿，万年欢，人醉蓬莱里。红衫儿歌，水调夸多丽。仰祝寿星明，指黄河、清年可拟。欢同鱼水，永遇乐倾杯，风流子、洞仙歌，曲唱千秋岁。",
            "comment": ""
        },
        {
            "title": "苏幕遮",
            "content": "水中金，冲牛斗。玉锁金关，护法灵童守。赤水丹基龙虎走。万象森罗，勃勃投珠口。饮灵液，明火候。太乙炉开，丹熟神光透。浮名浮利终不久。下手速将，穷取无中有。",
            "comment": ""
        },
        {
            "title": "金鳌山善际寺题壁",
            "content": "牡砺滩头一艇横，夕阳多处待潮生。与君不负登临约，同向金鳌背上行。",
            "comment": ""
        },
        {
            "title": "真珠帘",
            "content": "隔云一雁衔秋去。苏堤上、听得游人相语。疏影暗香中，谁与花为主。满目有山无限意。跨白鹤、云霄飞舞。飞舞。正断桥流水，苍苔生处。应羡地暖江南，近小春时节，南枝先吐。人似此花清，人比花尤苦。移向樽前须识取。只许与、松篁为侣。为侣。待金鼎调羹，百花红紫。",
            "comment": ""
        },
        {
            "title": "渔家傲",
            "content": "神是性兮气是命。神不外驰气自定。幸有崔公入药镜。如究竟。全真固蒂归根静。主客内明方外应。灵台粲发天光莹。两个壶中一片景。急修省。莫待临渴去掘井。",
            "comment": ""
        },
        {
            "title": "失调名",
            "content": "料如今，甘心海角天涯。",
            "comment": ""
        },
        {
            "title": "满庭霜/满庭芳",
            "content": "园林萧索，亭台寂静，万木皆冻凋伤。晓来初见，一品蜡梅芳。疑是黄酥点缀，超群卉、独占中央。堪闲玩，檀心紫蕊，清雅喷幽香。华堂。欢会处，陶陶共醉，相劝瑶觞。逞风流开早，不畏严霜。才子佳人属意，搜新句、吟咏诗章。歌筵罢，醺醺归去，蟾影照回廊。",
            "comment": ""
        },
        {
            "title": "水调歌头",
            "content": "早是玉堂客，犹著侍臣冠。便为霖去亦晚，何况此身闲。胸次光风霁月，意味满庭芳草，体用两相关。坐对粤山好，名更重於山。寿生申，霜肃晓，露宾寒。从教重九过了，政有菊堪餐。日绕东篱笑傲，香共秋容淡薄，晚节要人看。久不见贾谊，天已问平安。",
            "comment": ""
        },
        {
            "title": "满江红",
            "content": "阳律方回，月圆後、又逾两日。想当年，秀锺峻岳，复生申□。重庆蓬弧呈瑞旦，盈门喜气先洋溢。羡璇穹、箕宿动祥光，辉南极。延遐算，希年及。康宁富，无亏一。论箕畴五福，总全天锡。鹤发未教垂雪彩，凤毛行展冲霄翼。愿彩庭、岁岁捧霞觞，倾仙液。",
            "comment": ""
        },
        {
            "title": "瑞鹤仙",
            "content": "赏残陶径菊。正袅袅愁予，风凄露肃。何人抱幽独。更檐马锵金，廊鱼响木。此情谁属。向底处、骋怀游目。小窗前，频览菱花，一笑鬓丝犹绿。萧索。故国云迷，佳人日暮，轻颦倚竹。短钗敲玉。算几夜，恁孤宿。问旅情如许，怎生排遣，应费酒尊诗轴。最无端、谁隔西楼，正调弦促。",
            "comment": ""
        },
        {
            "title": "归田乐",
            "content": "水绕溪桥绿。泛苹汀、步迷花曲。衣巾散馀馥。种竹更洗竹。咏竹题竹。日暮无人伴幽独。光阴双转毂。可惜许、等闲愁万斛。世间种种，只是荣和辱。念足又愿足。意足心足。忘了眉头怎生蹙。",
            "comment": ""
        },
        {
            "title": "失调名",
            "content": "千里伤行客。",
            "comment": ""
        },
        {
            "title": "减字木兰花",
            "content": "山城驿近。又报寒梅传驿信。远水孤村。月下何人与断魂。幽芳在手。花木无情那得瘦。似此天真。好赠东阳姓沈人。",
            "comment": ""
        },
        {
            "title": "迎春乐令/迎春乐",
            "content": "神州丽景春先到。看看是、韶光早。园林深处东风过，红杏里、莺声好。漠漠青烟远远道。触目是、绿杨芳草。莫惜醉重游，逡巡又、年华老。",
            "comment": ""
        },
        {
            "title": "醉公子",
            "content": "门外猧儿吠，知是萧郎至。刬袜下香阶，冤家今夜醉。扶得入罗帏，不肯脱罗衣。醉则从他醉，还胜独睡时。",
            "comment": "【注释】①猧（wō）：一种供玩赏的小狗。②萧郎：泛指女子所爱恋的男子。③刬（chǎn）：光着。④冤家：女子对男子的爱称。【评解】这首词题为《醉公子》，即咏醉公子。诗人着意于“醉”，刻画人物内心活动，极有层次，写得辗转多姿，曲折有致。于朴素自然中，体现深厚的情味。【集评】《怀古录》：此唐人词也。前辈谓读此可悟诗法。或以问韩子苍，苍曰，只是转折多耳。且如喜其至，是一转也。而苦其今夜醉，又是一转。入罗帏是一转矣，而不肯脱罗衣，又是一转。后二句自家开释，只是一转。直是赋尽醉公子也。"
        },
        {
            "title": "生查子 以下原有解冤结北方一日一首未注名",
            "content": "夜来忽睹一场希，乍见几个灯蛾儿，堪人嗟呀。爱欲贪嗔不肯舍。错认灯光，随高随下。火焰根前，百般颠耍。十分烧着，全然不怕。直待灯盏内做个焦巴。这回休也。休也。休也。奉劝你诸公，＊略听予劝。休似灯蛾儿，心生爱恋。恋着恩爱老了面。面皱发白，腰曲头低，耳聋眼暗，觅个回转。把往日风流，一刀两断。闻身康健。早做个惺惺洒洒汉。猛跳出凡笼，便是一个了办。",
            "comment": ""
        },
        {
            "title": "胜胜慢/声声慢",
            "content": "严凝天气，近腊时节，寒梅暗绽疏枝。素艳琼苞，盈盈掩映亭池。雪中欺寒探暖，替东君、先报芳菲。暗香远，把荒林幽圃，景致妆迟。别是一般风韵，超群卉、不待淡荡风吹。雅态仪容，特地惹起相思。折来画堂宴赏，向尊前、吟咏怜伊。渐开尽，算闲花、野草怎知。",
            "comment": ""
        },
        {
            "title": "义试诗·葡萄月",
            "content": "春藤上架翠成窝，颗颗圆光得月多。疑是蕊珠开夕宴，结成珠帐待常娥。",
            "comment": ""
        },
        {
            "title": "一丛花",
            "content": "晓来寒露滴疏桐。",
            "comment": ""
        },
        {
            "title": "十二时/忆少年",
            "content": "宵景霁，河汉清夷。旷典讲明时。合祛升侑，孝德爰熙。陈裸閟宫，澹觞太室，来奏天仪。驷苍螭。玉辂驭蕤绥。觚陆展躬祠。长梢饰玉，翠羽秀金支。华始倡，雅韵出宫垂。神来下，云车风马，缤暗蔼、宴栖迟。毕觞流胙，紫烟竣事，棠梨回谒，宣室受蕃厘。盛德无心专飨，端为民祈。云恩有截，雨泽霈无涯。君王愉乐，和气溢瑶卮。寿天齐。长拥神基。",
            "comment": ""
        },
        {
            "title": "奉礼歌",
            "content": "皇天眷命集珍符。上圣膺期起天衢。环紫极鸿枢。此时朝野欢娱。乐于于。似住华胥。和气至，嘉生遂，豆实正芬敷。礼与诚俱。风飘洒，灵来下，喜怡愉。斗随车转，月上坛觞。奉禋初。至诚孚。如山岳、福委祥储。车旋轨、云间双阙峙，百尺朱绳到地，两行雉扇排虚。仙鹤衔书。珍袍上笏相趋。共欢呼。号令崇朝，遍满寰区。阳动春嘘。躬盛事，受多祉，千万祀，天长久皇图。",
            "comment": ""
        },
        {
            "title": "清平令破子/清平乐",
            "content": "满庭罗绮流粲。清朝画楼开宴。似初发芙蓉正烂熳。金尊莫惜频劝。近看柳腰似折。更看舞回流雪。是欢乐、宴游时节。且莫催、欢歌声阕。",
            "comment": ""
        },
        {
            "title": "头盏曲",
            "content": "黄阁方开。金鼎和羹正待梅。",
            "comment": ""
        },
        {
            "title": "玉抱肚",
            "content": "园林草木，迤逦凋残。",
            "comment": ""
        },
        {
            "title": "三御史咏",
            "content": "韦子凝而密，任生直且狂。可怜元福庆，也学坐凝床。",
            "comment": ""
        },
        {
            "title": "沁园春",
            "content": "快阁春边，倚阑干外，东西晚晴。有银潢公子，摩挲石刻，金华仙伯，主掌鸥盟。陶柳清新，潘花红嫩，早有丰年笑语声。还知道，是街头父老，竞说升平。怪来昨夜长庚。与一道澄江月共明。但寿烟起处，千山天远，寿杯满後，千尺泉清。兴庆宫中，长生殿里，早踏金鳌背上行。明年好，望紫云楼上，一点台星。",
            "comment": ""
        },
        {
            "title": "诉衷情",
            "content": "黄昏新月一钩纤。",
            "comment": ""
        },
        {
            "title": "失调名",
            "content": "金吾不禁元宵，漏声更莫催晓。",
            "comment": ""
        },
        {
            "title": "南乡子",
            "content": "莫作俗花看。珠有清香雪太寒。拟把千锺酬国艳，林间。醉倒犹嫌酒量悭。欲去更重攀。送尽斜阳未忍还。争得重城休上销，留连。借取冰轮照玉颜。",
            "comment": ""
        },
        {
            "title": "虞美人",
            "content": "东君去後无踪迹。",
            "comment": ""
        },
        {
            "title": "题严陵犯钓台",
            "content": "范阳忘名载西子，介推逃蹟累山樊。先生政尔无多事，聊把渔杆坐水村。",
            "comment": ""
        },
        {
            "title": "解佩令",
            "content": "脸儿端正。心儿峭俊。眉儿长、眼儿入鬓。鼻儿隆隆，口儿小、舌儿香软。耳垛儿、就中红润。项如琼玉，发如云鬓。眉如削、手如春笋。奶儿甘甜，腰儿细、脚儿去紧。那些儿、更休要问。",
            "comment": ""
        },
        {
            "title": "沁园春",
            "content": "萱草阑干，杨花庭院，夜景澄虚。望庚星昴宿，荧荧照室，祥烟瑞霭，郁郁充闾。白鹿入胎，黄龟献梦，果应君家生凤雏。真英物，似崑山片玉，沧海明珠。玳筵丝竹□□。有多少犀钱分座隅。念谢堂冷落，久无神语，淮淝骚扰，谁定边谟。天产英雄，地锺秀气，振起家声今有馀。□□□，看宫袍加鹄，玉带悬鱼。",
            "comment": ""
        },
        {
            "title": "贺新郎",
            "content": "十月临皋暮。客从予、黄泥之坂，凛然霜露。相与行歌而言曰，月白风清如许。念无酒、归谋诸妇。妇曰斗酒藏之已久，可携为、赤壁之游否。江水落，出洲渚。登龙踞虎幽宫俯。啸一声、山鸣谷应，寂寥四顾。有鹤东来西去也，梦道士、揖予而语。赤壁之游乐乎否，问其名、不答予惊悟。开户视，不知处。",
            "comment": ""
        },
        {
            "title": "鹊桥仙",
            "content": "凤箫羽扇，霓裳云袂，谩尔人间游戏。行看两国锡鸾封，信知道、母因子贵。潘舆彩舞，瑶池春媚。笑语兰孙共醉。大椿一万六千年，自今日、从头数起。",
            "comment": ""
        },
        {
            "title": "水调歌头",
            "content": "三楚诗书帅，人物压中州。飘飘青琐，典刑蜀国旧风流。小袖玉堂挥手，来拥元戎十乘，红旆照青油。尺一唤归去，名久在金瓯。倚春声，赓水调，倩歌喉。登龙旧客，只回误上武陵舟。正是蟠桃开也，特向尊前为寿，一醉一千秋。携取此花去，还侍玉宸游。",
            "comment": ""
        },
        {
            "title": "三学山盘陀石上刻诗",
            "content": "拔地山峦秀，排空殿阁斜。云供数州雨，树献九天花。夜月摩峰顶，秋钟彻海涯。长松拂星汉，一一是仙槎。",
            "comment": ""
        },
        {
            "title": "小木兰花/木兰花",
            "content": "日逢三九。相对梅花倾寿酒。次第回春。甲子从头又一新。敬翻一曲。付与歌儿勤为祝。为问仙翁。今岁蟠桃几度红。",
            "comment": ""
        },
        {
            "title": "水调歌头",
            "content": "八蛮朝凤阙，四境绝狼烟。太平无事，超烘聚哨效梨园。笛弄崑崙上品，筛动云阳妙选，画鼓可人怜。乱撒真珠迸，点滴雨声喧。韵堪听，声不俗，驻云轩。谐音节奏，分明花里遇神仙。到处朝山拜岳，长是争筹赌赛，四海把名传。幸遇知音听，一曲赞尧天。",
            "comment": ""
        },
        {
            "title": "失调名",
            "content": "深诚杳隔无疑。",
            "comment": ""
        },
        {
            "title": "临江仙",
            "content": "三叶翠蓂开子月，九天降诞文星。满堂佳气蔼祥云。称觞椒有颂，介寿酒浮春。强仕宜为攀折客，须知富贵催人。看看雁塔即联名。一门夸盛事，棠棣对灵椿。",
            "comment": ""
        },
        {
            "title": "水调歌头",
            "content": "昭代数人物，谁似我公贤。平生礌礌磊磊，常以义为先。广立湖中义学，盛集陕西义社，良法自家传。阴德有如此，眉寿不须言。圣天子，方右武，复宗文。诗书马上，看君父子共争先。伫听天山三箭，还共秋闱一举，相继凯歌旋。金印大如斗，富贵出长年。",
            "comment": ""
        },
        {
            "title": "琵琶",
            "content": "粉胸绣臆谁家女，香拨星星共春语。七盘岭上走鸾铃，十二峰头弄云雨。千悲万恨四五弦，弦中甲马声骈阗。山僧扑破琉璃钵，壮士击折珊瑚鞭。珊瑚鞭折声交戛，玉盘倾泻真珠滑。海神驱趁夜涛回，江娥蹙踏春冰裂。满坐红妆尽泪垂，望乡之客不胜悲。曲终调绝忽飞去，洞庭月落孤云归。",
            "comment": ""
        },
        {
            "title": "好事近",
            "content": "王母庆生辰，方过中秋五日。子舍文场鏖战，想功名来逼。看看喜德捷音传，果信名登桂籍。行拜君恩爵赏，寿萱堂永锡。",
            "comment": ""
        },
        {
            "title": "和别驾萧世范赠玉岩诗四首",
            "content": "莫守阵编学蠹鱼，筌蹄真似古人书。利名沧海浮沤聚，身世乾坤逆旅居。懒向明庭阵一得，还留故馆积三馀。尘埃满足崎岖地，羡子抟风上日车。",
            "comment": ""
        },
        {
            "title": "满庭芳",
            "content": "律转蕤宾，星流大火，尧阶蓂荚初开。当年此日，降下谪仙才。见说鸾池荐瑞，蚌珠又、复产渊崖。真堪羡，龙生龙子，双庆甚奇哉。寄言，汤饼客，好称觞索，玉果倾杯。无新亦无旧，事事俱谐。他日同筵为寿，彩戏处、酬酢樽罍。瞻南极，灵椿丹桂，相继践公台。",
            "comment": ""
        },
        {
            "title": "福寿千春/自度曲",
            "content": "柳暗三眠，蓂翻七荚，禀昴萧生时叶。信道凤毛池上种，却胜河东鸑鷟。笃志典坟，经旨素得欧阳学。妙文章，赴飞黄，姓名即登雁塔。要成发轫勋业。便先教济川，整顿舟楫。兆朕于今，须从此超迁，荣膺异渥。它日趣装事，待还乡欢洽。颂椒觞，祝遐算，寿同龟鹤。",
            "comment": ""
        },
        {
            "title": "雨中花/夜行船",
            "content": "梦破江南春信，渐入江梅，暗香初发。乞与横斜疏影，为怜清绝。梁苑相如，平生有赋，未甘华发。便广寒争遣，韶华惊怨，讵妨轻折。扬州二十四桥歌吹，不道画楼声歇。生怕有、江边一树，要堆轻雪。老去苦无欢事，凌波空有纤袜。恨无好语，何郎风味，定教谁说。",
            "comment": ""
        },
        {
            "title": "瑞鹤仙",
            "content": "正秋高气肃。过重阳四日，蓝田生玉。锺英自川渎。果文章锦绣，琅玕披腹。从容启沃。侍甘泉、无用推毂。急流勇退，向琳宫养浩，无荣无辱。享福。欣逢华旦，对此倾觞，满倾醽醁。西园晚菊。尚堪摘、取馀馥。有仙风道骨，康强仁寿，长生何时更祝。愿谢公、复起经纶，曹装已促。",
            "comment": ""
        },
        {
            "title": "临江仙",
            "content": "欣遇月圆先两日，称觞对二阳来。",
            "comment": ""
        },
        {
            "title": "望梅",
            "content": "小寒时节，正同云暮惨，劲风朝烈。信早梅、偏占阳和，向日暖临溪，一枝先发。时有香来，望明艳、瑶枝非雪。想玲珑嫩蕊，绰约横斜，旖旎清绝。仙姿更谁并列。有幽香映水，疏影笼月。且大家、留倚阑干，对绿醑飞觥，锦笺吟阅。桃李繁华，奈比此、芬芳俱别。等和羹大用，休把翠条谩折。",
            "comment": ""
        },
        {
            "title": "十二时/忆少年",
            "content": "治平时。暂垂帘，佑圣子、解危疑。坐安天下逾岁。厌避万机。退处宸闱。殿开庆养，志入希夷。扶皓日，浴咸池。看神孙、抚御千载，重雍累熙。四方钦仰洪慈。阴德远，仁功积，欢养罄九域，礼无违。事难期。乘霞去，乍睹升仙，诰下九围。泣血涟如，更鸾车、动春晚、雾暗翠旗。路指嵩伊。薤歌凤吹。悠扬逐风悲。珠殿悄，网尘垂。空坐湿，罔极吾皇孝思。镂玉写音徽。彤管炜，青编纪，宁更羡周雅，播声诗。",
            "comment": ""
        },
        {
            "title": "失调名",
            "content": "海棠著雨透胭脂。",
            "comment": ""
        },
        {
            "title": "一落索",
            "content": "倚楼一霎酒旗风。",
            "comment": ""
        },
        {
            "title": "十二时/忆少年",
            "content": "临寰宇，恭已岩廊。属意在耕桑。爱民利物，德迈陶唐。跻俗尽淳庞。开千亩、帝籍神仓。举彝章。祗祓坛场。为农事祈祥。涓辰行礼，节物值春阳。罄齐庄。明德荐馨香。宫禁邃，嫔妃并御侍，穜稑献君王。中闱表率，阴教逾光。帐殿霭熉黄。梐枑设、翠幕高张。庆云翔。樽罍陈酒醴，金石奏宫商。神灵感格，岁岁富仓箱。庆明昌。行旅不赍粮。",
            "comment": ""
        },
        {
            "title": "青玉案",
            "content": "青螺江上梅花暮。有姑射、神仙侣。剩把明珠倾满斛。老仙源委，玉妃风韵，真是欺蛮素。彩鸾齐跨山中去。浑似天台旧时路。试问风流春几许。芳心嫩叶，如今时候，好景才三五。",
            "comment": ""
        },
        {
            "title": "蓦山溪",
            "content": "孤村冬杪，有景真堪画。茅舍绕疏篱，见一枝、寒梅潇洒。欲将诗句，拟待说包容，辞未尽，意悠悠，难把精神写。临溪疏影，都是前人话。此外更何如，更须索、良工描下。明窗净几，长做小图看，高楼笛，尽教吹，不怕随声谢。",
            "comment": ""
        },
        {
            "title": "嘲蒋蟠金丹",
            "content": "张鹄只消千驮绢，蒋蟠惟用一丸丹。",
            "comment": ""
        },
        {
            "title": "导引",
            "content": "金殿晚，注目望宫车。忽听受遗书。白云缥缈帝乡去，抱弓空慕龙湖。瑶津风物胜蓬壶。春色至、望雕舆。花飞人寂寂，凄凉一梦清都。",
            "comment": ""
        },
        {
            "title": "春",
            "content": "点点残红缬燕泥， 画堂春暖日初迟。绿杨影里莺声碎， 正是南窗梦觉时。",
            "comment": "【注释】1、缬(xie2)：玄应《一切经音义》：“谓以丝缚缯染，解丝成文曰缬也。”引申为薄细之物折迭成缬。2、画堂：汉代宫中的殿堂。后泛指为华丽的堂舍。"
        },
        {
            "title": "贺圣朝",
            "content": "白露点，晓星明灭，秋风落叶。故址颓垣，冷烟衰草，前朝宫阙。长安道上行客，依旧利深名切。改变容颜，消磨今古，陇头残月。",
            "comment": ""
        },
        {
            "title": "导引",
            "content": "驾斑龙。忽催金母转仙仗、去瑶宫。绛阙深沈杳无踪。渐尘空。丝网琼林，花似怨东风。垂清露啼红。犹想旧春中。献万寿、宝船空。",
            "comment": ""
        },
        {
            "title": "玉楼春",
            "content": "东风杨柳门前路。毕竟雕鞍留不住。柔情胜似岭头云，别泪多如花上雨。青楼画幕无重数。听得楼边车马去。若将眉黛染情深，且到丹青难画处。",
            "comment": ""
        },
        {
            "title": "万年欢慢/万年欢",
            "content": "当今圣主，理化感四塞，永减狼烟。太平朝野无征战，国内晏然。风调雨顺歌声喧。箫韶韵，九奏钧天。愿王永寿，比南山、更奏延年。",
            "comment": ""
        },
        {
            "title": "减字木兰花",
            "content": "向来梅发。雪袂仙裳回绛阙。今又梅开。已领熊罢好梦来。试将梅比。才著阳和争结子。梅子生成。早晚须调鼎鼐羹。",
            "comment": ""
        },
        {
            "title": "望江南/忆江南",
            "content": "阶蓂舞，才半小春天。青女霜前犹避暖，素娥月里乍羞圆。蓬岛降天仙。称寿处，琼液拍浮船。长伴瑶池金母宴，蟠桃花下驾云軿。结实看千年。",
            "comment": ""
        },
        {
            "title": "绝句",
            "content": "绿杨阴转画桥斜，舟有笙歌岸有花。尽日会稽山色里，蓬莱清浅水仙家。",
            "comment": ""
        },
        {
            "title": "水调歌头 建炎庚戌题吴江",
            "content": "平生太湖上，短棹几经过。如今重到，何事愁与水云多。拟把匣中长剑，换取扁舟一叶，归去老渔蓑。银艾非吾事，丘壑已蹉跎。脍新鲈，斟美酒，起悲歌。太平生长，岂谓今日识兵戈。欲泻三江雪浪，净洗胡尘千里，不用挽天河。回首望霄汉，双泪堕清波。",
            "comment": "【注释】这首词慷慨悲凉，唱出了宋室南渡初期志士仁人的心声，因而受到重视。此词系题于吴江桥上，因而全篇紧紧围绕江水立意。“平生太湖上，短棹几经过”，这的“几”有说不清多少次的意思，它与“平生”“短棹”配合，把往日太湖之游写得那么轻松愉快，为下文抒写愁绪作了铺垫。“如今重到，何事愁与水云多”，陡然转到当前，然而是何事使他愁和水、云一样多呢？作者并不马上解释，接下去的词句却是感情的连续抒发。以剑换舟，暗示报国无门，只好终老江湖。但是这三句用“拟”字领起 ，分明说只是打算。“银艾非吾事，丘壑已蹉跎”，银是银印，艾是拴印的绶带，丘壑指隐士们住的地方。这两句申足前三句句意：先说自己无意作官，后说归隐不能。下片用三个三字句起头：“新鲈，斟美酒，起悲歌”，音节疾促，势如奔马，作者的感情从中喷涌而出。通脍，把鱼肉切细。从内容着眼，“新鲈”、“美酒”都是至美之物，但后面接上的是“起悲歌”，此所谓以美衬悲、愈转愈深者也。“太平生长，岂谓今日识兵戈 ”，这里开始回答“ 何事愁与水云多”，也呼应“平生太湖上，短棹几经过”。全句意谓自己生长在太平盛事，万万没有想到今天饱尝了兵戈三苦。“欲泻三红雪浪，净洗胡尘千里，不用挽天河”，这三句用“欲”字领起，也分明说只是有此打算。正因为有了这一打算，上片中所说的以剑换舟的打算才未实现，丘壑之隐也才蹉跎。那么这一打算能否实现呢？“回首望霄汉 ，双泪堕清波”，霄汉这里暗指朝廷。作者满怀报国志向，可是面对朝廷只能使浓愁变成伤心的清泪，因为统治者并不允许人民通过战斗收复失地，作者的一切设想，也都因朝廷的妥协投降而变成了泡影。这首词慷慨悲壮，每个字的后面都激烈跳荡着一颗被压抑的爱国心，反映了在国事不宁的情况下个人身心无处寄托的徬徨和苦闷。"
        },
        {
            "title": "点绛唇",
            "content": "昨夜寒梅，一枝雪里多风措。幽香无数。不与群花语。最是凝情，月夜交光处。谁为主。待须折取。羌管休轻举。",
            "comment": ""
        },
        {
            "title": "夏日宴黉堂/夏日燕黉堂",
            "content": "日初长。正园林换叶，瓜李飘香。帘外雨过，送一霎微凉。萍芜迳，曲凝珠颗，衬汀沙、细簇蜂房。被晚风轻颭，圆荷翻水，泼觉鸳鸯。此景最难忘。趁芳樽泛蚁，筠簟铺湘。兰舟棹稳，倚何处垂杨。岂能文字成狂饮，更红裙、闲也何妨。任醉归明月，虾须帘筛，几线馀霜。",
            "comment": ""
        },
        {
            "title": "南歌子",
            "content": "玉殿分时果，金盘弄赐冰。晚来阶下按歌声。恰好一方明月、可中庭。露下天如水，风来夜又清。偏他不肯大家行。漾下扇儿拍手、引流萤。",
            "comment": ""
        },
        {
            "title": "十月梅/十月桃",
            "content": "千林凋尽，一阳未报，已绽南枝。独对霜天，冒寒先占花期。清香映月浮动，临浅水、疏影斜敧。孤标不似，绿李夭桃，取次成蹊。纵寿阳、妆脸偏宜。应未笑、天然雅态冰肌。寄语高楼，凭栏羌管休吹。东君自是为主，调鼎鼐、终付他时。从今点缀，百草千花，须待春归。",
            "comment": ""
        },
        {
            "title": "洞庭春色/沁园春",
            "content": "绛萼欺寒，暗传春信，一枝乍芳。向篱边竹外，前村雪里，青梢犹瘦，疏影溪傍。惹露和烟凝酥艳，似潇洒玉人初试妆。江南路，有多情伫立，回尽柔肠。倚楼最难忘处，正皓月、千里流光。纵广平心劲，难思丽句，少陵诗兴，犹爱清香。休怪东君先留意，问他日和羹谁又强。还轻许，笑凌空桧影，松荫交相。",
            "comment": ""
        },
        {
            "title": "西江月",
            "content": "强调朱粉对菱花。蹙损眉峰懒画。",
            "comment": ""
        },
        {
            "title": "浣溪沙 瓜陂铺题壁",
            "content": "碎剪香罗浥泪痕。鹧鸪声断不堪闻。马嘶人去近黄昏。整整斜斜扬柳陌，疏疏密密杏花村。一番风月更销魂。",
            "comment": "【注释】这首词是一位未留名的姓的作者用篦刀刻在蔡州瓜陂铺的青泥壁上的。词的上片是追忆与爱人别离时的情景。香罗帕一般是男女定情时馈赠的信物，现在将它剪碎来揩拭离人的眼泪，真是悲痛之极。接下来两句用景物描写进一步烘托和渲染别离的悲痛。就在这剪碎香罗，泪眼相看，痛苦诀别之际，那“行不得也哥哥”的鹧鸪哀鸣，和着催人远行的声声马嘶，又在黄昏的沉沉暮霭中断续相和，更使得这一对多情的离人肝肠寸断。下片写与爱人别离后的愁思。跟上片不同，没有从正面着笔，而只是写旅途风光，妙处就在从这一路风光中不难体味这可怜朋友的愁思。他一路行来，走过种着或成行或斜出的杨柳树的道路，穿过傍着或疏或密杏花林的村庄，这些景色不可谓不清美宜人，可是在离开了心上人的男主人公眼中，它们只能更加勾起对已诀别的爱人梦幻般的思恋。待到结束一天的旅途劳顿，投宿到乡间一所小旅店歇息下来，虽有清风明明，却丢失了花前月下的愉悦生活，真是感触万千。"
        },
        {
            "title": "永遇乐",
            "content": "才过元宵，又经四日，门设弧矢。信道长庚，当年降瑞，缘是诞生李。葱葱佳气，今朝重见，洋溢门庭多喜。这英贤、文章冠世，取青拾芥难比。那堪绿鬓、朱颜年少，暂试牛刀百里。迤逦黄堂，平章风月，见说清如水。彩庭兰玉，森然挺特，捧献椒觞归美。愿从今、增崇福寿，川流山峙。",
            "comment": ""
        },
        {
            "title": "句",
            "content": "浮云有意藏山顶，流水无声人稻田。古木微风时直籁，诸峰落日尽藏烟。",
            "comment": ""
        },
        {
            "title": "注苗张二进士题名",
            "content": "一双前进士，两个阿孩儿。",
            "comment": ""
        },
        {
            "title": "满庭芳",
            "content": "儿女如花，妻颜似玉，算来眼下时光。积财千万，难买不无常。蓦地阴公来请，无辞诉、更不推忙。空归去，资财换主，儿女各分张。聪明贤达者，早离火院，躲了忙忙。逍遥散诞，落个清闲，饥后巡门化饭，寒来纸布衣裳。无牵系，神仙未了，落得寿延长。",
            "comment": ""
        },
        {
            "title": "念奴娇",
            "content": "沁园秋早。对亭台冷落，荒凉池沼。西帝晨游无异胜，都把仙花开了。金粟玲珑，鹅黄娇嫩，不管霜风悄。清香入梦，梦魂惟怕天晓。乘兴折取一枝，满身兰麝，不减蟾宫好。赠与佳人，因笑道、休学姮娥空老。待约明朝，金英满地，莫遣儿童扫。相将花上，醉眠尤胜芳草。",
            "comment": ""
        },
        {
            "title": "小重山",
            "content": "天际春来都为君。依稀丹萼动，泛红云。恼人天气近黄昏。霜月底，山麝斗微薰。标格自天真。寿阳仙骨瘦，玉无纹。芳容临鉴洗馀醺。双蛾稳，花面两难分。",
            "comment": ""
        },
        {
            "title": "庆青春",
            "content": "平明一阵催花雨",
            "comment": ""
        },
        {
            "title": "西江月",
            "content": "翦翦轻寒雨後，瞳瞳晓日晴时。春风先到绿杨枝。金缕野桥山市。鶗鴂巧调琴筑，海棠惜吐胭脂。玉骢未解锦障泥。且挂征鞭一醉。",
            "comment": ""
        },
        {
            "title": "四块玉 以上呜鹤余音卷之一",
            "content": "光景如梭，劝早早回头寻活计。莫被利役名牵，酒色昏迷。是非人我，空惹闲气。铅枯汞竭，恁藏休悔，谩尔伤悲。便做从今，下手理会，宁早莫稽迟。呆痴。自落便宜。纵养家千口成何济。枉使身心劳碌，昼夜无眠，老却朱颜，教君憔悴。何须自苦，怎不回首，自家推算，无常有谁能",
            "comment": ""
        },
        {
            "title": "日暮山河清",
            "content": "天高爽气晶，驰景忽西倾。山列千重静，河流一带明。想同金镜澈，宁让玉壶清。纤翳无由出，浮埃不复生。荣纡分汉苑，表里见秦城。逸兴终难系，抽毫仰此情。",
            "comment": ""
        },
        {
            "title": "品令",
            "content": "急雨惊秋晓。今岁较、秋风早。一觞一咏，更须莫负、晚风残照。可惜莲花已谢，莲房尚小。汀苹岸草。怎称得、人情好。有些言语，也待醉折，荷花向道。道与荷花，人比去年总老。",
            "comment": ""
        },
        {
            "title": "采桑子",
            "content": "阳和欲报春来也，先上南枝。桃李休疑。折遍香梢人未知。黄昏小院谁攀折，疏影斜敧。半掩朱扉。旋嗅清香月下归。",
            "comment": ""
        },
        {
            "title": "千秋岁",
            "content": "一声啼鸟，常道无消息。",
            "comment": ""
        },
        {
            "title": "满庭芳",
            "content": "共庆清朝，四时欢会，贺筵开会集佳宾。风流鼓板，法曲献仙音。鼓笛令、无双多丽，十拍板、音韵宣清。文序子，双声叠韵，有若瑞龙吟。当筵，闻品令，声声慢处，丹凤微鸣。听清风八韵，打拍底、更好精神。安公子、倾杯未饮，好女儿、齐隔帘听。真无比、最高楼上，一曲称人心。",
            "comment": ""
        },
        {
            "title": "回文",
            "content": "娥翠敛时闻燕语，唳珠弹处见鸿归。多情妾似风花乱，薄幸郎如露草晞。",
            "comment": ""
        },
        {
            "title": "南乡子",
            "content": "深结花工知。赐与衣裳尽是绯。曾向玉盘深处见，隈随。两个心肠一片儿。从小便相依。酒伴歌筵不暂离。只恐被人分擘破，东西。怎得团圆似旧时。",
            "comment": ""
        },
        {
            "title": "甘露滴乔松",
            "content": "光阴迅速，叹世人朝朝，贪生无已。假若富过石崇，金玉堆积。谩赢得业相随，镇日假瞒心昧己。阎王请也，从前罪业，待交谁替。争如早早修持，伴物外仙家，抛离凡世。默默湛寂，别有壶中天地。显森罗，月辉辉，观法界、神光一体。归去也，清风送朝上帝。",
            "comment": ""
        },
        {
            "title": "春二首",
            "content": "褭褭东风吹水国，金鸦影暖南山北。蒲抽小剑割湘波，柳拂长眉舞春色。白铜堤下烟苍苍，林端细蕊参差香。绿桑枝下见桃叶，回看青云空断肠。乌足迟迟日宫里，天门击鼓龙蛇起。风师剪翠换枯条，青帝挼蓝染江水。蜂蝶缤纷抱香蕊，锦鳞跳掷红云尾。绣衣白马不归来，双成倚槛春心醉。",
            "comment": ""
        },
        {
            "title": "水龙吟",
            "content": "□□含娇眼。",
            "comment": ""
        },
        {
            "title": "度世古玄歌",
            "content": "始青之下月与日，两半同升合为一。大如弹丸甘如蜜，出彼玉堂入金室，子若得之慎勿失。",
            "comment": ""
        },
        {
            "title": "西江月",
            "content": "积玉堆金闲事，惊天动地虚名。算来二足是人生，有子方为吉庆。莫道一夔足矣，也须学著徐卿。我翁休笑又添丁。这个孩儿好命。",
            "comment": ""
        },
        {
            "title": "汤周山",
            "content": "汤周二大仙，庐此得升天。风俗因兴庙，春秋不记年。锦云张紫盖，琴溜泻鸣泉。丹灶犹存鼎，仙花发故园。",
            "comment": ""
        },
        {
            "title": "水龙吟 此下原有水龙吟算来浮世一首、寥廓",
            "content": "玉炉百和发虔心，信香一炷，氤氲缭绕。来往盘旋，结成华盖。报天地恩覆载。报日月照临之德。报国王水土，丰荣快乐，报父母恩怜爱。上谢祖师圣教，丹阳师父传派。红尘普度，全真大教，丘王长在。太古居宁海。共三人暗合法界。愿皇王万岁，千秋臣宰。请门人拜。南狱一首，俱未注名氏，案此四首俱丘处机词，见溪集",
            "comment": ""
        },
        {
            "title": "南歌子",
            "content": "菖蒲泛酒香。",
            "comment": ""
        },
        {
            "title": "永遇乐",
            "content": "万法由心，应观法界，一切心造。老子瞿昙，同归去揆，不离心是道。自从识得，坎离交济，炼药粗知昏晓。云腾雨飞，蟾宫兔走，丹阙更无烦恼。气中真液，液中真气，和合不多不少。种出黄芽，炼成赤水，龙虎交围绕。七返九还，工夫到後，还我旧时年少。待三千、功圆行满，恁时是了。",
            "comment": ""
        },
        {
            "title": "满江红",
            "content": "一片闲心，明洞达、天心无曲。身未能轻举，权作道家梁屋。壶内时看吞日月，世间不羡堆金玉。任自□、虚幻转光阴，披红绿。丹砂井，黄金菊。灵芝草，琅＊竹。对无情潇洒，有何荣辱。大梦百年方外去，平生万事心头足。向人间三度见河清，蟠桃熟。",
            "comment": ""
        },
        {
            "title": "满江红",
            "content": "蓓蕾江梅，正好是、小春时候。螺浦下、乾坤间气，山川锺秀。作起风流今几代，诚斋心印亲传授。更修名、大节与谁同，韩山斗。修月斧，擎天手。鸿敛翼，云归岫。有庄园陶径，菊滋松茂。只恐东山真事业，更应西洛登耆旧。有年年、宣勤到鳌扉，黄封酒。",
            "comment": ""
        },
        {
            "title": "好事近",
            "content": "更一声啼鸟。",
            "comment": ""
        },
        {
            "title": "满江红",
            "content": "才入新年，喜两见、希奇盛事。正五旦、虹流电绕，星枢呈瑞。方庆千秋开宝运，又今六日生名世。河清生圣岳生贤，风云际。修月手，凌云气。吞泽量，飞泉思。况声名已自，惊天动地。上寿不须儿女语，著鞭且展英雄志。北方焰焰看来年，魁名字。",
            "comment": ""
        },
        {
            "title": "玉交枝/忆秦娥",
            "content": "胆样瓶儿几点春。翦来犹带水云痕。且移孤冷，相伴最深樽。每为惜花无晓夜，教人甚处不销魂。为君惆怅，独自倚黄昏。",
            "comment": ""
        },
        {
            "title": "游月宫令",
            "content": "当今圣主座龙楼，圣寿应天长，实钱喷香烟，玄宗游月宫。海晏河清，盛朝侍，群臣喜呼万岁，万人民，开乐业，愿吾皇、增福寿。",
            "comment": ""
        },
        {
            "title": "导引 贞元元年三月驾幸中都姑洗宫",
            "content": "銮舆顺动，嘉气满神京。辇路宿尘清。钩陈万旅随天仗，缥缈转霓旌。都人望幸倾尧日，鳌＊溢欢声。临观八极辰居正，寰宇庆升平。",
            "comment": ""
        },
        {
            "title": "定风波",
            "content": "一树寒梅傍小溪。夜来陡觉绽南枝。冷艳冰姿金蕊浅。堪羡。凝明因与雪霜期。折赠美人临宝鉴。云脸。鬓边斜插最相宜。凭仗高楼频祝付。说与。马融羌管且停吹。",
            "comment": ""
        },
        {
            "title": "六州",
            "content": "九龙舆。记春暮、幸蓬壶。琼囿敞，绣仗趋。年华与逝水俱。瑶京远，信息断无。宝津池面落花铺。愁晚容车来禁涂。凤箫鸾翣，西指昭陵去。旧赏蟠桃熟，又见涨海枯。应共灵真母，曳霞裾。宴清都。恨满山隅。春城翠柏藏乌。扃户剑，照灯鱼。人间一梦觉馀。泉宫窈窕锁夜龙，银江澄澹浴仙凫。烟冷金炉玉殿虚。绿苔新长，雕辇曾行处。夜夜东朝月，似旧照锦疏。侍女盈盈泪珠。",
            "comment": ""
        },
        {
            "title": "失调名",
            "content": "这愁绪、仗他谁。",
            "comment": ""
        },
        {
            "title": "最高楼",
            "content": "司春有序，排次到荼。远预报，在庭知。蕊珠宫里晨妆罢，披香殿下晓班齐。探花正、驱使问，菊花期。元不逊、梅花浮月影，也知妒、梨花带雨枝。偏恨柳、绿条垂。与其向晚包团絮，不如对酒折芳蕤。谢东君，收拾在，牡丹时。",
            "comment": ""
        },
        {
            "title": "郎宫湖亭",
            "content": "郎官遗爱凿成湖，李白题诗在昔初。春水浪翻惊野鹭，夏荷盘侧戏游鱼。冬风结冻凝青汉，秋月分光落碧虚。我爱四时风景好，买山来此创幽居。",
            "comment": ""
        },
        {
            "title": "喜团圆",
            "content": "轻攒碎玉，玲珑竹外，脱去繁华。尤殢东君，最先点破，压倒群花。瘦影生香，黄昏月馆，清浅溪沙。仙标淡伫，偏宜么凤，肯带栖鸦。",
            "comment": ""
        },
        {
            "title": "西江月",
            "content": "膝下红金不暖，窗前绛蜡犹然。夜深城麓走风烟。的砾还飘雪霰。海上正迷蝶梦，山阴未棹溪船。愿骑白凤玉为鞭。西赴瑶池芳宴。",
            "comment": ""
        },
        {
            "title": "极相思",
            "content": "一番雨过横塘。",
            "comment": ""
        },
        {
            "title": "木兰花/玉楼春",
            "content": "小春良月。尧砌蓂开三数叶。瑞启三躔。此夕人间诞女仙。寿期百岁。今日欢娱初庆晬。喜事重重。亦有嘉祥应梦熊。",
            "comment": ""
        },
        {
            "title": "奉礼歌",
            "content": "苍苍天色是还非。视下应疑。亦若斯。统元气，覆无私。四时寒暑推移。物蕃滋。造化有谁知。严大报，反本始，礼重祀神祈。律管灰吹。黄宫动，阳来复，景长时。车陈法驾，仗列黄麾。帝心祗。紫霄霁，霜华薄，星烂明垂。祥烟起，纷敷浮衮冕，六变笙镛迭奏，一诚币玉交持。宫漏声迟。千官显相多仪。百神嬉。风马云车，来止来绥。诞降纯禧。受神策、万年无极，歌颂昊天，成命周诗。",
            "comment": ""
        },
        {
            "title": "落梅风/落梅",
            "content": "宫烟如水湿芳晨。寒梅似雪相亲。玉楼侧畔数枝春。惹香尘。寿阳娇面偏怜惜，妆成一面花新。镜中重把玉纤匀。酒初醺。",
            "comment": ""
        },
        {
            "title": "满江红",
            "content": "雨过东郊，溪痕浅、山堂春晓。堪爱处，桃花流水，闲云幽鸟。物表群分红日□，天涯一点青山小。向绿阴、竹影卷柴扉，终焉了。清闲处，谁知道。方外客，人间少。且襟风杯月，醉眠芳草。大志含容天地考，真情卓立希夷杳。谩将消息寄林泉，烟霞老。",
            "comment": ""
        },
        {
            "title": "捣练子",
            "content": "心耿耿，泪双双。皓月清风冷透窗。人去秋来宫漏永，夜深无语对银缸。",
            "comment": ""
        },
        {
            "title": "裴公亭",
            "content": "裴相亭成未退身，空烦舞袖与歌尘。至今亭上萧萧竹，似对西风怨主人。",
            "comment": ""
        },
        {
            "title": "导引",
            "content": "元符锡命，祗受庆诚明。恭馆法三清。开基盛烈垂无极，金像俨天成。奉迎霞布甘泉仗，箫瑟振和声。灵辰协吉鸿仪毕，万国保隆平。",
            "comment": ""
        },
        {
            "title": "导引",
            "content": "坤仪厚载，遗德满寰中。归御广寒宫。玉容如在飚舆远，长乐起悲风。霓旌绛节下层空。云阙晓瞳曨。真游千载安原庙，圣孝与天通。",
            "comment": ""
        },
        {
            "title": "导引",
            "content": "中兴揖逊，功德仰兼隆。仁泽被华戎。鼎湖俄痛遗弓堕，日日想威容。柔仪懿范与尧同。飚驭俨相从。灵宫真馆偕来燕，垂裕永无穷。",
            "comment": ""
        },
        {
            "title": "老人行",
            "content": "有一老翁老无齿，处处无人问年纪。白发如丝向下垂，一双眸子碧如水。不裹头，又不履，相识虽多少知己。问翁毕竟何所止，笑言只在红尘里。秋风猎猎行云飞，老人此意无人会，目注云归心自知。黄口小儿莫相笑，老人旧日曾年少。浪迹常如不击舟，地角天涯自知跳。亦曾乐半夜，传筹醉朱阁。美人如花弄弦索，只恨樽前明月落。亦曾忧羁放，他乡迫暮秋。故国日边无信息，断鸿空逐水长流。或安贫，或安富，或爵通侯封万户。一任秋霜换鬓毛，本来面目长如故。水有苹兮山有芝，人意虽存事已非。有时却忆经游处，都似茫茫春梦归。迩来尤解安贫贱，不为公卿强陪面。皎如明月在秋水，动着依前还不见。还不见，可奈何，空使远人增眷恋。但只从他随物转，青楼黄阁长相见。长相见，莫殷勤，却是翁家旧主人。",
            "comment": ""
        },
        {
            "title": "十二时/忆少年",
            "content": "千年运，五叶升平。法扆坐中盈。天高日润，雷动风行。三万里声明。灵台偃伯仆边兵。事农耕。一气重滋萌。万宝迄登成。天生嘉谷，博硕又芳馨。罄齐精。谒款谢嘉生。神明地，当阳定，天位来助见人情。壁珪葱璨，金石铿鈜。仪礼盛西京。灵祈喜、福绿来盈。咏夷庚。幔城班上笏，銮路趣还衡。觚棱双阙，赭案切三清。动欢声。恩泽遍寰瀛。",
            "comment": ""
        },
        {
            "title": "鹊桥仙",
            "content": "龙山宴罢，又经旬日，还报生辰来也。今年祝寿胜年时，须满劝、十分玉斝。鱼书已报，凤帏知道，已备鸾骖鹤驾。不须寻药访桃源，且做个、风流驸马。",
            "comment": ""
        },
        {
            "title": "青玉案",
            "content": "更憔悴、羞人见。",
            "comment": ""
        },
        {
            "title": "导引",
            "content": "祥符盛际，二鄙正休兵。瑞应满寰瀛。东封西祀鸣銮辂，从幸见升平。仙游一去上三清。庙食享隆名。寝园松柏秋风起，箫吹想平生。",
            "comment": ""
        },
        {
            "title": "失调名",
            "content": "帘卷画堂人寂静。",
            "comment": ""
        },
        {
            "title": "鹧鸪天",
            "content": "题得相思字数行。起来桐叶满纱窗。秋光欲雨棋声泻，粉帐不容花露香。新寂寞，旧疏狂。玉炉消息记钱塘。小阑立遍红蕉树，一带残云趁月黄。",
            "comment": ""
        },
        {
            "title": "仙迹岩题诗二十三首·张真君祠",
            "content": "圣像迁祠出禁扃，天恩遣使从神灵。奉安钦敬祈民福，应感昭彰佑帝庭。",
            "comment": ""
        },
        {
            "title": "杂曲歌辞·水调歌第一",
            "content": "平沙落日大荒西，陇上明星高复低。孤山几处看烽火，壮士连营候鼓鼙。",
            "comment": "【注释】　　这首诗，《乐府诗集》收入卷七十九，作《近代曲辞》；《万首唐人绝句》卷五十八作《乐府辞》；《全唐诗》卷二十七作《杂曲歌辞》，都未著作者姓名。　　“水调歌”，古代乐曲名。《全唐诗》题下注：“水调，商调曲也。唐曲凡十一叠，前五叠为歌，后六叠为入破。”本篇即歌的第一叠。它是按照“水调歌”的曲谱填写的歌词，因此在声韵上不大符合一般七言绝句的平仄格律。　　这首诗写的是驻守在西域边境荒野上的连营军士，闻警候令待征的情景。诗的首二句，就黄昏至星夜军营极目所见着笔，起得平缓。“平沙落日大荒西”一句，写出地面的辽阔荒远，描绘出落日在遥远的地平线上缓缓西沉的景象。“陇上明星高复低”一句接写夜景。日落而星出，一切景物都销声匿迹，只见陇山之上明星闪烁，则夜静可知。“高复低”三字，又状出星空夜转的景象，说明时间在缓移，静夜在加深。诗从日落写到星出星移，在时间进程上和诗的结构、语势上，都给人一种悠缓的感觉，并随着时间的推移，引导读者逐步进入诗人在这两句诗里着意表现的静谧境界。　　第三句陡转，点出军情。古代边防地带，隔一段距离就于高处设一烽火台，贮狼粪于其上，一旦发现敌情，则燃火示警。“孤山几处看烽火”，是说原野上连营驻守的军士，突然看到几处孤山上燃起的报警的烽火。烽火起于幽深的静夜，划破沉寂的夜空，已使人触目而心惊。又曰“孤山几处”，则又见警报由远及近向军营飞速递传而来。极力写出军情的紧急，一下子扣紧读者的心弦。这一句在结构、语势上，以及它所描述的情事，都恰好与前二句相反，给人以一种突兀、紧迫之感。同时，由于前二句的铺叙及环境气氛的渲染，更易于从悠缓宁静中见突然、危迫与紧张。故前二句乃是欲张先弛，以收取以平显兀、以缓显迫、以静显动的艺术效果，而成为本句的绝好衬垫。　　第四句接写敌情传来后军营的反应。安扎在原野上的座座军营，连成一片，故曰“连营”，关顾首句“大荒”，也点出军势之盛。警报传来，连营军士临危而不乱，一切准备工作都在极短的时间内从容就绪，单等军令下达，鼙鼓擂响，即出战迎敌。“壮士连营候鼓鼙”，“候”字下得极妙。有的选本改“候”为“听”，不仅没有可靠的版本依据，而且使韵味顿损。“候”者，待令以出征，动在令先，则连营将士行动之神速、戒备之森严、军容之整肃可见；“听”却不同了，闻令而未动，则行动之迟缓、军容之涣散可知。第三句极写军情的紧急，造成紧张危迫的气氛，又正好是本句所叙写的情事的绝好衬垫，突现出连营将士大敌当前而无所畏惧、从容以待敌的气概和风度。　　这首诗全以纯客观的笔调写景叙事，丝毫不带有作者的主观感情色彩，但是由于它采用层层渲染烘托衬垫的艺术手法，造成环境气氛上的有张有弛，再配以结构、语势上的起伏跌宕，故仍能紧紧抓住读者，扣人心弦。　　（张金海）"
        },
        {
            "title": "春暮",
            "content": "此春眼不到湖山，过了春光只等闲。愿有东君相管领，时收花絮入帘看。",
            "comment": ""
        },
        {
            "title": "玉液泉 以上呜鹤余音卷之四",
            "content": "这消息，几人知，独我全真好。大悟来，心地清凉，便分晓。本来面目常照。最玄妙。金关开，玉户闭，来往通关窍。遍三田，觉上下和冲，降银雪，黄芽遍生芝草。姹婴舞跳。透引动龙吟虎啸。搬运在，斡旋中，坎离颠倒。龟蛇战斗，水火抽添，炉内烧丹，结就明珠晃耀。玉皇深恩宣诏。祥云攒罩。恁时稳跨青鸾，归蓬岛。",
            "comment": ""
        },
        {
            "title": "无俗念",
            "content": "参玄龃龉，强钻研道法，坚如钢铁。鸟噪猿啼谈不二，切忌随他分别。喝下明心，杖头见性，此理固难说。疑团打破，本来头面轻泄。无根树上花开，脉传今古，脱落轮回劫。拂子龟毛敲兔角，＊乌噪猿啼谈不二，切忌随他分别。喝下明心，杖头见性，此理固难说。疑团打破，本来头面轻泄。无根树上花开，脉传今古，脱落轮回劫。拂子龟毛敲兔角，漱石流泉长舌。五派宗乘，六传祖意，空立齐腰雪。为君举似，碧潭冷浸秋月。",
            "comment": ""
        },
        {
            "title": "诉衷情",
            "content": "碧天明月晃金波。清浅滞星河。深深院宇人静，独自问姮娥。圆夜少，缺时多。事因何。嫦娥莫是，也有别离，一似人麽。",
            "comment": ""
        },
        {
            "title": "上太师公相生辰诗十首",
            "content": "跋扈骄矜纠纷，兵威不定将焚。槿归宥密消兵灰，力壗枸枪息祲氛。鸿刘将军休尽策，捧觞记罢论动。四方廊无馀事，咸仰伊周辅圣君。",
            "comment": ""
        },
        {
            "title": "失调名",
            "content": "竹爆当门庭，震门陛也。",
            "comment": ""
        },
        {
            "title": "望禁苑祥光",
            "content": "佳气生天苑，葱茏几效祥。树遥三殿际，日映九城傍。山雾宁同色，卿云未可彰。眺汾疑鼎气，临渭想荣光。当并舂陵发，应开圣历长。微臣时一望，短羽欲飞翔。",
            "comment": ""
        },
        {
            "title": "送别诗",
            "content": "杨柳青青著地垂，杨花漫漫搅天飞。柳条折尽花飞尽，借问行人归不归。",
            "comment": ""
        },
        {
            "title": "西江月",
            "content": "风雨馀寒过了，池塘春水生时。迁莺飞上拂云枝。春遍柳村花市。酒面清空似水，玉杯温莹如脂。莫教花谢涴尘泥。把住东君索醉。",
            "comment": ""
        },
        {
            "title": "合宫歌",
            "content": "泰阶平。勋业属全盛。旰昃焦劳，访道缵三朝仁政。大庭蒇事款上灵。服冕执圭，侑飨尊累圣。豆笾奕奕嘉靖。神光四照百礼成。回御天门。讲丕彝，敷大庆。蒙被草木，万国仰声明。",
            "comment": ""
        },
        {
            "title": "糖多令/唐多令",
            "content": "天上谪星班。青牛初度关。幻出蓬莱新院宇，花外竹，竹边山。轩冕傥来闲。人生闲最难。算真闲、不到人间。一半神仙先占取，留一半、与公闲。",
            "comment": ""
        },
        {
            "title": "南歌子",
            "content": "风动槐龙舞，花深禁漏传。一竿红日照花砖。走马晨晖门里、快行宣。百五开新火，清明尚禁烟。鱼符不请便朝天。醉里归来疑是、梦游仙。",
            "comment": ""
        },
        {
            "title": "导引",
            "content": "九虞初毕，黼座掩瑶觞。羽卫盛煌煌。数声清跸来天上，想像赭袍光。新成清庙勗云堂。孝飨奉蒸尝。子孙千载承丕绪，景福介无疆。",
            "comment": ""
        },
        {
            "title": "遍地锦",
            "content": "吾本当初马半州。因与先师说根由。独坐圜墙向内修。功成行满赴瀛",
            "comment": ""
        },
        {
            "title": "醉蓬莱",
            "content": "正霜融日暖，两两蓂开，阳生时候。喜见文星，上有箕星照。须信岳神，储降，诞作儒林秀。一举登科，蟾宫稳步，桂香满袖。天赋麒麟，奇骨尽羡，德耀宗盟，有谁居右。宠擢珍图，龙序褒勋厚。两郡棠阴，一封芝检，飞来到如。结束曹装，入居黄阁，双亲未老。",
            "comment": ""
        },
        {
            "title": "最高楼",
            "content": "梅花好，千万君须爱。比杏兼桃犹百倍。分明学得嫦娥样，不施朱粉天然态。蟾宫里，银河畔，风霜耐。岭上故人千里外。寄去一枝君要会。表江南信相思�伞Ｇ逑闼匮抻δ讯浴Ｂ�头宜向尊前戴。岁寒心，春消息，年年在。",
            "comment": ""
        },
        {
            "title": "小重山",
            "content": "络纬声残织翠丝。金风剪不断、雁来时。梦回缄泪寄征衣。寒到早，应怪寄衣迟。心事有谁知。黄昏常立尽、暗萤飞。秋来无处不生悲。情脉脉，月转辘轳西。",
            "comment": ""
        },
        {
            "title": "庆金枝",
            "content": "新春入旧年，绽梅萼、一枝先。陇头人待信音传。算楚岸、未香残。小枕风雪凭栏干。下帘幕、护轻寒。年华永占入芳筵。付尊前、渐成欢。",
            "comment": ""
        },
        {
            "title": "浣溪沙",
            "content": "北固江头浪拍空。归帆一夜趁秋风。月明初上荻花丛。渐入三吴烟景好，此身将过浙江东。梦魂先在鉴湖中。",
            "comment": ""
        },
        {
            "title": "调笑/调笑令",
            "content": "衫湿。情何极。上下花间声转急。满船明月芦花白。秋水长天一色。芳年未老时难得。目断远空凝碧。",
            "comment": ""
        },
        {
            "title": "六州",
            "content": "承圣绪，垂意在升平。驱貔虎，策豪英。号令肃天兵。四方无复羽书征。德泽浸群生。睿谋雄俊，绌汉高狭陋，慕三皇二帝，登闳缉乐缀文明。将升岱狱告功成。玉牒金绳。腾宝飞声。事难评。轩鼎就、清都一梦俄顷。飞霞佩，乘龙驭，羽卫入高清。祥光浮动五色，迎鸾凤，杂箫笙。因山功就，同轨人至，铭旌画翣，行背重城。楚笳凝咽，汉仪雄盛，攀慕伤情。惟馀内传，知向蓬瀛。",
            "comment": ""
        },
        {
            "title": "木兰花慢",
            "content": "望阳生渐布，见梅萼、暖初回。向雪里、一枝才苞，素艳已占春台。烟笼半含粉面，透清香、暗触满襟怀。可惜前村望断，魏林庾岭栽培。皑皑。嫩蕊清光，凝笑也恁风猥。但折取行人，途中对酒，不用尊罍。芬芳正当岁暮，谩休夸桃李苦相催。早报明年律应，又还依旧先开。",
            "comment": ""
        },
        {
            "title": "鹧鸪天",
            "content": "抛却功名弃却诗。从教身染气球泥。侵晨打�捌朐苹幔�际暮演筹落魄归。园苑里，粉墙西。佳人偷揭绣帘窥。高侵云汉垂肩久，低拂花梢下脚迟。",
            "comment": ""
        },
        {
            "title": "满庭芳",
            "content": "兽炉烟断，残烛照庭帏。",
            "comment": ""
        },
        {
            "title": "挂金索",
            "content": "养元初。心猿意马牢栓住。六贼尽、不曾贪图。杳杳冥冥，昏昏默默处。湛湛澄澄，性停命住。",
            "comment": ""
        },
        {
            "title": "鹧鸪天",
            "content": "此夕薰风息舜弦。明朝早振蓐收权。鹊饶喜舌喧华屋，烛富祥光耀绮筵。宣玉旨，敕炎官。月宫催诞跨鸾仙。福如沧海无穷极，寿比灵椿过八千。",
            "comment": ""
        },
        {
            "title": "南乡子",
            "content": "真汞与真铅。产在先天与后天。大要知时勤采取，玄玄。得穴何愁不作仙。进火要精专。番究前弦与后弦。屯卦抽添蒙卦止，难传。毫发差殊",
            "comment": ""
        },
        {
            "title": "失调名",
            "content": "小窗幽幌，独坐都无侣。",
            "comment": ""
        },
        {
            "title": "＊心香",
            "content": "情欲消亡，脱了根尘。乐虚恬淡崇真。形如野鹤，性似孤云。到处为家，风为伴，月为邻。住世无心，异俗超群。握玄机、哩＊哩＊。省一点颜貌常新。得至真功，全真行，侍真君。",
            "comment": ""
        },
        {
            "title": "失调名",
            "content": "恨江南塞北，鱼沈雁杳，空肠断、书难寄。",
            "comment": ""
        },
        {
            "title": "失调名",
            "content": "夜寒斗觉罗衣薄。",
            "comment": ""
        },
        {
            "title": "西江月",
            "content": "一片冰霜气概，几多锦绣文章。鹏抟相踵桂枝香。盛事争夸歆向。岁岁蓂敷九叶，喜催一线迎长。柏松祝算奉霞觞。事业非熊吕望。",
            "comment": ""
        },
        {
            "title": "失调名",
            "content": "彩缕旛儿花枝小。凤钗上、轻轻斜袅。",
            "comment": ""
        },
        {
            "title": "伤双燕",
            "content": "燕燕于飞春欲暮，终日呢喃语如诉。但闻寄唳来潇湘，不闻有意如烈妇。夏氏狂儿好游猎，弹射飞禽类几绝。梁间双燕术泥至，飞铁伤雄当儿戏。雌燕视之兀如凝，不能人言人不知。门前陂水清且泚，一飞径溺澄润底。伤哉痛恨应未休，安得化作吕氏女，手刃其头报夫仇。",
            "comment": ""
        },
        {
            "title": "合水县玉泉石崖刻",
            "content": "山脉逗飞泉，泓澄傍岩石。乱垂寒玉筱，碎洒珍珠滴。澄波涵万象，明镜泻天色。有时乘月来，赏咏还自适。",
            "comment": ""
        },
        {
            "title": "喜迁莺",
            "content": "死生都怕。这轮回贩骨，如何得罢。不悟真常，强生枝节，性命了达不下。有中不解，无中无里，难明真假。离万法。这本来一点，何处安搭。敢问些儿话。修真养性，如何凭执把。甚是明心，甚为见性，甚是万缘不挂。甚为明月清风，甚是玲珑脱洒了。真法告，师父慈悲，提携点化。",
            "comment": ""
        },
        {
            "title": "步步娇",
            "content": "传得一口诀。教我去栽接。自从栽接后，全别。玉蕊金花果结子，哑子吃饧蜜，难说。",
            "comment": ""
        },
        {
            "title": "义试诗·孔明草庐图",
            "content": "南阳高卧屈将军，往事流传水墨昏。莫讶轴闲茅屋小，个中藏得汉乾坤。",
            "comment": ""
        },
        {
            "title": "秋蕊香",
            "content": "眼也生应哭破。",
            "comment": ""
        },
        {
            "title": "仙迹岩题诗二十三首·演教堂",
            "content": "参稽道德本无言，不二门开阐古先。多谢师尊传演教，要令后学悟真诠。",
            "comment": ""
        },
        {
            "title": "寻梅",
            "content": "幽香浅浅湿未透。认雪底、思来始有。翦裁尚觉琼瑶皱。苦寒中、越恁骨清肌瘦。东风气象园林旧。又去年、而今时候。急宜小摘当尊酒。选一枝、且付玉人纤手。",
            "comment": ""
        },
        {
            "title": "花酒令",
            "content": "花酒。是我平生结底亲朋友。十朵五枝花，三杯两盏酒。休问南辰共北斗。任从他鸟飞兔走。酒满金卮花在手。且戴花饮酒。",
            "comment": ""
        },
        {
            "title": "惜黄花",
            "content": "庭梧叶坠。",
            "comment": ""
        },
        {
            "title": "玉胡蝶",
            "content": "捉住玉山赤凤，神舟同泛，激浪漂浮。便使乌龟开口，出头喜谟，吸洪涛、枯干北海，使巨波、浇灌西湖。自舒敷。水纹花面，此日是金铺。光珠。盈盈照耀，恰如明月，晃晃方隅。普遍腾辉，尽成霞彩环纡。见圆珠、深深渐见，结宝丹、空外超逾。得临大罗天上，永永惺苏。",
            "comment": ""
        },
        {
            "title": "渔家傲",
            "content": "我有光珠无买价。光明常照芝田下。更没之乎并者也。知音寡。世间谁是能行者。一万精光浑守舍。四百四病都齐罢。透出火龙归造化。回仙驾。更无一点尘随马。",
            "comment": ""
        },
        {
            "title": "瑞鹧鸪慢/瑞鹧鸪",
            "content": "北暴东顽，纳款慕义争来。日新君德更明哉。歌咏载衢街。清宁海宇无馀事，乐与民同燕春台。一年一度上元回。愿醉万年杯。",
            "comment": ""
        },
        {
            "title": "题壁",
            "content": "猛风拔大树，其树根已露。上有寄生草，青青独未寤。",
            "comment": ""
        },
        {
            "title": "驻马听",
            "content": "雕鞍成谩驻。望断也不归，院深天暮。倚遍旧日，曾共凭肩门户。踏青何处所，想醉拍、春衫歌舞。征旆举。一步红尘，一步回顾。行行愁独语。想媚容、今宵怨郎不住。来为相思苦。又空将愁去。人生无定据。叹後会、不知何处。愁万缕。仗东风、和泪吹与。",
            "comment": ""
        },
        {
            "title": "奉礼歌",
            "content": "六龙承驭。紫坛平、瑞蔼葱笼拥神都。肃环卫、严貔虎。鸡人行漏传呼。灵景霁、星斗临帝居。旷天宇。微风来、翠幄绕相鸟。对越方初。笳鼓震，饶箫举。阳律才动协气舒。氛祲交祛。物昭苏。抚瑶图。柴类精诚，当契唐虞。思前古。泰平承多祐。包戈偃革，柔远咏皇谟。称文武。四表覆盂。端冕出、从路车。兵帅谨储胥。唯奏凯、乐康臞。朝野欢娱。歌帝烈，扬盛节，园丘礼大洽，霈泽绵区。",
            "comment": ""
        },
        {
            "title": "玉珑璁",
            "content": "城南路。桥南路。玉钩帘卷香横雾。新相识。旧相识。浅颦低拍，嫩红轻碧。惜惜惜。刘郎去。阮郎住。为云为雨朝还暮。心相忆。空相忆。露荷心性，柳花踪迹。得得得。",
            "comment": ""
        },
        {
            "title": "临江仙",
            "content": "花影半帘初睡起，绣鞋着罢慵移。窥妆强把绿窗推。隔花双蝶散，犹似梦初回。纤指弹瓯呼女伴，出帘那共徘徊。闲将罗袖倚朱扉。楼台临水处，日午燕争飞。",
            "comment": ""
        },
        {
            "title": "浪淘沙",
            "content": "帘外五更风。吹梦无踪。画楼重上与谁同。记得玉钗斜拨火，宝篆成空。回首紫金峰。雨润烟浓。一江春浪醉醒中。留得罗襟前日泪，弹与征鸿。",
            "comment": ""
        },
        {
            "title": "满江红",
            "content": "一片秋光，看天宇、修眉浮绿。都怪问、今朝爽气，十分堪掬。梅岳仙翁来瑞世，年年好景人间足。醉黄花、三日却称觞，锺天禄。不用把，香为祝。身自有，长生箓。只宽平六考，几多戬谷。袖手珍祠为足计，急流勇退宁随俗。把庄椿、从此计春秋，无穷福。",
            "comment": ""
        },
        {
            "title": "念奴娇",
            "content": "素娥不老，才胜赏中秋、无边月色。又报仙翁来桂苑，连庆生申佳节。玉宇无尘，金茎有露，对景成三绝。重阳近也，黄花香入瑶席。尽说湖海元龙，裕民堂上，几度吟梅雪。满眼阴阴甘棠树，消得寿同南极。八桂难留，九芝促觐，早露真消息。星辰听履，好看明岁今日。",
            "comment": ""
        },
        {
            "title": "永遇乐",
            "content": "个个修行，人人咽纳，谁悟真道。曲径多岐，旁门小法，误了人多少。容成岂是，神仙究竟，采药谩多炉灶。忽一朝，脱却桶底，性根坏倒。争如内观，无为清净，学取本来庄老。匹配阴阳，抽添铅汞，八卦为端表。人生如梦，流年似箭，回首也须闻早。贪迷恋，春花秋月，何时是了。",
            "comment": ""
        },
        {
            "title": "失调名",
            "content": "有个秀才姓汪。骑个驴儿过江。江又过不得，做尽万千趋锵。",
            "comment": ""
        },
        {
            "title": "行香子 此首历代诗余卷一百十九及词林纪事",
            "content": "短短横墙。矮矮疏窗。＊憎儿、小小池塘。高低叠障，绿水边傍。却有些风，有些月，有些凉。日用家常。木几藤床。据眼前、水色山光。客来无酒，清话何妨。但细烹茶，热烘盏，浅浇汤。",
            "comment": ""
        },
        {
            "title": "翠微峰",
            "content": "洞里乾坤世莫知，时闻啸鹤带云归。几回洞口乘风立，欲挟飞仙入翠微。",
            "comment": ""
        },
        {
            "title": "瑶台月",
            "content": "严风凛冽，万木冻，园林肃静如洗。寒梅占早，争先暗吐香蕊。逞素容、探暖欺寒，遍妆点、亭台佳致。通一气，超群卉。值腊後，雪清丽。开筵共赏，南枝宴会。好折赠、东君驿使。把岭头信息远寄。遇诗朋酒侣，尊前吟缀。且优游，对景欢娱，更莫厌、陶陶沈醉。羌管怨，琼花缀。结子用调鼎饵。将军止渴，思得此味。",
            "comment": ""
        },
        {
            "title": "句",
            "content": "赢得儿童叫夫子，可怜名位只都官。",
            "comment": ""
        },
        {
            "title": "昼锦堂",
            "content": "雨洗桃花，风飘柳絮，日日飞满雕檐。懊恼一春幽恨，尽属眉尖。愁闻双飞新燕语，更堪孤枕宿酲忺。云鬟乱，独步画堂，轻风暗触珠帘。多厌。晴昼永，琼户悄，香销金兽慵添。自与萧娘别後，事事俱嫌。短歌新曲无心理，凤箫龙管不曾拈。空惆怅，长是每年三月，病酒恹恹。",
            "comment": ""
        },
        {
            "title": "西江月",
            "content": "八月秋中玉律，十分月满瑶台。芳姿谪下佛宫来。疑是东方世界。黛绿旋闻香发，桃红新晕芳腮。春风满面笑容开。长似观音自在。",
            "comment": ""
        },
        {
            "title": "鹧鸪天",
            "content": "春入江梅破晚寒。冻枝惊鹊语声乾。离愁满抱人谁问，病耳初闻心也宽。风细细，露珊珊。可堪驿使道漫漫。斜梢待得人来後，簪向乌云仔细看。",
            "comment": ""
        },
        {
            "title": "鹊桥仙 月蚀",
            "content": "前年蚀了，去年蚀了，今年又盏来了。＊娥传语这妖蟆，逞脸则管不了。锣筛破了，鼓擂破了，谢天地早是明了。若还到底不明时，黑洞洞、",
            "comment": ""
        },
        {
            "title": "祝英台近",
            "content": "剪酴醿、移红药，深院教鹦鹉。消遣宿酲，敧枕熏沈炷。自从载酒西湖，探梅南浦，久不见、雪儿歌舞。恨无据。因甚不展眉头，凝愁过百五。双燕见情，难寄断肠句。可怜泪湿青绡，怨题红叶，落花乱、一帘风雨。",
            "comment": ""
        },
        {
            "title": "鹧鸪天",
            "content": "五日都无一日阴。住来车马闹如林。葆真行到烛初上，丰乐游归夜已深。人未散，月将沈。更期明夜到而今。归来尚向灯前说，犹恨追游不称心。",
            "comment": ""
        },
        {
            "title": "吴孙皓初童谣",
            "content": "宁饮建业水，不食武昌鱼。宁还建业死，不止武昌居。",
            "comment": ""
        },
        {
            "title": "水调歌头",
            "content": "阿谁煎凤髓，续此玉琴弦。依然音调清婉，律吕互相宣。天使彭城姝丽，来配鲁邦才子，永作地行仙。况有盈门礼，百两拥骈阗。更临鸾，看举案，两无偏。从此欢谐千岁，月下与花前。剩长芝兰玉树，俱作蟾宫佳客，声誉振螺川。仍看明年去，平步上青天。",
            "comment": ""
        },
        {
            "title": "青玉案",
            "content": "征鞍不见邯郸路。莫便匆匆去，秋风萧条何以度。明窗小酌，暗灯清话，最好留连处。相逢各自伤迟暮，犹把新诗诵奇句。盐絮家风人所许。如今憔悴，但馀衰泪，一似黄梅雨。",
            "comment": ""
        },
        {
            "title": "满庭芳",
            "content": "过去休思，未来莫想，见前一念俱忘。三心灭去，显出法中王。便是生前面目，无形貌、独露堂堂。玄玄理，四方真＊，钻攒结聚中黄。闲闲常内守，胜如尘世，苦海茫茫。任随缘随分，柔弱和光。渐渐轮回路出，看看近、来到蓬庄。功成日，携云独步，朝见礼虚皇。",
            "comment": ""
        },
        {
            "title": "含笑花",
            "content": "薄薄沈熏骨，英英玉炼颜。恼人风味别，斗帐梦中间。",
            "comment": ""
        },
        {
            "title": "鹧鸪天",
            "content": "烛影摇红玉漏迟。鹊桥仙子下瑶池。倾杯乐处笙歌沸，苏幕遮阑笑语随。醉落魄，阮郎归。传言玉女步轻移。凤凰台上深深愿，一日和鸣十二时。",
            "comment": ""
        },
        {
            "title": "鹊桥仙",
            "content": "元家道保，白家阿雀，俱生在、五旬有八。喜君得子与同年，怪檐外、鹊□嘲哳。我疑释老，携来付与，人尽说、眉如翠刷。龙门种定入龙门，且早做、韩檠生活。",
            "comment": ""
        },
        {
            "title": "秋千儿词",
            "content": "小子里、灯□声，明年又添一岁。",
            "comment": ""
        },
        {
            "title": "孤鸾",
            "content": "天然标格。是小萼堆红，芳姿凝白。淡伫新妆，浅点寿阳宫额。东君相留厚意，倩年年、与传消息。昨夜前村雪里，有一枝先折。念故人、何处水云隔。纵驿使相逢，难寄春色。试问丹青手，是怎生描得。晓来一番雨过，更那堪、数声羌笛。归去和羹未晚，劝行人休摘。",
            "comment": ""
        },
        {
            "title": "点绛唇",
            "content": "春雨濛濛，淡烟深锁垂杨院。暖风轻扇。落尽桃花片。薄幸不来，前事思量遍。无由见。泪痕如线。界破残妆面。",
            "comment": ""
        },
        {
            "title": "捣练子",
            "content": "偏□戏，最风流。斗帐金猊暖不收。一阵蜜蜂狂絮里，酒酣眠折玉搔头。",
            "comment": ""
        },
        {
            "title": "点绛唇",
            "content": "仙子仙郎，两情今是欢娱会。莲花池内。好个鸳鸯对。一自芳容，一自才华最。真佳配。荣华富贵。寿考千秋岁。",
            "comment": ""
        },
        {
            "title": "眼儿媚",
            "content": "杨柳丝丝弄轻柔。烟缕织成愁。海棠未雨，梨花先雪，一半春休。而今往事难重省，归梦绕秦楼。相思只在，丁香枝上，豆蔻梢头。",
            "comment": "【注释】①秦楼：秦穆公女弄玉与其夫萧史所居之楼。此指王雱妻独居之所。②丁香：常绿乔木，春开紫或白花，可作香料。③豆蔻：草本植物，春日开花。【评解】相传因王雱多病，父安石令雱妻独居楼上，后王雱病卒，妻别嫁。这首词抒写春半相思之情。景极工而情极婉。柳烟织愁，梦绕秦楼，已可概括其意；更加以“海棠未雨”“相思只在”诸句，愈见愁浓思深。全词轻柔婉媚，细腻含蓄。情思缠绵，欲言不尽。【集评】薛砺若《宋词通论》：王雱词虽不多见，然较介甫蕴藉婉媚多矣。足见当年临川王氏家学一斑。--引自惠淇源《婉约词》此词内容当是触眼前之景，怀旧日之情，表现了伤离的痛苦和不尽的深思。上片第一句“杨柳丝丝弄轻柔 ”，柳条细而长，可见季节是在仲春。“弄”是写垂柳嫩条在春风吹拂下的动态 。这已是一种易于撩拨人们情绪的景色了。但光是这一句，还看不出情绪究竟是喜乐还是悲愁来。接下一句“烟缕织成愁”，情绪的趋向就明白了。但写仲春之愁，如何写法？作者运用了他的特技：海棠未遭雨打，还在枝头盛放；梨花又似争先，如雪般的开了，这不是很典型的良辰美景吗？可要知道，只有九十日的春天，却当此时已有一半过去了！好就好在“一半春休”这一句；如果没有这一句，上面所说的 “烟缕织成愁”，就会变得无病呻吟。若只有眼前景色的凭空触发，而没有内在的愁的根源，则即使是再大再多的外因，也起不了作用。于是在下片中，就把这个郁结交代出来了：“而今往事难重省，归梦绕秦楼。”原来有一段值得留恋、值得追怀的往事。但是年光不能倒流，历史无法重演，旧地又不能再到，则只有凭借回归的魂梦，围绕于女子所居的值得怀念的地方了。这两句写出了爱情和别离所带来的痛苦，但又念念不能忘怀，因此接下去写道：“相思只在：丁香枝上，豆蔻梢头。”词人的相思之情，只有借丁香和豆蔻才能充分表达啊！这不是分明在感叹自己心底的深情正象丁香一般郁而未吐，但又是多么希望能和自己心爱的人象豆蔻一般共结连理吗？整个下片的意思是说，尽管一切的梦幻都已失落，然而自己内心缠绵不断的情意依然专注在那个可人身上，真是“春蚕到死丝方尽”啊！"
        },
        {
            "title": "满江红",
            "content": "瑞霭长安，京城里、非烟非雾。须信道、岳锺神秀，再生商傅。节过重阳才一日，祥开蓬岛群仙聚。见箕星、昴宿辉文昌，欣初度。五马贵，荣朝著。人品异，多文富。况清廉如水，襦歌督府。伫想君正烦燮理，一封召入为霖雨。指庄椿、祝寿八千春，从今数。",
            "comment": ""
        },
        {
            "title": "点绛唇",
            "content": "万木凋残，早梅独占孤根暖。前村雪满。昨夜南枝绽。堪恨倚栏，容易吹羌管。飘琼片。翠蛾争选。贴向桃花面。",
            "comment": ""
        },
        {
            "title": "失调名",
            "content": "须信道、颜色如花，命如秋叶。",
            "comment": ""
        },
        {
            "title": "满江红",
            "content": "谁知恩爱，变成怨恨。",
            "comment": ""
        },
        {
            "title": "仙迹岩题诗二十三首·云根石",
            "content": "一片轮囷迹严存，无心出岫瑞腾坤。不随风雨轻舒卷，触石凝然正性根。",
            "comment": ""
        },
        {
            "title": "满江红",
            "content": "长风送月，近中秋、更无一点尘俗。绛阙真仙来瑞世，昨夜翔鸾飞鹄。奕世登科，诸昆竞秀，名盖天南北。持心恬退，更能韫椟藏玉。须信宪幕平反，据经议狱，全活阴功足。川泳云飞宾主意，荐剡新翻浓墨。一路欢声，几多和气，吹作长生曲。赐环促召，清班两鬓长绿。",
            "comment": ""
        },
        {
            "title": "失调名",
            "content": "枕冷衾寒，夜长无奈愁何。",
            "comment": ""
        },
        {
            "title": "沁园春",
            "content": "有鹤东来，鸣而向余，借篇寿词。道临皋亭下，坡仙曾梦，锦宫城里，清献常携。山斗才名，冰霜节操，苏赵如今重见之。生申旦，正菊花开後，橙子黄时。自从枳棘鸾栖。何尚泛芙蓉绿水池。便来归西掖，坐看红药，也应天禄，书照青藜。顾我鸡群，来陪燕贺，且祝千年寿与齐。樽前鹤，乃翩跹起舞，来上瑶卮。",
            "comment": ""
        },
        {
            "title": "相思引",
            "content": "笑盈盈，香喷喷。姑射仙人风韵。天与肌肤常素嫩。玉面犹嫌粉。斜倚小楼凝远信。多少往来人恨。只恐乘云春雨困。迤逦娇容褪。",
            "comment": ""
        },
        {
            "title": "渔家傲",
            "content": "至道不遥只在迩。毫厘差失如千里。道是难来元却易。如相契。一超直入如来地。水火交时为既济。三尸六贼都回避。只此长生仍久视。身口意。化成一点冲和气。",
            "comment": ""
        },
        {
            "title": "菩萨蛮",
            "content": "衔泥双燕来还去。",
            "comment": ""
        },
        {
            "title": "太常引",
            "content": "百年勋业镜中看。叹行路古来难。风雨换朱颜。更谁管、安仁鬓斑。掀天声价，凌云气势，短梦破槐安。回首问青山。放一片、孤云自闲。",
            "comment": ""
        },
        {
            "title": "导引",
            "content": "天仪安豫洽无为。九域被雍熙。鸾刀亲割升圭瓒，清庙展孝思。箫韶九变皇灵格，嘏告显深慈。精诚动感归能飨，福祚衍金枝。",
            "comment": ""
        },
        {
            "title": "失调名",
            "content": "湖腻烟光，柳垂新绿。",
            "comment": ""
        },
        {
            "title": "步步高",
            "content": "四更里，玄圃清风细。来往无凝滞。解垢衣。心月高悬照云溪。上天梯。独折蟾宫桂。三界十方惟独步。认得曹溪路。一物无。真欢真乐饮醍醐。不须沽。高唱无声曲。",
            "comment": ""
        },
        {
            "title": "瑞鹤仙",
            "content": "过重阳三九。正日行析木，方移旦柳。天公爱黔首。念整顿乾坤，须还大手。蚌珠才剖。玉麒麟、世间希有。想当年，玉燕投怀，瑞气应冲牛斗。非偶。节逢庆会，华渚虹流，北枢电绕。明良须偶。盈月第、分前後。念元鸟生商，嵩神孕甫，两听管弦新奏。愿年年，主圣臣贤，与天长久。",
            "comment": ""
        },
        {
            "title": "朝士戏任毂",
            "content": "云林应讶鹤书迟，自入京来探事宜。从此见山须合眼，被山相赚已多时。",
            "comment": ""
        },
        {
            "title": "蓦山溪",
            "content": "梅传春信，又报年华晚。昨夜半开时，似雪到、梢头未遍。凝酥缀粉，绰约玉肌肤，香黯淡，月朦胧，谁是黄昏伴。故园深处，想见孤根暖。千里未归人，向此际、只回泪眼。凭谁为我，折寄一枝来，凝睇久，俯层楼，忍更闻羌管。",
            "comment": ""
        },
        {
            "title": "柳梢青",
            "content": "爆竹声收，烧灯节过，恰又经旬。闻道当年，长庚梦李，嵩岳生申。江淮草木知名。有多少、阴功在人。只恐称觞，棠阴未徙，促觐枫宸。",
            "comment": ""
        },
        {
            "title": "赠日本僧寂照礼天台山",
            "content": "沧波泛瓶锡，几月到天朝。乡信日边断，归程海面遥。秋泉吟裹落，霜叶定中飘。为爱花风住，扶桑梦自消。",
            "comment": ""
        },
        {
            "title": "题水心寺水轩",
            "content": "分飞南渡春风晚，却返家林事业空。无限离情似杨柳，万条垂向楚江东。",
            "comment": ""
        },
        {
            "title": "导引",
            "content": "民康俗阜，万国乐升平。庆海晏河清。唐尧禹舜垂衣化，讵比我皇明。九天宝命垂丕贶，云物效祥英。星罗羽卫登乔岳，亲告禅云亭。我皇垂拱，惠化洽文明。盛礼庆重行。登封降禅燔柴毕，天仗入神京。云雷布泽遍寰瀛。遐迩振欢声。巍巍圣寿南山固，千载贺承平。",
            "comment": ""
        },
        {
            "title": "句",
            "content": "但看建德安民榜，即是虚翁德政碑。",
            "comment": ""
        },
        {
            "title": "小重山",
            "content": "六曲句阑四面风。",
            "comment": ""
        },
        {
            "title": "题旌忠亭",
            "content": "转战谯门日再晡，空拳犹自把戈鈇。身垂虎口方安坐，命弃鸿毛更疾呼。柱下杲卿存断节，袴间杵臼得遗孤。可怜三尺英雄气，不愧山西士大夫。贼壮兵孤众胆惊，忠臣此日见专城。负君罪大宁如死，守土诚坚不问生。报国寸心无自愧，呼天浩气几时平。潺湲多少英雄泪，千古封江不断声。",
            "comment": ""
        },
        {
            "title": "戏题林灵素书像",
            "content": "当日先生在市尘，世人那识是真仙。只因学得飞升后，难犬随也上天。",
            "comment": ""
        },
        {
            "title": "失调名",
            "content": "奈愁又、愁无避处，愁随一线□长。",
            "comment": ""
        },
        {
            "title": "导引",
            "content": "太霄垂佑，绵宇洽祺祥。秘检焕云章。宸心虔奉崇徽号，茂典迈前王。霞明藻卫列通庄。宝册奉琳房。都人震抃腾谣颂，亿载保欢康。",
            "comment": ""
        },
        {
            "title": "永遇乐",
            "content": "试问诸公，本来模样，如何形状。纵使丹青，难描这个，旷劫端严相。无形无影，观之不见，听之又无响。露堂堂、不摇不动，目前甚是明朗。人还省悟，回光返照，莫向外边劳攘。放下诸缘，屏除万事，物物离心上。迷云消散，性天独露，心月永无遮障。与三界、一切诸仙，并无两样",
            "comment": ""
        },
        {
            "title": "失调名",
            "content": "平地一声雷。",
            "comment": ""
        },
        {
            "title": "步步高",
            "content": "五更里，架上金鸡叫。路上行人俏。方欲晓。没底篮儿杖头挑。跨风飚。同赴蓬莱岛。此个家风谁知道。得也无衰老。琅板敲。碧波深处钓鲸鳌。出波涛。采就长生药。",
            "comment": ""
        },
        {
            "title": "齐天乐",
            "content": "百花香里莺声好，晴日暖风天气。诗境春融，壶天昼永，今日祥开弧矢。疏帘约翠。想歌遏行云，暖薰沉水。羽扇纶巾，寿星因甚降尘世。那堪流觞节近，一樽相庆处，何用辞醉。管领溪山，平章风月，从此身心无累。明年此际。愿添个孙枝，伴君娱戏。举案齐眉，更同龟鹤□。",
            "comment": ""
        },
        {
            "title": "沁园春",
            "content": "自古贤愚，日月轮催，尽沉下泉。汉张陈义，断因名利，恣奢华后，破坏家园。＊庙江边，汉陵原畔，势尽还空皆亦然。英雄辈，尽道傍坏＊坟，衰草绵绵。呜呼往事堪怜。染虚幻浮花逐逝川。又争如省悟尘劳，爱趣贫闲。居素保炼丹田。越过轮回，超升苦海，直上清凉般若船。逍遥岸，会玄妙云路，同访桃源。",
            "comment": ""
        },
        {
            "title": "浣溪沙",
            "content": "雨气兼香泛芰荷。回舟冒雨懒披蓑。夜阑风静水无波。白酒追欢常恨少，青山入望岂嫌多。人间荣辱尽从他。",
            "comment": ""
        },
        {
            "title": "小重山",
            "content": "水风生处小亭临。",
            "comment": ""
        },
        {
            "title": "失调名",
            "content": "柳丝只解风前舞。诮系惹、那人不住。",
            "comment": ""
        },
        {
            "title": "水调歌头",
            "content": "何以作公寿，一纸寄讴吟。当年生申有兆，鸑鷟梦文禽。气宇虹霓万丈，胸次蟠龙七泽，锦绣萃中心。高谊薄云表，随处是知音。人俊逸，文卓荦，气雄深。版岩合辞故隐，霖雨慰当今。且把梅花酌酒，行即桂枝入手，桑荫未移阴。珍重此时祝，何日盍朋簪。",
            "comment": ""
        },
        {
            "title": "阮郎归",
            "content": "春风吹雨绕残枝。落花无可飞。小池寒渌欲生漪。雨晴还日西。帘半卷，燕双归。讳愁无奈眉。翻身整顿著残棋。沈吟应劫迟。",
            "comment": "【注释】 “春风”二句起调低沉，一开始就给人以掩抑低迴之感。春风吹雨已自凄凉，而花枝已凋残矣，风雨仍依旧吹打不舍，景象更为惨淡 。“落花无可飞”，写残红满地，沾泥不起，比雨绕残枝，又进一层，表面上写景，实际上渗透着悲伤情绪。两句为全篇奠定了哀婉的基调。三、四句写雨霁天晴 ，接理色调应该转为明朗，情绪应该转为欢快。可是不然，词的感情旋律仍旧脱离不了低调。盖风雨虽停，而红日却已西沉。因此凄凉的氛围非但没有解除，反而又被被抹上了一层暮色。词的下阕，由写景转入抒情，仍从景物引起。“帘半卷，燕双归”，开帘待燕，亦闺中常事，而引起下句如许之愁，无他，“双燕”的“双”字作怪耳。其中燕归又与前面的花落相互映衬。花落已引起红颜易老的悲哀；燕归来，则又勾起不见所欢的惆怅。燕双人独。怎能不令人触景生愁，于是迸出“讳愁无奈眉”一个警句。所谓“讳愁”，并不是说明她想控制自己的感情，掩抑内心的愁绪，而是言“愁”的一种巧妙的写法。“讳愁无奈眉”，就是对双眉奈何不得，双眉紧锁，竟也不能自主地露出愁容，语似无理，却比直接说“愁上眉尖”。艺术性高多了。结尾二句，紧承“讳愁”句来。因为愁词无法排遣，所以她转过身来，整顿局上残棋 ，又从而着之，借以移情，可是着棋以后，又因心事重重，落子迟缓，难以应敌。这个结尾通过词中人物自身的动作，生动而又准确地反映了纷乱的愁绪。"
        },
        {
            "title": "失调名",
            "content": "宝鸭香凝袖。",
            "comment": ""
        },
        {
            "title": "西江月",
            "content": "翠岭游仙梦破，暖香残酒醒时。子规啼月下花枝。日涌山光照市。柳拂眉间黛色，桃匀脸上胭脂。凄凄芳草路无泥。脉脉归心似醉。",
            "comment": ""
        },
        {
            "title": "添字浣溪沙/山花子",
            "content": "取次匀妆粉有痕。参差玉软淡精神。姑射重绡风卷乱，喜相迎。蝶戏飞层双翅重，清中富贵最多情。全似寿阳当日事，点残英。",
            "comment": ""
        },
        {
            "title": "步步娇",
            "content": "真行与真功。刀圭快如风。不遇真师匠，难明。你若做时第一功。浑身百关节，齐通。",
            "comment": ""
        },
        {
            "title": "庆清朝",
            "content": "北陆严凝，东郊料峭，化工争付归期。前村夜来雪里，先见纤枝。想像靓妆淡伫，钗头翡翠茧蛾儿。冰壶莹，坐间静对，姑射仙姿。潇洒处，非艳冶最奇。是名赋、处士新诗。尊前坐曲，忍听羌管频吹。试问占先众卉，微笑不奈苦寒欺。何须问，定应未羡，桃李芳菲。",
            "comment": ""
        },
        {
            "title": "沁园春",
            "content": "我善观梅，识梅妙处，舍我其谁。待裁冰翦雪，已无足道，凝酥弄粉，愈不为奇。枉费心神，巡檐索笑，点检南枝并北枝。梅应道，似这般题品，未是相知。分明有个端倪。遮莫把人间凡眼窥。那精神全在，半含蕊处，风流全在，未有香时。万木丛边，两三点白，此是生生化化机。花开也，又怎生消得，个样词儿。",
            "comment": ""
        },
        {
            "title": "题房鲁题名后",
            "content": "姚家新婿是房郎，未解芳颜意欲狂。见说正调穿羽箭，莫教射破寺家墙。",
            "comment": ""
        },
        {
            "title": "玉交梭 梭疑枝之误",
            "content": "我已叮咛劝。展手心休倦。后巷前街，茶坊酒肆且遍。绕巡门，散喏好降心，与修行方便。一志休回转。趁了今生愿。神气冲和，阴阳升降，虎龙争斗，迸金灿烂。绕丹田，看真人出现。",
            "comment": ""
        },
        {
            "title": "西江月",
            "content": "忆昔钱塘话别，十年社燕秋鸿。今朝忽遇暮云东。对坐旗亭说梦。破帽手遮西日，练衣袖卷寒风。芦花江上两衰翁。消得几番相送。",
            "comment": ""
        },
        {
            "title": "西江月",
            "content": "世有学人无数，愚痴妄意如麻。铅汞错认结为砂。运火欲觅黄芽。千日虎劳心力，人人尽破其家。真铅似火本无瑕。将凤砍比狂鸦。",
            "comment": ""
        },
        {
            "title": "瑶台月",
            "content": "黄粱梦断。把眼底浮华，须当猛省，凡笼跳出，物外有何萦绊。镇相随、霞友云朋，任到处、风邻月伴。逍遥客，无拘管。游绿水，玩青山，疏散。这些儿快乐，千金不换。任人争名夺利权。且俺咱，觅个左转。处箪、瓢活计，占断人间慵懒。乐终朝、一枕高眠，放四大、长舒短展。红尘内，君试看。算谁似我清闲。堪羡。向闲中，别有拿云手段。",
            "comment": ""
        },
        {
            "title": "玉楼春",
            "content": "天上双星欢迤逦。报道一门双喜。果庆双弧矢，双桂连芳，双璧光华起。看取他时双彩戏。双堕号、机云才子。更带横双玉，鱼佩双金，作个无双字。",
            "comment": ""
        },
        {
            "title": "千秋岁",
            "content": "金陵秋早。四日中元到。天降诞，真英表。长庚腾瑞气，箕宿增辉耀。膺帝渥，十连镇抚民多少。莫惜椒觞倒。祝寿称难老。分帅阃，江东小。看看飞诏下，早趣黄扉召。平章了，长生学取神仙道。",
            "comment": ""
        },
        {
            "title": "嘲林叔茂私挈楚娘",
            "content": "三山城内有神仙，一个夫人一个偏。开口笑时真似品，直身眠处恰如川。并头难叙胸中事，欹枕须防背后拳。王恺石崇池里藕，分明两个大家莲。",
            "comment": ""
        },
        {
            "title": "沁园春 按原误作满庭芳，兹据律改。",
            "content": "遇此荒年，天下门徒，受魔受难。过此番才显真诚，道友杀那，慷慨应过天仙。广化天尊，忠昭烈士，甲子旬中要五千。加刚志，九天仙阙，无数金莲。逢魔一志当先。心上休教邪共偏。举刀时，一性如山不动，三清上圣，到处随现，不在功全。不须行满，一志无疑，上圣劝诸门弟，肯忘形忘体，随我升天。",
            "comment": ""
        },
        {
            "title": "金殿乐慢",
            "content": "驾紫鸾軿。乘风缥缈游仙。红霓蘸影，近瑶池、鹤戏芝田。临蕙圃、饮琼泉。上萧台、遥瞻九天。对真人蕊书亲授，已向南宫住长年。",
            "comment": ""
        },
        {
            "title": "失调名",
            "content": "离情愁思，尽分付、眉头眼底。",
            "comment": ""
        },
        {
            "title": "黄莺儿",
            "content": "香梢匀蕊先回暖，点点胭脂轻衬。红苞隐映疏篁，红翠相间。方瑞雪乍晴时，爱日初添线。五云楼上遥看，似睹溪边，仙子妆面。堪羡。影转玉枝斜，艳拂朝霞浅。就中妖娆，独得芬芳，偏教容易琼苑。闻又报一阳时，不似莺声唤。肯与梅脸争春，靓笑群芳晚。",
            "comment": ""
        },
        {
            "title": "抛球乐水龙吟令/抛球乐",
            "content": "洞天景色常春，嫩红浅白开轻萼。琼筵镇起，金炉烟重，香凝锦幄。窈窕神仙，妙呈歌舞，攀花相约。彩云月转，朱丝网徐在，语笑抛球乐。绣袂风翻凤举，转星眸、柳腰柔弱。头筹得胜，欢声近地，光容约。满座佳宾，喜听仙乐，交传觥爵。龙吟欲罢，彩云摇曳，相将归去寥廓。",
            "comment": ""
        },
        {
            "title": "失调名",
            "content": "便直饶、铁作心肠，也须是泪滴。",
            "comment": ""
        },
        {
            "title": "鹧鸪天",
            "content": "梦草池塘春意回。巧传消息是寒梅。北枝休羡南枝暖，凭仗东风次第开。酥点萼，粉匀腮。未攀已得好香来。西邻且莫吹羌笛，留待行春把酒杯。",
            "comment": ""
        },
        {
            "title": "鹊桥仙",
            "content": "柳家一句最著题，道暮雨、芳尘轻洒。",
            "comment": ""
        },
        {
            "title": "朝中措",
            "content": "红鸾飞下绿云中。天淡日和融。回首小园桃杏，怜伊独困霜风。妖姿丽质，天然富贵，不假铅红。梦作一双蝴蝶，翻翻绕遍芳丛。",
            "comment": ""
        },
        {
            "title": "水龙吟",
            "content": "本自出家离尘世。更不贪人间华丽。蓬头垢面，终朝独坐，内修活计。古庙窑龛里。任他红轮西坠。向无中认有，知白守黑，绵绵地，默调息。心上别无萦系。有腋袋拄杖相随。草鞋短襦，精＊赤腿，羊皮遮体。饥后巡门乞。饱来唱哩＊罗哩。任傍人笑我，呆痴懒汉，有谁人识。",
            "comment": ""
        },
        {
            "title": "秦家行",
            "content": "彗孛飞光照天地，九天瓦裂屯冤气。鬼哭声声怨赵高，宫花滴尽扶苏泪。祸起萧墙不知戢，羽书催筑长城急。剑上忠臣血未干，沛公已向函关入。",
            "comment": ""
        },
        {
            "title": "御街行",
            "content": "夜深无语楼空倚。",
            "comment": ""
        },
        {
            "title": "浪淘沙",
            "content": "村左小溪傍。粉黛宜芳。寒添潇洒冷添霜。清瘦几枝堪入画，竹映苔墙。疏影浸横塘。月暗浮香。当时曾伴寿阳妆。不似东君先倚栏，泄漏春光。",
            "comment": ""
        },
        {
            "title": "失调名",
            "content": "往来与月为俦，舒展和天也蔽。",
            "comment": ""
        },
        {
            "title": "失调名",
            "content": "别有暗愁深意。",
            "comment": ""
        },
        {
            "title": "题蜕龙洞·鸣凤洞",
            "content": "鸣凤来仪瑞翠巅，洞中阻隘石门全。傍通小径无穷极，溜响玎珰有穴泉。",
            "comment": ""
        },
        {
            "title": "古记/如梦令",
            "content": "一枕厌厌春困。记得小梅风韵。何处最关情，嫩蕊初传芳信。堪恨。堪恨。谁傍横斜疏影。",
            "comment": ""
        },
        {
            "title": "失调名",
            "content": "□□□□□金缕。探听春来处。",
            "comment": ""
        },
        {
            "title": "长门",
            "content": "怅望黄金屋，恩衰似越逃。花生针眼刺，月送剪肠刀。地近欢娱远，天低雨露高。时看回辇处，泪脸湿夭桃。",
            "comment": ""
        },
        {
            "title": "念奴娇 后段第三句少一字",
            "content": "鸳帏睡起，正飞花兰径，啼莺琼阁。对镜梳妆，愁见那、怯怯容颜瘦弱。一任仙郎，题诗寄简，屡订西厢约。墙花拂影，独眠何事如昨。谁怜潘果空投，贾香难与，愁肠安托。带眼轻拴须看取，杨柳腰肢如削。珠履玲珑，罗衫雅淡，件件无心着。何时厮近，得偿今日萧萦。",
            "comment": ""
        },
        {
            "title": "水调歌/水调",
            "content": "两只补天手，一片济时心。信道相门再相，现此宰官身。涤洗乾坤都了，填压华戎既定，治世庆升平。中外为冠冕，闻望耸簪缨。星昴降，蓬矢挂，属芳辰。黄阁一秋来早，明日又三旬。庭戏莱衣双桂，砌列谢兰无数，廊庙会风云。愿衍庄椿算，长沛傅岩霖。",
            "comment": ""
        },
        {
            "title": "忆人人/鹊桥仙",
            "content": "前村深雪，难寻幽艳，无奈清香漏绽。烟梢霜萼出墙时，似暗妒、寿阳妆面。幽香浮动，无缘攀赏，但只心劳魂乱。不辞他日醉琼姿，又只恐、阴成子满。",
            "comment": ""
        },
        {
            "title": "玉梅香慢",
            "content": "寒色犹高，春力尚怯。微律先催梅拆。晓日轻烘，清风烦触，凝散数枝残雪。嫩英妒粉，嗟素艳、有蜂蝶。全似人人，向我依然，顿成离缺。裴回寸肠万结。又因花、暗成凝咽。拈蕊怜香，不禁恨深难绝。若是芳心解语，应共把、此情细细说。泪满阑干，无言强折。",
            "comment": ""
        },
        {
            "title": "沁园春",
            "content": "申伯嵩神，李白长庚，萧何昴精。恰先公三日，金仙氏降，後公三日，吕洞宾生。五百仙班，一千佛号，喜听胪声传集英。君恩重，早升华监寺，扬厉朝廷。金瓯已覆香名。正天下苍生须太平。看黄麻一命，难留五马，蟠桃三熟，会庆千龄。一尉凄凉，有官守者，莫到公堂称寿觥。三熏沐，但焚香清夜，遥拜台星。",
            "comment": ""
        },
        {
            "title": "曲江秋",
            "content": "如何是道。这一点、古今寻求颠倒。人人有分，个个不亏少。皆因动念错，染着处、便生烦恼。若也般般放下，有何微奥。随分随缘且过，究本来面目，直须分晓。寒炉冷灶。对虎龙吟啸。目前便是了。更不向、外边寻讨。不问神仙与佛，共同觉照。",
            "comment": ""
        },
        {
            "title": "奉礼歌",
            "content": "皇泽均普，群生遂。万宇和祔，讲天津、合祭圣宗神祖，八音钧奏谐节。堂上荐鸣球，琴瑟击。越布濩、霜空静，月华凝、光景蔼蔼。纷纷晓霞披。和铃作、鸾舆回。天人共睹，庆无疆、祚崇明祀。五辂驾、腾黄纯驷。旗常扈跸严环卫。公卿奉引，虚徐弛道，祲容靡。葱葱郁郁，祥风瑞霭。发天光旖旎。锡羡丰融，漏泉该浃，上恩遐被。群心豫，颂声作，皇德至，侔乾贶，浩浩霈。",
            "comment": ""
        },
        {
            "title": "失调名",
            "content": "饮尽莫留残。",
            "comment": ""
        },
        {
            "title": "导引",
            "content": "皇家多庆，亲寿与天长。德业播辉光。焜煌宝册来清禁，玉篆映金相。庭闱尊奉会明昌。佳气溢康庄。洪禧申辑名增衍，亿载颂无疆。",
            "comment": ""
        },
        {
            "title": "金菊对芙蓉",
            "content": "花则一名，种分三色，嫩红妖白娇黄。正清秋佳景，雨霁风凉。郊墟十里飘兰麝，潇洒处、旖旎非常。自然风韵，开时不惹，蝶乱蜂狂。携酒独揖蟾光。问花神何属，离兑中央。引骚人乘兴，广赋诗章。几多才子争攀折，嫦娥道，三种深香，状元红是，黄为榜眼，白探花郎。",
            "comment": ""
        },
        {
            "title": "西江月",
            "content": "健体安身可美，喜笑化食堪夸。更言一事实为佳。肥风瘦痨都罢。兼且时光似箭，更加景色难赊。名园等处乐奢华。一任佳人玩耍。",
            "comment": ""
        },
        {
            "title": "沁园春 此下原有沁园春黄鹤楼前一首未注名",
            "content": "瑞雪翻云，长风舞浪，仙家画图。问城南老树，如今在否，洛中强客，还再来无。独上君山，渺观磊石，八百里清波漾巨区。何曾错，有茶中上＊灶，酒里仙姑。终须度了肩吾。却稽首终南众老夫。自太平寺里，题诗去后，东林沉宅，大醉归欤。天上巡多，人间到少，更不向庐山索＊鱼。相怜否，好借君黄鹤，上我清都。",
            "comment": ""
        },
        {
            "title": "绝句",
            "content": "钓罢孤舟系苇梢，酒开新瓮鲊开包。自从江浙为渔父，二十余年手不叉。",
            "comment": ""
        },
        {
            "title": "回文",
            "content": "前堂尽烛残凝唳，半夜清香旧惹衾。烟锁竹枝寒宿鸟，水沈天色霁横参。",
            "comment": ""
        },
        {
            "title": "柳塘送春",
            "content": "海棠开后雨冥绵，寒食清明又一年。胜赏挨排三月朔，嫩晴将息百花天。山光水色供图障，燕语莺声助管弦。我自吟边闲拄颊，笑人陌上拾花钿。",
            "comment": ""
        },
        {
            "title": "瑞鹧鸪慢/瑞鹧鸪",
            "content": "海东今日太平天。喜望龙云庆会筵。尾扇初开明黼座，画帘高卷罩祥烟。梯航交凑端门外，玉帛森罗殿陛前。妾献皇龄千万岁，封人何更祝遐年。",
            "comment": ""
        },
        {
            "title": "西江月",
            "content": "三级掀腾波浪，一堂庆会风云。快乘霹雳化龙门。头角人中有分。谁状个中佳致，须还笔扫千军。是他画手亦通神。同向来春夺迅。",
            "comment": ""
        },
        {
            "title": "西江月",
            "content": "身禀五行正气，此心如鉴光明。不从龟鹤问年龄。万物有衰有盛。多谢道人著眼，我於身世常轻。任从性巧与心灵，此事从来分定。",
            "comment": ""
        },
        {
            "title": "生查子",
            "content": "才生申十日，便小春时候。硕果已含生，一缕微阳透。贞固见天机，寿脉滋培厚。菊後早梅前，不尽长生酒。",
            "comment": ""
        },
        {
            "title": "挂金索",
            "content": "奉劝人人，一一听分诉。不晓阴阳，怎知修行路。始初下手，炼就铅汞体。自有龟蛇，引入曹溪路。",
            "comment": ""
        },
        {
            "title": "读曲歌",
            "content": "柳树得春风，一低复一昂。谁能空相忆，独眠度三阳。",
            "comment": ""
        },
        {
            "title": "山丹花二首",
            "content": "人间花木眼曾经，未识斯花状与名。丹却青山暮春色，续他红树坠时英。",
            "comment": ""
        },
        {
            "title": "惜奴娇",
            "content": "春早皇都冰泮。宫沼东风布轻暖。梅粉飘香，柳带弄色，瑞霭祥烟凝浅。正值元宵，行乐同民总无闲。肆情怀，何惜相邀，是处里容款。",
            "comment": ""
        },
        {
            "title": "早梅芳/喜迁莺",
            "content": "冰唯清，玉唯润。清润无风韵。此花风韵，自然清润传香粉。故应春意别，不使凡英恨。到春前腊後，长是寄芳信。此情闲，此意远。一点萦方寸。风亭水馆，解与行人破离恨。广寒宫未有，姑射仙曾认。向雪中月下，吟未尽。",
            "comment": ""
        },
        {
            "title": "长信宫",
            "content": "细草侵阶乱碧鲜，宫门深锁绿杨天。珠帘欲卷抬秋水，罗幌微开动冷烟。风引漏声过枕上，月移花影到窗前。独挑残烛魂堪断，却恨青蛾误少年。",
            "comment": ""
        },
        {
            "title": "折红梅",
            "content": "倚花阑清晓，裴回探得，南枝初绽。通春意、漏巧斗奇，东君首先回暖。盈盈素面。刚强点、胭脂深浅。是他自有，标格清香，恣千种妖饶，万般闲雅。移时细看。算浓雪严霜，怎生拘管。也拟是、小桃未蕊，依约杏添清伴。笛声休怨。怕恐使、群芳零乱。待须把酒，守著花枝，愿期与花枝，久长相见。",
            "comment": ""
        },
        {
            "title": "鹧鸪天",
            "content": "秋至人间灏气清。蓂馀三荚映阶庭。挺生豪杰为时瑞，来至簪缨亨世荣。天付与，寿康宁。不须举酒祝椿龄。楼头昨夜瞻南极，偏向梅峰分外明。",
            "comment": ""
        },
        {
            "title": "采桑子",
            "content": "霜风漏泄春消息，折破孤芳。野兴彷徨。姑射神仙触处藏。新妆不假施朱粉，雪月交光。欲赠东皇。冷淡龙涎点点香。",
            "comment": ""
        },
        {
            "title": "八声甘州 依托何仙姑，见呜鹤余音卷六",
            "content": "千门万户，尽七倾八倒，掘地寻天。真个玄妙，返作笑胡言。无为大道人行少，向＊怪途中，有万千伤感，＊＊却做灵丹。无奈伤嗟最苦，又不知端的，枉弃了家缘。时间清净，岂解汞收铅。心思意想何曾遣，暂合眼、阴魔作睡缠。展转越思深，返作雠冤。谁信无中生有，有中生无，万",
            "comment": ""
        },
        {
            "title": "挂金索",
            "content": "法轮鼓。河车稳稳三十幅。搬日月、辊入金炉。玉鼎烹煎，九阳真火煮。万道霞光，千重翠雾。",
            "comment": ""
        },
        {
            "title": "杜韦娘",
            "content": "华堂深院，霜笼月采生寒晕。度翠幄、风触梅香喷。渐岁晚、春光将近。惹离恨万种，多情易感，欢难聚少愁成阵。拥红炉，凤枕慵敧，银灯挑尽。当此际，争忍前期後约，度岁无凭准。对好景、空积相思恨。但自觉、恹恹方寸。拟蛮笺象管，丹青好手，写出寄与伊教信。尽千工万巧，唯有心期难问。",
            "comment": ""
        },
        {
            "title": "失调名",
            "content": "淡红衫，缕金裙。",
            "comment": ""
        },
        {
            "title": "临江仙",
            "content": "陇首云收天色暮，寒光射月初开。崑荆山玉莫疑猜。琳琅疑此地，仙子不红腮。丽质霜裾真性雅，馀香暗送人来。乱将碎玉缀枝排。雪中寻不见，青萼辨奇才。",
            "comment": ""
        },
        {
            "title": "卜算子",
            "content": "烟髻绾层巅，云叶生寒树。斜日行人窈窕村，愁阵纵横处。细细写蛮笺，道寄相思语。会倩春风展柳眉，回马章台路。",
            "comment": ""
        },
        {
            "title": "嘲崔垂休",
            "content": "慈恩塔下亲泥壁，滑腻光华玉不如。何事博陵崔四十，金陵腿上逞欧书。",
            "comment": ""
        },
        {
            "title": "沁园春",
            "content": "眼底高年，如老曾仙，斗南一人。能持齐守戒，香山居士，乐天知命，康节先生。满眼儿孙，满堂金玉，多宝如来现後身。真堪羡，有许多福力，越见精神。庆公今日生申。喜渐近中秋对月明。这平生积善，三千功行，前程享福，八百椿龄。见说寿筵，大开佛事，煮鹤炮龙烙凤麟。从今後，愿年年长健，事事如心。",
            "comment": ""
        },
        {
            "title": "水调歌头",
            "content": "帆落松陵浦，枯柳缆琼艘。杖策无人独步，浪厌百花桥。我挂风裳水佩，一笑波寒月白，馀韵触惊涛。绝景有谁赏，雾暮闭三高。不须臾，千古事，一萧条。鲈鱼纵有，泽荒甫里失溪桥。更吾名高业茂，终归荒田野草，且稳一枝巢。举酒酹空阔，烟远路迢迢。",
            "comment": ""
        },
        {
            "title": "春暮",
            "content": "一樽无计遣春留，落日伤情独倚楼。柔绿拍堤如可染，老红满径为谁愁？",
            "comment": ""
        },
        {
            "title": "满庭芳",
            "content": "今日荣华，前生福善，悟来更好重修。百年光景，生灭水浮沤。贩骨无休歇，劝未尽、又遭愁。然嗟人世，忙忙造业，几个肯抽头。清闲归物外，逍遥独步，身内闲搜。把汞铅颠倒，性月如秋。直待功成行满，超三界、永列仙俦。乘云去，真容不朽，免再卧荒丘。",
            "comment": ""
        },
        {
            "title": "临江仙",
            "content": "玉貌香腮天赋与，清姿不假铅华。素芳寻在五陵家。欲知春信息，庾岭一枝斜。别有玲珑潇洒处，月梢淡影笼遮。休教羌笛一声嗟。宫妆犹未似，留取意无涯。",
            "comment": ""
        },
        {
            "title": "失调名",
            "content": "西风渐冷，园林万木凋黄。",
            "comment": ""
        },
        {
            "title": "南唐伶人献先主词",
            "content": "惟愿普天多瑞庆，柳条结絮鹅双生。",
            "comment": ""
        },
        {
            "title": "临江仙",
            "content": "六月炎天收火伞，南薰洗尽烦蒸。尧蓂七荚又争青。问知陈仲举，元是此时生。别驾功名清暇日，题兴尚带屏星。黑头非晚到公卿。且倾浮蚁酒，来听祝龟龄。",
            "comment": ""
        },
        {
            "title": "满庭芳",
            "content": "光芒。长万丈，司空见惯，应谓寻常。……仍传□、儋崖父老，只候蔡元长。",
            "comment": ""
        },
        {
            "title": "失调名",
            "content": "费尽骚人词与诗。",
            "comment": ""
        },
        {
            "title": "花前饮",
            "content": "雨馀天色渐寒渗。海棠绽、胭脂如锦。告你休看书，共我花前饮。皓月穿帘未成寝。篆香透、鸳衾双枕。似恁天色时，你道是、好做甚。",
            "comment": ""
        },
        {
            "title": "宝鼎现",
            "content": "天高良月。瑞霭葱倩，绮霞粲浩。望宝阁、奎躔交绚，秀毓文星正佳节。九万里俱在下，礼乐三千剀切。扶兴运、魁星标瑞，曾补赭黄衮阙。盎盎一道棠阴芾，宜福星、临照南国。岁屡稔，月沉夜柝，父老欢谣齐喜溢。庆衮衮、罗庭前兰玉，好是香连夜月。十万户深深祝，愿此寿星南极。自是天上神仙，宽宸顾、实劳耆德。辄使星入觐，又报日边消息。天为遣、梅花催雪。惟有春知得。要待列、金鼎和羹，两两台星齐色。",
            "comment": ""
        },
        {
            "title": "念奴娇",
            "content": "雨肥红绽，把芳心轻吐，香喷清绝。日暮天寒，独自倚修竹，冰清玉洁。待得春来，百花若见，掩面应羞杀。当风抵雨，犯寒则怕吹霎。潇潇爱出墙东，途中遥望，已慰人心渴。斗压阑干，人面共花面，难分优劣。嚼蕊寻香，凌波微步，雪沁吴绫袜。玉纤折了，殢人须要斜插。",
            "comment": ""
        },
        {
            "title": "水调歌/水调",
            "content": "一札自天下，五马为民来。潜藩久须重镇，帝命出蓬莱。曾侍九重笔橐，暂剖一州符竹，人谓屈公材。儒术要扬历，玉业待规恢。庆三元，才四日，寿筵开。夜深仰视霄汉，南极映星台。休说石家父子，休说窦家昆季，乔木即三槐。归觐玉皇案，馀事付盐梅。",
            "comment": ""
        },
        {
            "title": "失调名",
            "content": "月移疏影上窗纱。",
            "comment": ""
        },
        {
            "title": "采桑子",
            "content": "幽芳莹白前村里，岂藉春工。胜尽群红。琼拈凝酥向不同。一声羌管愁人处，片片西东。睹此遗踪。不怨狂风怨马融。",
            "comment": ""
        },
        {
            "title": "武陵春",
            "content": "物物般般都放下，熟境自然休。忙里偷闲闹处收。不挂一丝头。动静不拘无动静，法界莫能归境丘。逍遥物外游。性似水晶球。",
            "comment": ""
        },
        {
            "title": "巴东三峡歌",
            "content": "巴东三峡巫峡长，猿鸣三声泪沾裳。巴东三峡猿鸣悲，猿鸣三声泪沾衣。",
            "comment": ""
        },
        {
            "title": "沁园春",
            "content": "意一仙翁，自紫府中，出游戏身。看脊梁铁铸，担当社稷，精神玉炼，照映乾坤。谏省伏蒲，紫垣直笔，硬语曾惊天上人。福身去，建红牙兼纛，南海之滨。天公偏福吾闽。遣夜锦开藩为帅臣。记前回散了，几多饭碗，如今积了，千万禾囷。心与天通，阴功无量，直待时来秉化钧。年年宴，在人正次日，寿庆千春。",
            "comment": ""
        },
        {
            "title": "句",
            "content": "文章却似呼延赞，风貌全同富相公。",
            "comment": ""
        },
        {
            "title": "卜算子",
            "content": "我有一枝花，斟我些儿酒。唯愿花心似我心，岁岁长相守。满满泛金杯。重把花来嗅。不愿花枝在我旁，付与他人手。",
            "comment": ""
        },
        {
            "title": "九张机",
            "content": "五张机。横纹织就沈郎诗。中心一句无人会。不言愁恨，不言憔悴。只恁寄相思。",
            "comment": ""
        },
        {
            "title": "鹧鸪天",
            "content": "山色晴岚景物佳。暖烘回雁起平沙。东郊渐觉花供眼，南陌依稀草吐芽。堤上柳，未藏鸦。寻芳趁步到山家。陇头几树红梅落，红杏枝头未著花。",
            "comment": ""
        },
        {
            "title": "风光好",
            "content": "柳阴阴。水深深。风约双凫不自禁。碧波心。孤村桥断人迷路。舟横渡。旋买村醪浅浅斟。更微吟。",
            "comment": ""
        },
        {
            "title": "西江月",
            "content": "绛蜡攒宝炬，碧刍香衬金卮。东风吹下玉龙儿。融就满堂和气。此日兰汤新浴，他年桂苑同携。小词聊代弄璋诗。剩与犀钱利市。",
            "comment": ""
        },
        {
            "title": "柳梢青",
            "content": "孺子风流，孟尝门地，合下相当。俏似年时，送他织女，来嫁牛郎。满堂珠履飞觞。看花烛、迎归洞房。海誓山盟，从今结了，永效鸾凰。",
            "comment": ""
        },
        {
            "title": "菩萨蛮",
            "content": "天威乱糁琼蕤密。一光吞尽千山碧。梅与雪争妍。孤香风暗传。玉骨从来瘦。不奈春僝僽。羌管一声残。水乡生暮寒。",
            "comment": ""
        },
        {
            "title": "杨柳枝 依托宋宫人玉真鬼词，与金李生遇，",
            "content": "已谢芳华更不留。几经秋。故宫台榭只荒邱。忍回头。塞外风霜家万里，望中愁。楚魂湘血恨悠悠。此生休。",
            "comment": ""
        },
        {
            "title": "庆金枝令/庆金枝",
            "content": "莫惜金缕衣。劝君惜、少年时。花开堪折直须折，莫待折空枝。一朝杜宇才鸣後，便从此、歇芳菲。有花有酒且开眉。莫待满头丝。",
            "comment": ""
        },
        {
            "title": "春暮",
            "content": "酒醒愁难醒，春归客未归。莺啼花欲歇，燕立柳风微。",
            "comment": ""
        },
        {
            "title": "清平乐",
            "content": "天潢佳气。锺作人间瑞。坐对满堂珠玉贵。此日还当周晬。手持金印金戈。知他壮志如何。将相终须大用，姓名早掇巍科。",
            "comment": ""
        },
        {
            "title": "仙迹岩题诗二十三首·三清殿",
            "content": "虚无混沌未分前，大道元居太极先。自一而三同祖炁，澄清高上积阳天。",
            "comment": ""
        },
        {
            "title": "金明池",
            "content": "琼苑金池，青门紫陌，似雪杨花满路。云日淡、天低昼永，过三点、两点细雨。好花枝、半出墙头，似怅望、芳草王孙何处。更水绕人家，桥当门巷，燕燕莺莺飞舞。怎得东君长为主，把绿鬓朱颜，一时留住。佳人唱、金衣莫惜，才子倒、玉山休诉。况春来、倍觉伤心，念故国情多，新年愁苦。纵宝马嘶风，红尘拂面，也则寻芳归去。",
            "comment": "【注释】金明池，是北宋汴京著名的苑囿，风景佳丽。这首词的特点是采用赋体，充分利用长调篇幅大、容量多的优势，尽量铺叙，尽情抒写，结合风景的描绘寄寓身世之慨，笔触细腻，委婉动人。整个上阕好象展开一幅画卷，从汴京的顺天门一直铺向金明池，上有轻云淡曰，穹窿一般的天宇；中有似雪杨花，随风飘卷，间杂着三点两点细雨，洒向京城的大道 ，洒向大道上的游人。轻尘被细雨浥过，空气格外显得清新。而一枝鲜花伸出墙头绿茵似的芳草铺满长堤，风景格外优美。到了近郊，又只见水绕人家，桥当门巷。对对黄莺、双双紫燕，在花丛间飞来飞去。词人在描绘这些景物时并不是纯客观地摹写，而是用多种手法加以衬托点染。第一是赋与自然景物认人的感情，即拟人化。此词所写的“好花枝、半出墙头，似怅望芳草王孙何处”便带有“闺房之意”。花枝出墙，竟似美人一般，缅怀着惆怅之情，望着远去的王孙公子，是花枝惹人，还是人惹花枝，几乎难以分辩。第二是以动衬静。第三是注意色彩的点染。如青、紫、似雪的杨花 ，已正面写出三种颜色 。至于“好花枝”当为红色，芳草与水，当为绿色，这是暗写。下半阕转入抒情。过片以问句形式，紧扣上半阕所写之春景，转折之中，意脉不断。“怎得东君长为主，把绿鬓朱颜，一时留住？”一方面是表示对大好春光的一片留恋之情，一方面是抒发人生无常、青春难久的感慨。至此，整个词情便由欢乐转入纵酒听歌，由纵酒听歌再转入悲伤愁苦 ，结句则宕开一笔 ，逗“归欤”之叹。此词上半阕着重写乐景 ，下半阕着重写哀情，“佳人唱《金衣》莫惜，才子倒、玉山休诉”，写美人唱情歌，才子饮美酒，乐则乐矣，然其中已有及时行乐的颓放思想。此以表面之乐衬内心之悲，所以下面“况春来”三句把“伤心”“愁苦”倾泄出来。此词结尾三句不是通常的以景语作结或情语作结，而是以动态作结。前面说“况春来，倍觉伤心，念故国情多，新年愁苦”，感情已十分消沉；至“宝马嘶风，红尘拂面”，系回映前半阕游赏，本该感情一扬；然一“纵”字，则变为决绝语，意为即使游赏金明池再怎么快乐，我也得回归故乡，感情极为沉痛。"
        },
        {
            "title": "失调名",
            "content": "闻道酒肠宽似海。",
            "comment": ""
        },
        {
            "title": "踏莎行",
            "content": "孤馆深沉，晓寒天气。解鞍独自阑干倚。暗香浮动月黄昏，落梅风送沾衣袂。待写红笺，凭谁与寄。先教觅取嬉游地。到家正是晚春时，小桃花下拼沉醉。",
            "comment": ""
        },
        {
            "title": "感皇恩",
            "content": "天水浴英姿，精神清彻。偏向蕤宾奈炎热。瑞蓂飘飘，却是生贤吉日。凌云志气，飘飘无敌。头角轩昂，作霖在即。谁识功名待时立，一朝腾踏，国赖维城力。庆萱堂齐寿，延千亿。",
            "comment": ""
        },
        {
            "title": "忆吹箫慢/凤凰台上忆吹箫",
            "content": "血洒霜罗，泪薄艳锦，伊方教我成行。渐望断、斜桥暮柳，曲水归云。月暗风高露冷，独自才抵孤城。江南远，今夜就中，愁损行人。愁人。旧香遗粉，空淡淡馀暖，隐隐残痕。到这里、思量是我，忒�晌耷椤Ｋ�更无情侣我，催画航、一日三程。休烦恼，相见定约新春。",
            "comment": ""
        },
        {
            "title": "夜游宫",
            "content": "是处追寻侣。灯光散、九衢红雾。人在星河繁闹处。暗相逢，惹天香，飘满路。游困先归去。奈怨别、相思情绪。闲傍小桃□独步。月明寒，拈宜男，无一语。",
            "comment": ""
        },
        {
            "title": "青玉案",
            "content": "一年春事都来几。早过了、三之二。绿暗红嫣浑可事。绿杨庭院，暖风帘幕，有个人憔悴。买花载酒长安市。又争似家山见桃李。不枉东风吹客泪，相思难表，梦魂无据，惟有归来是。",
            "comment": ""
        },
        {
            "title": "武溪歌",
            "content": "武溪深复深，飞鸟不能渡，兽游不能临。",
            "comment": ""
        },
        {
            "title": "卜算子",
            "content": "曾约再来时，花暗春风树。今日人来花未开，春未知人处。坐客有疏狂，彩笔题新语。浑为玉人颓玉山，忘了阳关路。",
            "comment": ""
        },
        {
            "title": "失调名",
            "content": "愁烟恨粉。",
            "comment": ""
        },
        {
            "title": "金落索",
            "content": "风撼梧桐影碎。凄凉天气。",
            "comment": ""
        },
        {
            "title": "南乡子",
            "content": "鼎器法乾坤。上是天元下地元。若也更能颠倒运，交番。阖辟循环在八门。搬运上昆仑。龟与蛇儿自吐吞。百尺竿头牢把线，掀腾。从此元神",
            "comment": ""
        },
        {
            "title": "长相思",
            "content": "雨如丝。柳如丝。织出春来一段奇。莺梭来往飞。酒如池。醉如泥。遮莫教人有醒时。雨晴都不知。",
            "comment": ""
        },
        {
            "title": "乳燕飞/贺新郎",
            "content": "垛翠云峰远。日乌高、炎官直午，暑风微扇。二六尧蓂开秀荚，跨海冰轮待满。怪院落、笙箫如剪。太乙燃藜天际下，庆卯金仙子生华旦。依日月，近云汉。经时持橐明光殿。问江乡、年来有几，只君方见。入座夫人难老甚，炯炯金霞照眼。笑指点、琼觞教劝。但得调元勋业就，为江泉石磴轻轩冕。归共作，赤松伴。",
            "comment": ""
        },
        {
            "title": "失调名",
            "content": "无计奈愁何。",
            "comment": ""
        },
        {
            "title": "失调名",
            "content": "何时一尊酒，重与细论文。",
            "comment": ""
        },
        {
            "title": "望梅花",
            "content": "百岁韶华如电。空回首、又来一遍。贩骨轮回，千生万死，只管改头换面。要得免、捉住清风，把虚空、打破一片。不诵南华经卷。也不要、葛藤相伴。截断中流，剔开心眼。射透玉楼金殿。莫回转。一志无移，看",
            "comment": ""
        },
        {
            "title": "失调名",
            "content": "兽炭共围，通宵不寐，守尽残更待春至。",
            "comment": ""
        },
        {
            "title": "定风波",
            "content": "雨雾云收望远山。钓竿林下恣清闲。蝉噪日斜林影转。溪岸。绿深红浅画屏间。对酒狂歌时鼓枻。更邀同志醉前湾。待月却寻维缆处，归来，烟萝一迳接柴关。",
            "comment": ""
        },
        {
            "title": "失调名",
            "content": "更作句桃符。",
            "comment": ""
        },
        {
            "title": "浣溪沙",
            "content": "苒苒飞云横画阑。黄昏烟雨满江干。小梅香浅不禁寒。楼上风轻帘不卷，酒红销尽昼妆残。玉人斜拈一枝看。",
            "comment": ""
        },
        {
            "title": "失调名",
            "content": "凤楼帘卷鳌山对。",
            "comment": ""
        },
        {
            "title": "菩萨蛮",
            "content": "宫样迎春髻。玉步金莲细。初度是今朝。嫦娥降九宵。兰玉行荣贵。德备共姜义。夏半月团圆。称觞祝寿筵。",
            "comment": ""
        },
        {
            "title": "导引",
            "content": "穆清冲境，金阙秘寥阳。二后侍虚皇。真人恭默钦先烈，肖象启琳房。岿然神物护灵光。玉色粹逾彰。虎旌龙节辉前後，馆御镇无疆。",
            "comment": ""
        },
        {
            "title": "散水花",
            "content": "盈枝点缀雪花鲜，环映清流分外妍。应是东君归骑速，不知坠下玉丝鞭。",
            "comment": ""
        },
        {
            "title": "金盏子慢/金盏子",
            "content": "丽日舒长，正葱葱瑞气，遍满神京。九重天上，五云开处，丹楼碧阁峥嵘。盛宴初开，锦帐绣幕交横。应上元佳节，君臣际会，共乐升平。广庭。罗绮纷盈。动一部、笙歌尽新声。蓬莱宫殿神仙景。浩荡春光，逦迤王城。烟收雨歇，天色夜更澄清。又千寻火树，灯山参差，带月鲜明。",
            "comment": ""
        },
        {
            "title": "失调名",
            "content": "夜深青女湿微妆。",
            "comment": ""
        },
        {
            "title": "喜迁莺",
            "content": "霜凝雪沍，正斗标临丑，三阳将近。万木凋零，群芳消歇，禁苑有梅初盛。异香似薰沈水，素色瑞如玉莹。人尽道，第一番，天遣先占春信。标韵。尤耿耿。月观水亭，谁解怜疏影。何逊扬州，拾遗东阁，一见便生清兴。望林止渴功就，不数夭桃繁杏。岁寒意，看结成秀子，归调商鼎。",
            "comment": ""
        },
        {
            "title": "捣练子",
            "content": "捣练子，赋梅枝。暖借东风次第吹。自是百花留不住，让教先发放春归。",
            "comment": ""
        },
        {
            "title": "仙迹岩题诗二十三首·无骨篛",
            "content": "许氏功成获上升，曾遗一剂语丁宁。山生绀篛奇无骨，洞隐金丹显有灵。松竹欹岩非易取，烟霞塞道卒难经。有缘仙者当须遇，用幸搜求岂露形。",
            "comment": ""
        },
        {
            "title": "青玉案",
            "content": "年年社日停针线。怎忍见、双飞燕。今日江城春已半。一身犹在，乱山深处，寂寞溪桥畔。春衫著破谁针线。点点行行泪痕满。落日解鞍芳草岸。花无人戴，酒无人劝，醉也无人管。",
            "comment": "【注释】①社日：指立春以后的春社。②停针线：《墨庄漫录》说：“唐、宋社日妇人不用针线，谓之忌作。”唐张籍《吴楚词》：“今朝社日停针线。”③“春衫”两句：春衫已经穿破，这是谁做的针线活呢？这里的“谁针线”与“停针线”相呼应，由著破春衫想起那制作春衫的人，不觉凄然泪下，泪痕沾满了破旧的春衫。【评解】此词抒写游子思乡的情怀。上片写游子在深山溪桥边，遥念家乡社日，看到双双飞燕而自伤孤单。下片写游子长期飘流在外，春衫已破，满是泪痕，却还不知归期。末尾连用三个“无人”，点出不仅赏花、饮酒都无心情，甚至醉了也受不到照顾。写尽孤身羁旅的凄凉况味。通篇缠绵凄恻，委婉含蓄。--------------------这首无名氏的作品，写的是游子春日感怀。年年社日，大家都是兴高采烈，连妇女也在此日停了针线活计，结伴出外闲游。那么，游子的心情又是如何见？”怎忍见、双飞燕”。燕子双双，于春社时候飞回旧巢；游人成双做对，言笑晏晏；这些都是使他触景伤神的场面。自己身处异乡，形单影只，又将何以为遣呢？“今日”句，点出目前正当江城春半，百花争妍。“一身”几句，写出自己长期飘泊的苦况。“乱山深处，寂寞溪桥畔”，这是游子眼中的实景。实际上也是他黯淡心情的反映。“已”字与“犹”字呼应，是说不仅已往数年，而且今年仍然流寓他乡，以后如何，那就只好不作思量了。过片“春衫”两句道出穿着春衫之人的相思之情。破衣之上满布斑斑泪痕，则游子内心悲苦之情也就可以想见。结尾几句先写四周景致，旅途小驻，解鞍伫立溪桥岸边，但见夕阳西下，芳草萋萋。接下去连用三个“无人”，用来突出他内心的苦闷！繁花似锦，无人同赏，只好借酒浇愁，独酌而又无人相劝，待到醉了，更是无人照看。三句叠用三个“无人”，使语意分三层宛转道来，将游子的内心活动有层次地呈现在人们眼前。"
        },
        {
            "title": "满朝欢令",
            "content": "未央宫阙丹霞住。十二玉楼挥锦绣。云开雉扇卷珠帘，烟粉龙香添瑞兽。瑶觞一举箫韶奏。环佩千官齐拜首。南山翠应北华高，共献君王千万岁。",
            "comment": ""
        },
        {
            "title": "失调名",
            "content": "登楼欲认经由处，无奈云山遮望眼。",
            "comment": ""
        },
        {
            "title": "凤凰阁",
            "content": "遍园林绿暗，浑如翠幄。下无一片是花萼。可恨狂风横雨，忒煞情薄。尽底把、韶华送却。杨花无奈，是处穿帘透幕。岂知人意正萧索。春去也，这般愁、没处安著。怎奈向、黄昏院落。",
            "comment": ""
        },
        {
            "title": "导引",
            "content": "圣神缵绪，赫奕帝图昌。宝录降穹苍。宸心励翼修郊报，彩仗列康庄。祥烟瑞霭杂天香。管磬发声长。升坛礼毕膺繁祉，睿算保无疆。",
            "comment": ""
        },
        {
            "title": "鼓笛慢/水龙吟",
            "content": "去年今日关山路，疏雨断魂天气。据鞍惊见，梅花的皪，篱边水际。一枝折得，雪妍冰丽，风梳雨洗。正水村山馆，倚阑愁寄，有多少、春情意。好是孤芳莫比。自不分、歌梁舞地。砌香砌影，高禅文友，清谈相对。琴韵初调，瀹瓯催渝，炉薰欲试。向此时，一段风流，付与晋人标致。",
            "comment": ""
        },
        {
            "title": "仙迹岩题诗二十三首·冷泉",
            "content": "琳宫门外小桥东，石罅泉流细脉通。清似玉壶承沆瀣，游人掬饮凛生风。",
            "comment": ""
        },
        {
            "title": "导引",
            "content": "帝皇盛烈，教孝谨民常。严父位明堂。管丝金石含天韵，笾豆荐芬芳。肃然音响灵来下，容与动祥光。四方内外交欣喜，饮福万年觞。",
            "comment": ""
        },
        {
            "title": "减字木兰花",
            "content": "园林衰槁。一品梅花开太早。紫蕊檀心。独占中央色似金。幽香清远。对景开尊同赏玩。雅称仙姿。莫是多情染相思。",
            "comment": ""
        },
        {
            "title": "万年欢",
            "content": "天气严凝，乍寒梅数枝，岭上开拆。傅粉凝脂，疑是素娥妆饰。先报阳和信息。更雪月、交光一色。因追念，往日欢游，共君携手同摘。别来又经岁隔。奈高楼梦断，无计寻觅。冷艳寒容，啼雨恨烟愁湿。似向人前泪滴。怎不使、伊家思忆。惟只恐，寂寞空枝，又随昨夜羌笛。",
            "comment": ""
        },
        {
            "title": "十二时/忆少年",
            "content": "君天下，万国来王。玉帛凑梯航。五风十雨，品物蕃昌。栖垅有馀粮。躬千亩、天步龙翔。化重光。举祖彝章。验晨正农祥。东郊如砥，黛耜御游场。荐芬芳。稼穑伫丰穰。成耨礼，三事并卿尹，执耒有经常。此仪旷绝，行自吾皇。玉振复金相。睹九色、流衍仓箱。洽欢康。虫鱼皆茂育，戈祋永韬藏。两闱至圣，辅以股肱良。祚延长。寿岳保无疆。",
            "comment": ""
        },
        {
            "title": "谒金门",
            "content": "休只坐。也去看花则个。明日满庭红欲堕。花还愁似我。索性痴眠一和。凭个梦儿好做。杜宇不知春已过。枝头声越大。",
            "comment": ""
        },
        {
            "title": "河鲤登龙门",
            "content": "年久还求变，今来有所从。得名当是鲤，无点可成龙。备历艰难遍，因期造化容。泥沙宁不阻，钓饵莫相逢。击浪因成势，纤鳞莫继踪。若令摇尾去，雨露此时浓。",
            "comment": ""
        },
        {
            "title": "壶中天/念奴娇",
            "content": "潇洒幽居，溪园上、新来卜筑。况自有、一泓流水，万竿修竹。屈指花朝才两夜，祥烟瑞气腾芳郁。问辽空、何物堕人间，长庚宿。薰宝鸭，烧银烛。歌窈窕，倾醽醁。愿年年常恁，颜红鬓绿。长厚而为难老本，慈仁便是长生箓。看芝兰、玉树早蜚英，青毡复。",
            "comment": ""
        },
        {
            "title": "念奴娇",
            "content": "先秋四日，正祥开弧矢，生申佳节。天上彩麟曾入梦，锺作人间英杰。袭庆盘坡，流芳星渚，家世绵簪绂。昨宵凝眺，老人星现天阙。鼎创庭馆连云，宴仙停棹，咫尺尘凡隔。好把蟠桃庭外种，坐看花开花结。秀长孙枝，辉联子舍，蟾桂行攀折。它年称寿，满堂朱紫罗列。",
            "comment": ""
        },
        {
            "title": "点绛唇 依托梁桓真人，见呜鹤余音卷四，案",
            "content": "小小瓢儿，生得天然诧。身矬矮。瓢儿元有口，难开解。认得乾坤，此理谁能解。腰间常道人偏爱。不换金鱼袋。",
            "comment": ""
        },
        {
            "title": "霜天晓角",
            "content": "浮生碌碌。尽飘流世欲。空恁苦争活计，被情爱海没。梦中竞利禄。谩俦机狡，纵有百般荣贵，谁念光阴迅速。",
            "comment": ""
        },
        {
            "title": "导引 天德二年三月�裣砘伥枪孟垂�",
            "content": "礼成庙享，御卫拱飞龙。诸家起翔风。太平天子多受福，孝德与天通。凤箫龙管韶音奏，声在五云中。粲然文物昭治世，万亿祀无穷。",
            "comment": ""
        },
        {
            "title": "花心动慢/花心动",
            "content": "暑逼芳襟，甚全无因依，便教人恶。赖有枕溪百尺，朱楼映日，数重香箔。驮冰围定犹嫌暖，红日绽、雨收残脚。漫试取，红绡弄雪，碎琼推削。妆罢低云未稤。叶叶地仙衣，剪轻裁薄。汗洒泪珠，急捧金盘，向前颗颗盛却。凤凰双扇相交扇，越撋就、越腰肢弱。待做个、青纱罩儿罩著。",
            "comment": ""
        },
        {
            "title": "回文",
            "content": "羞看一首回文锦，锦似文君别恨深。头白自吟悲赋客，断肠愁是断弦琴。",
            "comment": ""
        },
        {
            "title": "南乡子",
            "content": "生甲更生庚。此是丹头切要明。药嫩采来归土釜，煎烹。文武刚柔次第行。片饷结丹成。沐浴防危更守城。到此不须行火候，持盈。火若加临",
            "comment": ""
        },
        {
            "title": "失调名",
            "content": "独倚阑干十二。",
            "comment": ""
        },
        {
            "title": "仙迹岩题诗二十三首·佑圣殿",
            "content": "挺锋镇北阐威权，翦伐魔精正法宣。化育黎民臻大道，安宁家国享长年。",
            "comment": ""
        },
        {
            "title": "桂枝香",
            "content": "恩袍草色。望满目青青，光动阡陌。拂拂鞭丝散漫，锦鞯玉勒。君王赐与琼林宴，玩丹桂、香浮仙籍。舜韶清雅，尧觞泛溢，欢意何极。湛露久、需云未饰。更星使传呼，天上消息。槐幄阴移，上苑淡烟凝碧。归来渐近平康路，骤香尘、倒载连璧。马蹄轻驶，宫花半亸，艳欺斜日。",
            "comment": ""
        },
        {
            "title": "水调歌头",
            "content": "天地锺奇秀，山泽有儒仙。词锋前驱万马，三度奏捷菊花天。信是文场敏手，如把枭卢对掷，高叱便回旋。一点英雄气，四顾浩无边。长羡君，先我著，祖生鞭。今朝尊酒持劝，岂特颂长年。要入兰宫妙选，共向集英殿里，玉陛听胪传。姓字标黄甲，香墨照人鲜。",
            "comment": ""
        },
        {
            "title": "上阳春/蓦山溪",
            "content": "两日梅开，先占阳春小。鸾凤偶雁行，飞舞画堂交绕。称觞盛旦，二老同年少。夫劝妇，弟酬兄，四喜人希有。灵椿萱草，青翠俱长久。棠棣戏斑斓，对立齐上长生酒。有亲有序，慈孝兼恭友。登科日，未老时，共享南山寿。",
            "comment": ""
        },
        {
            "title": "寿延长中腔令/寿延长",
            "content": "彤云映彩色相映，御座中、天簇簪缨。万花铺锦满高庭。庆敞需宴欢声。千龄启统乐功成。同意贺、元珪丰擎。宝觞频举侠群英。万万载、乐升平。",
            "comment": ""
        },
        {
            "title": "与团圆/喜团圆",
            "content": "绞绡雾縠，没多重数，紧拟偷怜。孜孜觑着，算前生、只结得眼因缘。眼是心媒，心为情本，里外勾连。天还有意，不违人愿，与个团圆。",
            "comment": ""
        },
        {
            "title": "失调名",
            "content": "欲折花枝斜插鬓。",
            "comment": ""
        },
        {
            "title": "失调名",
            "content": "满庭箫鼓簇飞球。丝竿红网总台头。",
            "comment": ""
        },
        {
            "title": "挂金索",
            "content": "行功足。蓬莱三岛群仙聚。瑶池会、圣贤无数。尽是修真，学道列仙侣。侍奉高真，西王圣母。",
            "comment": ""
        },
        {
            "title": "蝶恋花",
            "content": "名播乡闾人素许。科诏相催，又趁槐花举。谈笑挥成金玉句。贤书果见登天府。阔步青霄今得路。脚底生云，拥入蟾宫去。好是来年三月暮。琼林宴处人争睹。",
            "comment": ""
        },
        {
            "title": "南歌子",
            "content": "禁苑沈沈静，春波漾漾行。仙姿才韵两相并。叶上题诗、千古得佳名。墙外分明见，花间隐约声。银钩掷处眼双明。应讶昔时、不得见情人。",
            "comment": ""
        },
        {
            "title": "谒金门",
            "content": "满地落红千片。",
            "comment": ""
        },
        {
            "title": "浪淘沙 此下原有浪淘沙我有屋三间一首未注",
            "content": "一个主人翁。住在灵宫。无形无影亦无踪。铁眼铜睛观不见，体似虚空。出入不通风。天地难笼。被吾擒在药炉中。运起周天三昧火，锻炼真",
            "comment": ""
        },
        {
            "title": "失调名",
            "content": "月到中秋偏莹。乍团圆、早欺我孤影。穿帘共透幕，来寻趁。钩起窗儿，里面故把、灯儿扑烬。看尽古今歌咏。状玉盘、又拟金饼。谁花言巧语、胡厮胫。我只道、尔是照人孤眠，恼杀人，旧都名业镜。",
            "comment": ""
        },
        {
            "title": "失调名",
            "content": "别是一般春色好。",
            "comment": ""
        },
        {
            "title": "贺新郎",
            "content": "父老持杯水。叹世间、公论无情，是非易位。来饯花封贤令尹，籍籍攀辕耳语。留不住、青原抚字。蓦地风波平地起，算十常、八九乖人意。无处著，不平气。浩然一曲歌归去。问城郭田园，曾荒尤未。亲旧过从同一笑，不羡浮云富贵。任造物、小儿厮戏。失马安知非是福，况庙庭、侑祀方思魏。天定也，诏书至。",
            "comment": ""
        },
        {
            "title": "秋霁",
            "content": "虹影侵阶，乍雨歇长空，万里凝碧。孤鹜高飞，落霞相映，远状水乡秋色。黯然望极。动人无限愁如织。又听得。云外数声，新雁正嘹呖。当此暗想，画阁轻抛，杳然殊无，些个消息。漏声稀、银屏冷落，那堪残月照窗白。衣带顿宽犹阻隔。算此情苦，除非宋玉风流，共怀伤感，有谁知得。",
            "comment": ""
        },
        {
            "title": "鸡头",
            "content": "湖浪参差叠寒玉，水仙晓展钵盘绿。淡黄根老栗皱圆，染青刺短金罂熟。紫罗小囊光紧蹙，一掬真珠藏猬腹。丛丛引觜傍莲洲，满川恐作天鸡哭。",
            "comment": ""
        },
        {
            "title": "十二时/忆少年",
            "content": "明昌世、乾统弥文。皇德揆华勋。三辰顺晷，庆霭轮囷。潜宝耀坤珍。躬祫飨、肃荐牺尊。孝仪申。助祭俨缨绅。大乐奏韶钧。阳开阴闭，幽显尽欣欣。庆霄文。思结在黎民。",
            "comment": ""
        },
        {
            "title": "贺新郎",
            "content": "贺鹊冰檐绕。伴华堂、两催妆束，音传青鸟。瑞气沉烟金鸭袅。脆管繁弦迭奏。拥出个、仙娥窈窕。秋水芙蓉相映照。算人间、天上真希少。肌玉润，臂金瘦。仙郎况是青春调。向鸳鸯、彩丝结就，同心巧。料想梅花先得了。昨夜一枝开早。无地著、许多欢笑。准拟计台魁鹗表。著青衫、跃马长安道。一百岁，一双好。",
            "comment": ""
        },
        {
            "title": "沁园春",
            "content": "不喜轻裘，布衣芒履，任春与秋。傍人笑我生涯拙，尘寰碌碌，毕竟何求。物外蓬瀛，壶中方寸，论此宗风没价酬。谁知道，无为快乐，不羡王侯。多谋转使多愁。恰似吞他名利钩。看日前些子升沉事，把天机丧尽，不肯抽头。蜂为花忙，蛾因灯逝，只恁迷前忘后忧。嗟身事，庄周蝶梦，蝶梦庄周。",
            "comment": ""
        },
        {
            "title": "永清溪石壁",
            "content": "青溪宜晚日，曲处千丈晦。天开苍石屏，影落西村外。虚无元气立，明灭河汉对。人行峥嵘下，鸟急浩荡内。向来千万峰，琐细等蓬块。老夫倚杖久，三叹造物大。惜哉太史公，意短遗此快。更欲访野人，穷探视其背。",
            "comment": ""
        },
        {
            "title": "南乡子",
            "content": "帘卷水西楼。一曲新腔唱打油。宿雨眠云年少梦，休讴。且尽生前酒一瓯。明日又登舟。却指今宵是旧游。同是他乡沦落客，休愁。月子弯弯照几州。",
            "comment": ""
        },
        {
            "title": "倾杯序/倾杯乐",
            "content": "昔有王生，冠世文章，尝随旧游江渚。偶尔停舟寓目，遥望江祠，依依陌上闲步。恭诣殿砌，稽首瞻仰，返回归路。遇老叟，坐于矶石，貌纯古。因语□，子非王勃是致，生惊询之，片饷方悟。子有清才，幸对滕王高阁，可作当年词赋。汝但上舟，休虑。迢迢仗清风去。到筵中、下笔华丽，如神助。会俊侣。面如玉。大夫久坐觉生怒。报云落霞并飞孤鹜。秋水长天，一色澄素。阎公竦然，复坐华筵，次诗引序。道鸣鸾佩玉，锵锵罢歌舞。栋云飞过南浦。暮帘卷向西山雨。闲云潭影，淡淡悠悠，物换星移，几度寒暑。阁中帝子，悄悄垂名，在於何处。算长江、俨然自东去。",
            "comment": ""
        },
        {
            "title": "大圣乐",
            "content": "千朵奇峰，半轩微雨，晓来初过。渐燕子、引教雏飞，菡萏暗薰芳草，池面凉多。浅斟琼卮浮绿蚁，展湘簟双纹生细波。轻纨举，动团圆素月，仙桂婆娑。临风对月恣乐，便好把千金邀艳娥。幸太平无事，击壤鼓腹，携酒高歌。富贵安居，功名天赋，争奈皆由时命呵。休眉锁。问朱颜去了，还更来麽。",
            "comment": ""
        },
        {
            "title": "如意令/如梦令",
            "content": "炎暑尚馀八日。火老金柔时节。闻道间生贤，储秀降神崧极。无敌。无敌。当代人伦准的。射策当为第一。高跃龙门三级。荣著绿袍新，帝渥必加宠锡。良弼。良弼。真个国家柱石。",
            "comment": ""
        },
        {
            "title": "长相思",
            "content": "绣停针。泪盈盈。断肠梁燕语声频。",
            "comment": ""
        },
        {
            "title": "长相思",
            "content": "潇洒江梅春早处，天然一种两般奇。开花结子，何事恰同时。昨夜北枝开雪里，朝来青子又南枝。这般好事，消得付新词。",
            "comment": ""
        },
        {
            "title": "踏莎行",
            "content": "香罢宵薰，花孤昼赏。粉墙一丈愁千丈。多情春梦苦抛人，寻郎夜夜离罗幌。好句刊心，佳期束想。甫愁春到还愁往。消魂细柳一时垂，断肠",
            "comment": ""
        },
        {
            "title": "木兰花/玉楼春",
            "content": "东风昨夜归来後。景物便为春意候。金丝齐奏喜新春，愿介香醪千岁寿。寻花插破桃枝臭。造化工夫先到柳。熔酥剪彩恨无香，且放真香先入酒。",
            "comment": ""
        },
        {
            "title": "王子高六么大曲/自度曲",
            "content": "梦中共跨青鸾翼。……一簇楼台。",
            "comment": ""
        },
        {
            "title": "添字浣溪沙/山花子",
            "content": "雪态冰姿好似伊。料应尝笑水仙迟。驿使初传芳信早，赏佳期。暗想花神多巧妙，黏酥缀玉压纤枝。粉面临鸾宜月殿，整妆时。",
            "comment": ""
        },
        {
            "title": "喜迁莺",
            "content": "古今三绝。惟郑国三良，汉家三杰。三俊才名，三儒文学，更有三君清节。争似一门三秀，三子三孙奇特。人总道，赛蜀郡三苏，河东三薛。庆惬。况正是，三月风光，杯好倾三百。子并三贤，孙齐三少，俱笃三馀事业。文既三冬用，名即三元高揭。亲俱庆，看宠加三命，礼膺三接。",
            "comment": ""
        },
        {
            "title": "洞仙歌",
            "content": "溶溶泄泄，似飘扬愁绪。不是因风等闲度。道无心用甚，却又情多，行未驻，还作高阳暮雨。襄王情尚浅，会少离多，空自朝朝又暮暮。肠断晓光中，一缕归时，销散後、不知何处。试密锁、琼楼洞房深，与遮断江皋，楚台归路。",
            "comment": ""
        },
        {
            "title": "满庭芳",
            "content": "石火光阴，人身不久，算来生死难防。忽生或灭，恰似电争光。识破形骸假合，寻得个、出世仙方。思量后，回心向道，要认个法中王。时时常见面，同行同坐，同饮霞浆。同伴清风明月，同一志、同见天光。同相会，同师访道，同唱满庭芳。",
            "comment": ""
        },
        {
            "title": "浪淘沙令",
            "content": "今日□筵中。酒侣相逢。大家满满泛金锺。自起自斟还自饮，一笑春风。传与主人翁。权且饶侬。侬今沈醉眼朦胧。此酒可怜无伴饮，付与诸公。",
            "comment": ""
        },
        {
            "title": "夜游宫",
            "content": "因被吾皇手诏。把天下、寺来改了。大觉金仙也不小。德士道。却我甚头脑。道袍须索要。冠儿戴、恁且休笑。最是一种祥瑞好。古来少。葫芦上面生芝草。",
            "comment": ""
        },
        {
            "title": "殢人娇",
            "content": "解了痴绦，泼煞闷火。眉尖上、放闲愁锁。高来不可，低来不可，莫是人间剩我一个。富贵谩人，功名赚我。且舞个采莲曲破。红裙腰细，醁醅盏大，须占取、名花艳中醉卧。",
            "comment": ""
        },
        {
            "title": "尾犯",
            "content": "轻风淅淅，正园林萧索，未回暖律。岭头昨夜，寒梅初发，一枝消息。香苞渐拆。天不许、雪霜欺得。望东吴，驿使西来，为谁折赠春色。玉莹冰清容质。迥不同、群花品格。如晓妆匀罢，寿阳香脸，徐妃粉额。好把琼英摘。频醉赏、舞筵歌席。休待听，呜咽临风，数声月下羌笛。",
            "comment": ""
        },
        {
            "title": "折杨柳歌辞",
            "content": "健儿须快马，快马须健儿。跸跋黄尘下，然后别雄雌。",
            "comment": "【注释】注一： 应为足旁右必。"
        },
        {
            "title": "一剪梅/一翦梅",
            "content": "太华峰头□□莲。闻十丈，藕大如船。晓来佳气蔼飞烟。彩戏盈门。弧矢盈门。共把长生酒一樽。殷勤祝愿，耳畔低言。从今流庆更源源。子既生孙。孙又生孙。",
            "comment": ""
        },
        {
            "title": "导引",
            "content": "中兴复古，孝治日昭鸿。原庙饰瑰宫。金壁千门磻万磶，楹桷竟穹崇。亭童芝盖拥旌龙。列圣俨相从。共锡神孙千万寿，龟鼎亘衡嵩。",
            "comment": ""
        },
        {
            "title": "踏莎行",
            "content": "一领布袍，一床纸被。葫芦拄杖为行李。三杯两盏乐天真，谁能与你争闲气。满眼苍生，争名夺利。朝朝只要巴家计。教他吃个土馒头，方知",
            "comment": ""
        },
        {
            "title": "瑞鹤仙",
            "content": "薰风送炎暑。正万品亨嘉，恢台当序。祥烟淡天宇。渐银蟾满魄，金茎凝露。奎躔壁度。见寒光、凌乱辉吐。记当年此际，真仙命世，恍惊飙驭。荣遇。妙龄英发，腾实蜚声，早班郎署。歌喧五裤。更万里，期轩翥。暂乘轺揽辔，肃将王命，已洽百城休誉。愿从今、夕揭金瓯，永隆依注。",
            "comment": ""
        },
        {
            "title": "天仙子",
            "content": "残月朦胧人瘦损。",
            "comment": ""
        },
        {
            "title": "嘲张师雄",
            "content": "昨夜阴山赋吼风，帐中惊起蜜翁翁。平明不待全师出，连著皮裘入土空。",
            "comment": ""
        },
        {
            "title": "失调名",
            "content": "花有重开日□圆。",
            "comment": ""
        },
        {
            "title": "西江月",
            "content": "昨夜轺车宿处，乱山深锁邮亭。烟溪霜叶颤秋声。不管愁人不听。枕冷安排难稳，衾寒重叠犹轻。凭谁说与那人人。报道衾寒枕冷。",
            "comment": ""
        },
        {
            "title": "满庭芳",
            "content": "诗礼传家，不名则利，谁能袖手安常。惟君宽厚，无较短论长。且自深居简出，清闲处、管甚炎凉。年未老，方逾强仕，家富更平康。秋声，风欲作，蓂留一荚，伏暑将藏。大贤初度日，对此称觞。叹凤帏虽冷落，喜御兰、得宠专房。见说宁馨少长，螟雏箕、学更高强。得闲趣，山中宰相，何必事侯王。",
            "comment": ""
        },
        {
            "title": "失调名",
            "content": "满地榆钱，算来难买住春归。",
            "comment": ""
        },
        {
            "title": "二郎神",
            "content": "小张歌，也好把、繁华勘破。速认元初真面目，把意马心猿牢锁。百岁光阴能有几，也不可虚过。耳却听嘱咐，仙风道骨，莫向红尘埋堕。省呵。把师父亲言记着。你原是蓬莱洞里仙，为思凡、人间沦落。速整仙胎归上会，莫荏苒、俗情系缚。自思忖，假饶积玉堆金，终久幻化如何。",
            "comment": ""
        },
        {
            "title": "谒金门",
            "content": "真个美。水墨观音难比。闻道观音谁不害。见来须顶礼。徐步金莲满地。那更兰心聪慧。一曲清歌离皓齿。梁尘飞不已。",
            "comment": ""
        },
        {
            "title": "百字歌/自度曲",
            "content": "庚金入伏，细推来、明日又还三五。见说帅垣佳气蔼，天降崧神生甫。礼乐词章，甲兵韬略，素备文兼武。称觞华旦，颂声交赞台府。好是比启元戎，剿除逋寇，不许奸偷侮。有此奇功高渤海，足慰湖湘生聚。暂统十连，折冲万里，行即驱残虏。九重环召，万年永佐天子。",
            "comment": ""
        },
        {
            "title": "双头莲",
            "content": "触目庭台，当岁晚凋残，恁时方见。琼英细蕊，似美玉碾就，轻冰裁翦。暗想蜂蝶不知，有清香为援。深疑是，傅粉酡颜，何殊寿阳妆面。惟恐易落难留，仗何人巧把，名词褒羡。狂风横雨，枉堕落、细蕊纷纷千片。异日结实成阴，托称殊非浅。调鼎鼐，试作和羹，佳名方显。",
            "comment": ""
        },
        {
            "title": "德兴邑廨石刻",
            "content": "仕宦之身，天涯海畔。行商之身，南州北县。不如田舍，长拘见面。门无官府，身即强健。麻麦遍地，猪羊满圈。不知金贵，唯闻粟贱。夏新绢衣，秋新米饭。安稳眠睡，直千直万。",
            "comment": ""
        },
        {
            "title": "水调歌头",
            "content": "瑞溢飞猿峤，秀毓凤凰山。腊馀六日春到，人间世庆生贤。",
            "comment": ""
        },
        {
            "title": "西地锦",
            "content": "不与群花相续。独占春光速。幽香远远散西东，惟竹篱茅屋。羌管谁调一曲。送月夜、犹芬馥。凭君折取向玉堂，只这些清福。",
            "comment": ""
        },
        {
            "title": "浣溪沙",
            "content": "春院无人花自香。飞来蜂蝶意何狂。玉钩帘卷日偏长。笑又不成愁未是，曲屏闲倚绣鸳鸯。归时应供□□妆。",
            "comment": ""
        },
        {
            "title": "失调名",
            "content": "危楼愁独倚。",
            "comment": ""
        },
        {
            "title": "青玉案",
            "content": "彤云黯黯寒云绕。",
            "comment": ""
        },
        {
            "title": "导引",
            "content": "九霄仙驭，四纪乐西清。游衍遍黄庭。云軿万里归真室，上应泰阶平。金舆玉像下瑶京。彩仗拥霓旌。天人感会千年运，福祚永昌明。",
            "comment": ""
        },
        {
            "title": "满庭芳",
            "content": "身是庵儿，性为庵主，耳目便是门窗。壁中为舍，腹是厨房。心是当厨博士，运水火、炼就元阳。心宁守，依时饭熟，盛与主人尝。休出庵外去，些儿迷路，难奔家乡。端然庵内坐，修补中央。运就金梁玉柱。透清风明月灵光。安然坐，不摇不动，怕甚恶风霜。",
            "comment": ""
        },
        {
            "title": "题峻极中院法堂壁",
            "content": "一团茅草乱蓬蓬，蓦地烧天蓦地空。争似满炉煨榾{左木右突}，慢腾腾地热烘烘。",
            "comment": ""
        },
        {
            "title": "汉宫春",
            "content": "江月初圆，正新春夜永，灯市行乐。芙蕖万朵，向晚为谁开却。层楼画阁。尽卷上、东风帘幕。罗绮拥，欢声和气，惊破柳梢梅萼。绰约。暗尘浮动，正鱼龙曼衍，戏车交作。高牙影里，缓控玉羁金络。铅华间错。更一部、笙歌围著。香散处，厌厌醉听，南楼画角。",
            "comment": ""
        },
        {
            "title": "十二时/忆少年",
            "content": "太平时。御华夷。躬听断破危疑。春秋鼎盛，绌声乐游嬉。日升繁机。长驾远驭垂。意在轩羲。恢六典、斥三垂。有殊尤绝迹，盛德魄周施。方将缀缉声诗。扩皇纲，明帝典，绍累圣重熙。高拱无为。事难知。春色盛，逼千秋嘉节，忽闻玉几。颁命彤闱。厌世御云归。翊翠凤，驾文螭。缥缈难追。侍臣宫女，但攀慕号悲。玉轮动，指嵩伊。龙镳日益远空游，汉庙冠衣。惟盛德巍巍。镂玉册，传青史。昭示无期。",
            "comment": ""
        },
        {
            "title": "骊龙",
            "content": "有美为鳞族，潜蟠得所从。标奇初韫宝，表智即称龙。大壑长千里，深泉固九重。奋髯云乍起，矫首浪还冲。荀氏传高誉，庄生冀绝踪。仍知流泪在，何幸此相逢。",
            "comment": ""
        },
        {
            "title": "失调名",
            "content": "百紫千红开遍了。",
            "comment": ""
        },
        {
            "title": "月映清淮流",
            "content": "淮月秋偏静，含虚夜转明。桂花窥镜发，蟾影映波生。澹滟轮初上，裴回魄正盈。遥塘分草树，近浦写山城。桐柏流光逐，蠙珠濯景清。孤舟方利涉，更喜照前程。",
            "comment": ""
        },
        {
            "title": "解佩令 以上并见呜鹤余音卷八",
            "content": "＊行之士，功勤不小。识五行、逆顺颠倒。妙理玄玄，玉炉中、龙蟠虎绕。金鼎内、炼成至宝。阳神离体，杳杳冥冥，刹那间、游遍三岛。出入纯熟按捺住，别寻玄妙。合真空、太虚是了。",
            "comment": ""
        },
        {
            "title": "失调名",
            "content": "要解心头愁闷，除非殢酒。",
            "comment": ""
        },
        {
            "title": "题宜兴迎华驿",
            "content": "家问不来秋夜长，白鸥眠处倚牙樯。风摇湖水动山影，天压陇云低雁行。菊老过时犹嚼蕊，鱼逃无水尚鸣榔。洗兵马诏何时下，免遣农夫坐女墙。",
            "comment": ""
        },
        {
            "title": "六州",
            "content": "承天统，圣主应昌辰。宝箓降，飚游至，瑞命庆惟新。崇大号，仰奉高真。献岁当初吉，天下皆春。谒秘宇、藻卫星陈。芗霭极纷纶。琼编焜耀，仙衣綷�酰�垂旒俯拜，荐献礼惟寅。芬芳备，精衷上达穹旻。尊道祖，享清庙，助祭万方臻。升泰畤、缛典弥文。侍群臣。汉庭儒雅彬彬。烟飞火举毕严禋。天地降氤氲。高临华阙，恩覃动植，庆延宗社，圣寿比灵椿。",
            "comment": ""
        },
        {
            "title": "小桃源",
            "content": "绰约去朝真，仙源万木春。要知窃桃客，定是会稽人。",
            "comment": ""
        },
        {
            "title": "浣溪沙",
            "content": "遍地轻阴绿满枝。乍晴初试袷罗衣。东风院落日长时。鸂鶒池边飞燕子，海棠花里闹蜂儿。一春心事只春知。",
            "comment": ""
        },
        {
            "title": "楼心月",
            "content": "手把新荷叶一枝。唤来池上只愁归。流萤裹在红纱袖，忽到持杯个个飞。",
            "comment": ""
        },
        {
            "title": "拜星月/拜星月慢",
            "content": "贺新春，尽带春花、春旛春胜，是处春光明媚。",
            "comment": ""
        },
        {
            "title": "宴桃源/如梦令",
            "content": "落日霞消一缕。素月棱棱微吐。何处夜归人，呕嗄几声柔橹。归去。归去。家在烟波深处。",
            "comment": ""
        },
        {
            "title": "品令",
            "content": "山重云起。断桥外、池塘水。晓来风定，竹枝相亚，残阳影里。多少风流，都在冷香疏蕊。江南千里。问折得、谁能寄。几番归去，酒醒月满，阑干十二。且隐深溪，免笑等闲桃李。",
            "comment": ""
        },
        {
            "title": "酹江月/念奴娇",
            "content": "欢声雷动，问邦民，知道君候生日。欲把天文占好事，夜半遥瞻南极。耿耿三台，寒光相射，瑞采连珠壁。自今以始，我公眉寿千亿。见说燕寝香凝，旌旗微动，猎猎薰风入。收拾乾坤生长意，留向人间敷锡。预约明年，难兄难弟，同侍虞琴侧。坐令仁寿，八荒开此寿域。",
            "comment": ""
        },
        {
            "title": "题司马悔桥",
            "content": "道书司马悔，福地地天台。兹山秀盘西，亿载青崔嵬。如何越中志，纪载殊未该。浪云唐子微，曾过兹桥来。奉诏悔轻出，欲勒俗驾回。至今名字存，修梁架严隈。图谍已太戾，土俗尤疏哉。以悔明兹桥，大字標板牍。流傅愈论包，云笈君试开。",
            "comment": ""
        },
        {
            "title": "失调名",
            "content": "旋酌菖蒲酒，灵气满芳尊。",
            "comment": ""
        },
        {
            "title": "观剑南献捷",
            "content": "遐圻新破虏，名将旧登坛。戎馘西南至，毡裘长幼观。边疆氛已息，矛戟血犹残。紫陌欢声动，丹墀喜气盘。唐虞方德易，卫霍比功难。共睹俘囚入，赓歌万国安。",
            "comment": ""
        },
        {
            "title": "蓦山溪",
            "content": "危栏独倚，往事思量遍。回首掩朱扉，敛云鬓、闲拈针线。轻罗碎翦，缝个小梅花，灯闪闪，夜沈沈，玉指轻轻拈。寒苞素艳，浑似枝头见。半拆与初开，谁赢得、江南手段。玉冠斜插，惟恨欠清香，风动处，月明时，不怕吹羌管。",
            "comment": ""
        },
        {
            "title": "导引",
            "content": "明明道祖，金阙冠仙真。清禁降飙轮。遥源始悟垂鸿庆，亿兆耸群伦。虔崇徽号盛仪陈。宝册奉良辰。邦家亿载蒙繁祉，圣寿保无垠。",
            "comment": ""
        },
        {
            "title": "满庭芳",
            "content": "减饭除情，敌魔战睡，圣贤学道根基。进人退己，用事契心机。遇境休生烟火，安闲处、性要无疑。争知道，洪波跳出，却还入希夷。罢贪酒色酒气，制开利锁，截断嗔痴。完全性命，物外何为。悟彻元初色相，功成也、归去来兮。乘丹凤，蓬莱宫里，独步访钟离。",
            "comment": ""
        },
        {
            "title": "失调名",
            "content": "樱桃新荐小梅红。",
            "comment": ""
        },
        {
            "title": "玉烛新",
            "content": "养高梓里，袖手珍祠，太平五福人物。自是昔年，场屋文章旧豪杰。诗书平生事业。问造物、为谁悭惜。谩眷怀、兰玉桂香，已露消息。尝试问、天公好事，鼎来家庆自因袭。更看绶蓝森列，映灵椿双碧。诸郎击鲜奏食。笑贾陆、一更十日。画堂上，鹤算延长，兕觥无极。",
            "comment": ""
        },
        {
            "title": "宫夏",
            "content": "水晶帘卷午风轻，万壑清寒凌室冰。闲奏薰弦思解愠，肯教人世浊炎蒸。",
            "comment": ""
        },
        {
            "title": "贺新郎",
            "content": "天意扶炎宋。为吾皇、维衡狱孕，长沙星梦。社稷勋庸天地窄，不数智名功勇。要自有、胸中妙用。擎着东南一柱，看边民、买犊归耕种。官职易，此身重。黄封已见传宣送。却春来、洪钧初转，紫枢归拱。岁岁玉楼春噀处，慧质明妆环拥。正弟劝、兄酬欢纵。一寸丹心坚似铁，待磨崖、勒就浯溪颂。龙尾道，接天踵。",
            "comment": ""
        },
        {
            "title": "南乡子",
            "content": "木兔与金鸡。刑德临门有偶奇。炉内丹砂宜沐浴，防危。神水溶溶满玉池。年月日并时。刻里工夫一例推。着意研穷丹造次，毫厘。十月殷勤",
            "comment": ""
        },
        {
            "title": "十月桃",
            "content": "东篱菊尽，遍园林败叶，满地寒荄。露井平明，破香笼粉初开。佳人共喜芳意，呵手剪、密插鸾钗。无言有艳，不避繁霜，变作春媒。问武陵溪上谁栽。分付与南园，舞榭歌台。恰似凝酥衬玉，点缀装裁。东君自是为主，先暖信、律管飞灰。从今雪里，第一番花，休话江梅。",
            "comment": ""
        },
        {
            "title": "南歌子",
            "content": "楼迥迷云日，溪深涨晓沙。年来悴憔费铅华。楼上一天春思、浩无涯。罗带宽腰素，真珠溜脸霞。海棠开尽柳飞花。薄倖只知游荡、不思家。",
            "comment": ""
        },
        {
            "title": "靖州歌",
            "content": "小娘子，叶底花，无事出来吃盞。",
            "comment": ""
        },
        {
            "title": "失调名",
            "content": "东南妩媚，雌了男儿。",
            "comment": ""
        },
        {
            "title": "齐天乐",
            "content": "天开图画江山秀。怪得人间希有。屏岛精神，潭溪骨格，锺作名门华胄。满堂昼绣。甚禊集兰亭，竹修林茂。得得明朝，绂麟亲解公侯绶。心胸剩罗列宿。便能光绍，太常勋旧。却恋槃湖，贪求精舍，日日佳篇醇酎。陶朱敌富。更沧海双珠，掌中明透。赢得年年，莲龟松鹤祝公寿。",
            "comment": ""
        },
        {
            "title": "失调名",
            "content": "岩玉枝头金粟斗。",
            "comment": ""
        },
        {
            "title": "梧桐树 呜鹤余音卷七，以上八首，呜鹤余音",
            "content": "五更里，朦胧定。心养浩月一轮镜。照破贪嗔病。这回须要鬼神惊。只要真清为真静。功满朝上圣。",
            "comment": ""
        },
        {
            "title": "天下乐令/减字木兰花",
            "content": "寿星明久。寿曲高歌沉醉後。寿烛荧煌。手把金炉，燃一寿香。满斟寿酒。我意殷勤来祝寿。问寿如何。寿比南山福更多。",
            "comment": ""
        },
        {
            "title": "沁园春",
            "content": "喜见于门，子月阳生，子舍春回。想释丘抱送，绝奇神骨，皙参授受，忠恕胚胎。跨灶参先，撞楼踵後，鼎样一门三秀才。应不数，那窦家五桂，王氏三槐。南丰门户奇哉。他日一声平地雷。若非是河东，名传三凤，也应天上，光映三台。莫道後时，方为贺客，且把犀钱玉果来。却还取，这长生一曲，富贵三杯。",
            "comment": ""
        },
        {
            "title": "踏莎行",
            "content": "点点琼酥，初寒乍结。看来未忍轻轻折。园林正告久萧条，春工著意饶先发。眼底不凡，枝头自别。也知彻苦宜霜雪。这般风味凭馨香，怎教桃李同时节。",
            "comment": ""
        },
        {
            "title": "解佩令",
            "content": "曾妙年拾芥功名易。暂栖鸾、何厌小试。迤逦哦松，便整顿、河阳桃李。寿几许、也犹固未。归来谩、学个陶潜志。遇诞辰、昴宿降瑞。春色三分才过二。寿觞沉醉。祝等彭祖八百岁。",
            "comment": ""
        },
        {
            "title": "虞美人",
            "content": "绮疏人把罗衣叠。岫幌铺残月。宝烟细袅博山中。梦惹暖红鸳锦、醉香风。觉来犹记乘鸾处。不是蓝桥住。落花流水认前溪。想见五云为路、静无泥。",
            "comment": ""
        },
        {
            "title": "失调名",
            "content": "瘦得脸儿两指大。",
            "comment": ""
        },
        {
            "title": "浣溪沙",
            "content": "云锁柴门半掩关。垂纶犹自在前湾。独乘孤棹夜方还。任使有荣居紫禁，争如无事隐青山。浮名浮利总输闲。",
            "comment": ""
        },
        {
            "title": "人不易知",
            "content": "权衡谅匪易，愚智信难移。九德皆殊进，三端岂易施。同称昆岫宝，共握桂林枝。郑鼠今奚别，齐竽或滥吹。瑶台有光鉴，屡照不应疲。片善当无掩，先鸣贵在斯。龙门峻且极，骥足庶来驰。太息李元礼，期君幸一知。",
            "comment": ""
        },
        {
            "title": "西江月",
            "content": "良月才经四日，彭城庆诞真贤。从来斗酒百诗篇。锦绣文章灿烂。自合宰官身现，谁知富贵由天。但教福寿喜双全。直看子孙荣显。",
            "comment": ""
        },
        {
            "title": "点绛唇",
            "content": "公子归来，画堂深院丛罗绮。绿杯浮蚁。风皱红鳞起。信马斜阳，误入桃源里。珠帘底。淡妆斜倚。一寸秋江水。",
            "comment": ""
        },
        {
            "title": "千秋岁",
            "content": "欢盈万屋。声杂当庭竹。腾宝篆，辉银烛。东君将到处，祗隔邮亭宿。谁知道，此时诞个人如玉。红叶题宫墨。流入人间曲。天香在，犹芬馥。满斟眉寿醑，共劝千龄福。情未足，来朝更把酴酥祝。",
            "comment": ""
        },
        {
            "title": "虞美人",
            "content": "春风吹到深深院。添个人针线。莫言生女不妒儿。□□二郎不做、有门楣。一家姊妹盈盈地。兄弟同欢喜。彩丝从此不须添。看取碧纱帐内、有人牵。",
            "comment": ""
        },
        {
            "title": "满路花岩 依托锺离，见呜鹤余音卷五",
            "content": "四大元无我，五蕴本来空。休争人与我，逞英雄。贵贱贤愚，到了梦魂中。百年亲眷属，电里红光，早宜各自牢笼。劝君勤修炼，常照主人公。来时无一物，去时空。人生有限，贪爱转无穷。不如随分过，一点灵光，自然明月清风。",
            "comment": ""
        },
        {
            "title": "东坡引",
            "content": "人物伊周样。清政龚黄状。平分风月双溪上。红颜方少壮。红颜方少壮。生贤令节，满觞摇漾。红袖舞，青蛾唱。我来祝寿无他望。相门重拜相。相门重拜相。",
            "comment": ""
        },
        {
            "title": "凤栖梧/蝶恋花",
            "content": "姑射仙人游汗漫。白凤翩翩，银海光凌乱。龟手儿童贪戏玩。风檐更折梅梢看。漠漠银沙平晚岸。笑拥寒蓑，聊作渔翁伴。横玉愁云吹不断。归舟又载苹花满。",
            "comment": ""
        },
        {
            "title": "鹧鸪天",
            "content": "宴罢中秋恰四朝。金炉因甚把香烧。若非金母生今日，应是麻姑降此宵。歌窈窕，舞娇娆。迭将寿酒酌金蕉。椿龄柏算何须祝，名列仙班亦孔昭。",
            "comment": ""
        },
        {
            "title": "失调名",
            "content": "愁厌厌、脉脉上心谁消遣。",
            "comment": ""
        },
        {
            "title": "步步娇",
            "content": "贫子吃好酒。吃得酩酊休。万事都不挂心头。任毁任谤落一筹。痴聋暗哑汉，真修。",
            "comment": ""
        },
        {
            "title": "玉壶冰",
            "content": "玄律阴风劲，坚冰在玉壶。暗中花更出，晓后色全无。涸沍谁能伴，凄清讵可渝。任圆空似璧，照物不成珠。素质情方契，孤明道岂殊。幽人若相比，还得咏生刍。",
            "comment": ""
        },
        {
            "title": "赠长安赵先生母",
            "content": "牙发重生黑，延龄三事因。至诚遵道友，精谨奉高真。静意摛猿马，清心聚气神。处端聊拜上，稽首寿长人。",
            "comment": ""
        },
        {
            "title": "破字令",
            "content": "缥缈三山岛。十万岁、方分昏晓。春风开遍碧桃花，为东君一笑。祥飙暂引香尘到。祝高龄、後天难老。瑞烟散碧，归云弄暖，一声长啸。",
            "comment": ""
        },
        {
            "title": "西江月",
            "content": "水火运来周岁，四六勿错如初。水多火少失功夫。胜地方始安炉。直须认鼎与药，却如鸡子无殊。内黄处白结凝酥。一颗圆明汞珠。",
            "comment": ""
        },
        {
            "title": "喜迁莺",
            "content": "欲调真息。论根源参到，生前实际。气是心兮，神为气主，心动神气分离。心宁子母相抱，意定自成真液。莫错识。这内调息，非干扭捏，不晓胎元理。开目和鼻指。灵龟蛇戏。祖道家风，回光返照，呼吸自归根蒂。清风瞥然透户，水火刹那既济。至此理。要真常咫尺，三生佛出世。",
            "comment": ""
        },
        {
            "title": "上太师公相生辰诗十首",
            "content": "骑壒蒙蒙一洗空，恢崇儒馆闻文风。正当世祖投戈际，远迈元和沸鼎中。坐使车书同万里，行看冠盖袭诸武。我公勋业追王佐，岂比区区颂泮宫。",
            "comment": ""
        },
        {
            "title": "白鹤观题壁",
            "content": "仙人未必皆仙去，还在人间人不知。手把白髦从两鹿，相逢聊问姓名谁。",
            "comment": ""
        },
        {
            "title": "梧桐树",
            "content": "四更里，云收彻。海底星龟弄明月。处处琼花结。火候抽添按时节。子午氤氲降红屑。猛把天机泄。",
            "comment": ""
        },
        {
            "title": "百字谣/念奴娇",
            "content": "中和节後，云翳净、向夕新蟾飞出，月姊传声，明日是、紫府神仙诞节。彩系麒麟，瑞腾嵩岳，喜气交洋溢。魁星头上，光芒仍露消息。好是一鹗秋风，鞭云驾雾，去作龙门客。看取长安花夹道，人在广寒宫阙。春酒千锺，秋娘一曲，大醉豪无敌。八千椿算，摩挲重见铜狄。",
            "comment": ""
        },
        {
            "title": "贺圣朝 此首前尚有贺圣朝夕阳沈后一首亦未",
            "content": "野僧归后，渔舟才缆，绿桧生烟。对寒灯、潇洒枕书眠。听石漱流泉。丹炉火灭，琴房人静，风自调弦。待孤峰、顶上月明时，正一梦游仙。",
            "comment": ""
        },
        {
            "title": "木兰花/玉楼春",
            "content": "晓烟生绿树，听叶底、数声莺。正节届清明，蓂开七荚，梦叶长庚。桥门旧时冠带，念短檠、读尽夜深灯。文价乾坤推重，世紏父子同登。莹然玉雪做精神。野鹤见长身。算婉画崇台，活人多少，自合长生。荆襄暂烦佐幕，听秋风鼓角夜连营。唤起隆中豪杰，共图盖世功名。",
            "comment": ""
        },
        {
            "title": "满庭芳",
            "content": "飞花剪、六出工夫。",
            "comment": ""
        },
        {
            "title": "临江仙",
            "content": "促坐重燃绛蜡，香泉细泻银瓶。一瓯月露照人明。清真无俗韵，久淡似交清。正味能销酒力，馀甘解助茶清。琼浆一饮觉身轻。蓝桥知不远，归卧对云英。",
            "comment": ""
        },
        {
            "title": "春暮",
            "content": "燕子楼台人寂寂，榴花庭院日熙熙。枝头添翠莺先觉，叶底销红蝶未知。",
            "comment": ""
        },
        {
            "title": "伤春",
            "content": "尽把天工付祝融，东皇归去太华宫。棱棱山色耸苍玉，湛湛波光浸碧铜。杨柳入天鸠要雨，海棠落地蝶嫌风。好将杖屦西园看，万紫千红一夜空。",
            "comment": ""
        },
        {
            "title": "少年游",
            "content": "新竿界断一天游。万弩向云头。彩羽飞星，红心破日，胜集总名流。好手业中施好，利物敢轻酬。捧杆箭多，旗花饯少，快请办头筹。",
            "comment": ""
        },
        {
            "title": "题震泽寺壁",
            "content": "民力久已竭，天乎不见怜。三年两遭水，十室九无烟。田没官徵赋，家贫子卖钱。秋风江上路，忽见渡江船。",
            "comment": ""
        },
        {
            "title": "石榴",
            "content": "蝉啸秋云槐叶齐，石榴香老庭枝低。流霞色染紫罂粟，黄蜡纸苞红瓠犀。玉刻冰壶含露湿，斒斑似带湘娥泣。萧娘初嫁嗜甘酸，嚼破水精千万粒。",
            "comment": ""
        },
        {
            "title": "鹧鸪天",
            "content": "不贪名利乐优游。收转心猿踢气球。日享三餐朋友饭，夜眠一宿玉人缕。真快活，度春秋。从他乌兔走无休。或时戏耍名园里，或把长竿湖上游。",
            "comment": ""
        },
        {
            "title": "阮郎归",
            "content": "及妆时结薄衫儿。蒙金艾虎儿。画罗领抹缬裙儿。盆莲小景儿。香袋子，搐钱儿。胸前一对儿。绣帘妆罢出来时。问人宜不宜。",
            "comment": ""
        },
        {
            "title": "遍地锦",
            "content": "莱州武观是吾乡。因遇先生号长生。穿街柳巷也无妨。不染尘埃性月",
            "comment": ""
        },
        {
            "title": "嘲伛偻人",
            "content": "拄杖欲似乃，播笏还似及。逆风荡雨行，面干顶额湿。著衣床上坐，肚缓脊皮急。城门尔许高，故自匍匐入。",
            "comment": ""
        },
        {
            "title": "奉礼歌",
            "content": "葭飞璇龠，孕初阳。云绝清台、荐景祥。风应律，日重光。岁功顺，底金穰，寿而康。庭壶乐无疆。皇展报，新礼乐，觚陛咏宾乡。珠幄熉黄。登瑞缫，陈俎豆，澹嘉觞。衮衣辉焕，宝佩琳琅。奠椒浆。庆阴阴，神来下，凤翥龙骧。灵燕喜，锡符仍降嘏，镛管琳琅。欢亮神之出，祓兰堂。辇路天香。轻烟半袭旗常。祉滂洋。受厘宣室，返驭斋房。恩与风翔。华封祝、皇来有庆，八荒同寿，宝历无疆。",
            "comment": ""
        },
        {
            "title": "句",
            "content": "祖来产业分兄弟，身后诗书遗子孙。",
            "comment": ""
        },
        {
            "title": "临江仙 以上呜鹤余音卷之三",
            "content": "达道逍遥无事客，狂歌度日欣欣。孤然一性朗然真。清如三岛月，闲似九霄云。语话参差绝世梦，心头不挂微尘。四时游玩百花亲。壶中天不夜，物外景长春。",
            "comment": ""
        },
        {
            "title": "于飞乐",
            "content": "天然体段殊常。",
            "comment": ""
        },
        {
            "title": "失调名",
            "content": "知他今夜，好好为谁梳洗。",
            "comment": ""
        },
        {
            "title": "促拍满路花",
            "content": "个中如荐得，悟了五千言。金晶飞肘后，透昆仑。清江九曲，一棹破烟昏。水击三千里，九万鹏程，化成元是冥鲲。",
            "comment": ""
        },
        {
            "title": "沁园春",
            "content": "阊阖初开，羽葆来从，斗畔天南。看长身玉立，精神耿耿，风姿冰冷，琼佩珊珊。政数龚黄，才称屈宋，君合居其伯仲间。犹堪庆，早恩沾令子，新著朝冠。东园。未即开藩。且乡曲吾曹共往还。向棋边几见，烂柯樵客，琴中时写，流水高山。野鹤立阶，灵龟支坐，修竹梅花伴岁寒。荣华事，有传家从橐，立上清班。",
            "comment": ""
        },
        {
            "title": "咏古树",
            "content": "四围乔木尽儿孙，曾见吴宫几度春。若使当年成大厦，也应随例作灰尘。",
            "comment": ""
        },
        {
            "title": "临江仙",
            "content": "祖德绵绵盛，家声烨烨传。流光重庆子生贤。想见朝来庭户、起非烟。对客延汤饼，呼童散彩钱。休夸骨瘦与神全。看取犀庭玉角、已朝天。",
            "comment": ""
        },
        {
            "title": "梧桐树",
            "content": "一更里，调神气。意马心猿尽拘系。莫放闲游戏。昏昏默默炼胎息。开却天门地户闭。果然通玄理。",
            "comment": ""
        },
        {
            "title": "沁园春",
            "content": "天下知名，今日刘郎，胜如旧时。记当年暮府，元戎高会，万花围席，争看题诗。尽道坡仙，再生尘世，有制宜烦立马挥。东阳小，岂容久驻，凫舃暂双飞。诸公荐墨交驰。要推上青云百丈梯。况平生慷慨，闻鸡起舞，中原事业，不付公谁。生记今朝，频将指数，较莱公争半月期。功名事，不输前辈，行即诏封泥。",
            "comment": ""
        },
        {
            "title": "胡笳曲",
            "content": "月明星稀霜满野，毡车夜宿阴山下。汉家自失李将军，单于公然来牧马。",
            "comment": ""
        },
        {
            "title": "满庭芳",
            "content": "昨日花开，今朝花谢，算来眼下时光。成家立计，劫劫与谁忙。才见青春年少，霎时间、绿鬓成霜。堪嗟叹，人身不识，自恁苦无常。不如早悟，金银过斗，难免无常。思乡岭上，空滴泪成行。儿女无个肯替，到头来、独自承当。听吾劝，回光返照，相伴马丹阳。",
            "comment": ""
        },
        {
            "title": "撷芳词",
            "content": "风摇荡，雨濛茸。翠条柔弱花头重。春衫窄。香肌湿。记得年时，共伊曾摘。都如梦。何曾共。可怜孤似钗头凤。关山隔。晚云碧。燕儿来也，又无消息。",
            "comment": ""
        },
        {
            "title": "秦楼月/忆秦娥",
            "content": "秋漠漠。登临常羡东飞鹤。东飞鹤。一襟乡泪，为君双落。明年不负黄花约。故人须我归舟泊。归舟泊。荆溪亭下，晚秋寒薄。",
            "comment": ""
        },
        {
            "title": "失调名",
            "content": "金铺翠、蛾毛巧。是工夫不少。闹蛾儿拣了蜂儿卖，卖雪柳、宫梅好。",
            "comment": ""
        },
        {
            "title": "品令",
            "content": "雪花飞堕。有人报、江南意。博山炉畔，砚屏风里，铜盘寒水。赋得幽香，疏淡数枝相倚。绛肤黄蕊。另一种、高标致。笛中芳信，岭头春色，不传紫红。寂寞闲亭，月下夜阑影碎。",
            "comment": ""
        },
        {
            "title": "喜迁莺",
            "content": "利名抛却。入广莫乡闾，委蛇盘礴。水曲山隈，烟村云屋，随分葛衣藜藿。任他玉堂轩冕，争似茅庐丘壑。志廖廓。向东篱消遣，西园吟酌。绵邈。无为作。不遇个人，何处谈玄略。书笈琴囊，石坛瓦鼎，此外并无真乐。幽雅淡然风范，端的凭谁光烁。自消索。有一溪松月，千年猿鹤。",
            "comment": ""
        },
        {
            "title": "导引",
            "content": "祖宗垂佑，亨会协重熙。德泽被烝黎。虔崇尊谥陈徽册，藻卫列葳蕤。宸心致孝极孜孜。展礼诏台司。祥烟瑞霭浮清庙，绵宇被纯禧。",
            "comment": ""
        },
        {
            "title": "失调名",
            "content": "做园子，得数载。栽培得、那花木，就中堪爱。特将一个、保义酬劳，反做了、今日殃害。诏书下来索金带。这官告、看看毁坏。放牙笏、便担屎担，却依旧种菜。",
            "comment": ""
        },
        {
            "title": "失调名",
            "content": "细雨乱如毛。",
            "comment": ""
        },
        {
            "title": "晦日同志昆明池泛舟",
            "content": "灵沼疑河汉，萧条见斗牛。烟生知岸近，水净觉天秋。落月低前树，清辉满去舟。兴因孤屿起，心为白蘋留。晓吹兼渔笛，闲云伴客愁。龙津如可上，长啸且乘流。",
            "comment": ""
        },
        {
            "title": "满江红",
            "content": "在昔尝闻，老彭祖、寿龄八百。试屈指、我公今岁，才方八八。乙百更添三十六，算来总是公年月。对梅花、时候庆生朝，真欢悦。儿既劝，金蕉叶。孙又把，沉檀爇。喜儿孙满目，芝兰英发。笑问堂前王母看，而今几度蟠桃结。道当时、亲手共栽培，何须说。",
            "comment": ""
        },
        {
            "title": "庆千秋",
            "content": "点检尧蓂，自元宵过了，两荚初飞。葱葱郁郁佳气，喜溢庭闱。惟知降、月里姮娥，欣对良时。但见婺星腾瑞彩，年年辉映南箕。好是庭阶兰玉，伴一枝丹桂，戏舞莱衣。椒觞迭将捧献，歌曲吟诗。如王母、款对群仙，同宴瑶池。萱草茂长春不老，百千祝寿无期。",
            "comment": ""
        },
        {
            "title": "西江月 至元十三年，江南初内附，民间盛传",
            "content": "九九乾坤已定，清明节后开花。米田天下乱如麻。直待龙蛇继马。依旧中华福地，古月一阵还家。当初指望瓮生涯。死在西江月下。记之如此，未如孰是。",
            "comment": ""
        },
        {
            "title": "失调名",
            "content": "枝头点检，退尽芳菲。",
            "comment": ""
        },
        {
            "title": "玉楼人",
            "content": "去年寻处曾持酒。还是向、南枝见後。宜霜宜雪精神，没些儿、风味减旧。先春似与群芳斗。暗度香、不待频嗅。有人笑折归来，玉纤长、尽露罗袖。",
            "comment": ""
        },
        {
            "title": "朝中措",
            "content": "征雁不来无信，教人空度重阳。",
            "comment": ""
        },
        {
            "title": "杏花天",
            "content": "弟兄旧说河东凤。怎得似、君家伯仲。一双白璧殷勤种。齐向金屏选中。乘龙去、门阑喜动。管取早叶、熊罴吉梦。儿孙不与尘埃共。总是龙驹凤种。",
            "comment": ""
        },
        {
            "title": "渔歌子",
            "content": "一任孤舟正又斜。乾坤何路指生涯。抛岁月，卧烟霞。在处江山便是",
            "comment": ""
        },
        {
            "title": "汉宫春",
            "content": "争似我，随时临风对月，畅饮更高歌。",
            "comment": ""
        },
        {
            "title": "挂金索",
            "content": "四更里，无事四边都宁静。内放心花，赏玩长春景。戊己门开，有个真人进。一粒金丹，运上昆仑顶。",
            "comment": ""
        },
        {
            "title": "喜迁莺",
            "content": "顿消缘虑。觉梦蝶劳生，鹑居蓬户。饭蚁醯鸡，尘衫风帽，赢得百年虚度。利如断霞残照，名若落花飞絮。岂坚固。似风中秉烛，枝头垂露。谁悟。独归去。收拾水云，高卧曹溪路。竹外流泉，篱边丛菊，妆点野棠闲趣。五柳槛前吟醉，一笑人间今古。欲分付。叹烟波渺渺，知音何处。",
            "comment": ""
        },
        {
            "title": "西江月",
            "content": "黄蜡谁将点缀，红膏不许施妆。孤根来自水云乡。风味天然酝酿。看取玉奴呵手，摘来珠露沾裳。翠环斜插一枝香。似簇蜂儿头上。",
            "comment": ""
        },
        {
            "title": "古记/如梦令",
            "content": "疑是水晶宫殿。云女天仙宝宴。吟赏欲黄昏，风送一声羌管。烟淡。霜淡。月在画楼西畔。",
            "comment": ""
        },
        {
            "title": "九张机",
            "content": "八张机。纤纤玉手住无时。蜀江濯尽春波媚。香遗囊麝，花房绣被。归去意迟迟。",
            "comment": ""
        },
        {
            "title": "早梅香",
            "content": "北帝收威，又探得早梅，漏春消息。粉蕊琼苞，拟将胭脂，轻染颜色。素质盈盈，终不许、雪霜欺得。奈化工、偏宜赋与，寿阳妆饰。独自逞冰姿，比夭桃繁杏，迥然殊别。为报山翁，逢此有花，樽前须攀折。醉赏吟恋，莫辜负、好天风月。恐笛声悲，纷纷便似，乱飞香雪。",
            "comment": ""
        },
        {
            "title": "虞美人",
            "content": "当年合德并飞燕。涎涎无人见。清魂沦入海棠枝。料想天寒同著、翠罗衣。同心佩带连环玉。并髻云鬟绿。谁教红萼自成双。恰似新荷叶里、睡鸳鸯。",
            "comment": ""
        },
        {
            "title": "无梦令",
            "content": "猛悟百年弹指。泪似迸珠不止。急解死生忧，管甚石中火起。石中火起。一任停丧在地。",
            "comment": ""
        },
        {
            "title": "失调名",
            "content": "寸心如铁不关愁。",
            "comment": ""
        },
        {
            "title": "水调歌头",
            "content": "一线添宫绣，画景刻初还。五云旬浃不散，瑞色满乾坤。凝作山堂佳气，来庆冰壶寿旦，戏彩喜重斑。相对窦桂椿，环列谢芝兰。经纶事，戡定策，两才全。苍生翘首三载，霖雨报东山。已感宵衣梦寐，应录御屏姓字，光动紫微垣。一骑日边至，趣诏凤池班。",
            "comment": ""
        },
        {
            "title": "千秋岁",
            "content": "园林翠幄。妆点青春色。犹觉蓂留七叶。崧神今日降，产此真英杰。蟾宫客，尽推一代文章伯。富贵何心得。积善多阴德。那管青衫白发。儿孙俱满目，诗礼传衣钵。长不老，蓝桥是个神仙宅。",
            "comment": ""
        },
        {
            "title": "诗一首",
            "content": "山行似觉鸟声殊，渐近神仙简寂居。门外长溪容净足，山腰苦笋耿盘蔬。舌松定有藏丹处，大石仍存拜斗馀。弟子苍髯年八十，养生世世授遗书。",
            "comment": ""
        },
        {
            "title": "惜奴娇",
            "content": "无算。仗委东君遍。有风光、占五陵闲散。从把千金，五夜继赏，并彻春宵游玩。借问花灯，金琐琼瑰果曾罕。洞天里，一掠蓬瀛，第恐今宵短。",
            "comment": ""
        },
        {
            "title": "题桃源",
            "content": "远近人家尽见招，小童环立总垂髫。玄冰满椀侵肌爽，绛雪堆盘入口消。山内不知今晋代，座中犹自问秦朝。夜深时向花前立，遥见双株合凤箫。",
            "comment": ""
        },
        {
            "title": "南乡子",
            "content": "识得水中金。锻炼烹煎理更深。进退抽添须九转，浮沉。温养潜龙复与临。妙运自天心。托杖黄婆是丙壬。酝就醍醐山顶降，频斟。慢拨无弦",
            "comment": ""
        },
        {
            "title": "失调名",
            "content": "双双飞燕柳边轻。",
            "comment": ""
        },
        {
            "title": "失调名",
            "content": "光生里閈，荣破天荒。",
            "comment": ""
        },
        {
            "title": "满庭芳",
            "content": "黄菊正飘香。",
            "comment": ""
        },
        {
            "title": "六州",
            "content": "承景运，天子奉明堂。玉烛应，金飚动，万宝盈箱。严法驾、天路龙骧。采仗迎祥。日色动扶桑。款清庙、我诚将。回御八鸾锵。於皇仁孝，祖宗来顾，熙于四极，令问载无疆。躬严配、笙镛奏凤来翔。瑞烟起，浮帝衮，玉步间天香。升重宇、壁玉华光。桂流觞。神虞夕照熉黄。九霄鸣佩下清厢。齐拱太微傍。群心同愿，长临路寝，三年讲礼，显祀文王。",
            "comment": ""
        },
        {
            "title": "失调名",
            "content": "玉泉清洁，正好浮瓜沈李。",
            "comment": ""
        },
        {
            "title": "长相思",
            "content": "燕成双。蝶成双。飞去飞来杨柳旁。问伊因底忙。绿纱窗。篆炉香。午梦惊回书满床。棋声春昼长。",
            "comment": ""
        },
        {
            "title": "满江红",
            "content": "万甲胸中，问谁似、延安范老。当家事，出藩入相，黑头俱了。绿野徜徉聊雅志，紫宸寤寐思英表。向修门、何日衮衣归，天教早。诹吉卜，维熊兆。徵瑞梦，长庚耀。正尧蓂仲夏，八飞叶小。千日早从菑疾退，一觞恰趁笙歌绕。算灵椿、何似栎堂春，他犹少。",
            "comment": ""
        },
        {
            "title": "步虚子令",
            "content": "碧烟笼晓海波闲。江上数峰寒。佩环声里，异香飘落人间。弭绛节、五云端。宛然共指嘉禾瑞，开一笑、破朱颜。九重嶢阙，望中三祝高天。万万载、对南山。",
            "comment": ""
        },
        {
            "title": "卜算子",
            "content": "垂螺近额时，只怕莺声老。尽日贪花斗草忙，不信有闲烦恼。凤鬓已胜钗，恨别王孙早。若把芳心说与伊，道绿遍、池塘草。",
            "comment": ""
        },
        {
            "title": "讥贾平章",
            "content": "戎马掀天动地来，襄阳城下哭声哀。平章束手全无策，却把科场恼秀才。",
            "comment": ""
        },
        {
            "title": "满江红",
            "content": "维岳生贤，天欲补、中兴衮职。奈圣世、朝无阙事，且令休逸。锦绣文章胸次贮，蓬壶岁月闲中积。羡人生、七十古来稀，今逾一。书聚府，成东壁。身眉寿，真南极。望瑞云溶处，接江山碧。人愿君如天上月，我期君似明朝日。待明朝，长至转添长，弥千亿。",
            "comment": ""
        },
        {
            "title": "江神子",
            "content": "林泉养素拙。放落魄、慵居世缘绝。志如铁。＊然处、一味真＊难说。日逍遥，野鹤岩畔为道侣，松轩下，沉烟犹未歇。夜深独听孤猿，高峰上叫明月。他年功成行满，驾祥云、直至瑶池仙阙。个时节。神游自有鸾鹤迎接。舞空碧。仙杖飘飘来迎竭。桃源会、琼林方信别。到此无限逍遥，作蓬莱客。",
            "comment": ""
        },
        {
            "title": "满庭芳",
            "content": "碧落横秋，浮云崩浪，夜凉先到梧桐。荷花十丈，人在赤城中。凤髻尚梳雾湿，眉峰翠、的烁双瞳。多应是，金丹一粒，点就蕊仙宫。相逢。蓬岛客，酒翻银海，一饮如虹。弄横玉招月，吹上层空。青鸾传书满座，蟠桃树、已结轻红。拚沉醉，人间拍手，一笑有东风。",
            "comment": ""
        },
        {
            "title": "失调名",
            "content": "从前浪荡休整理。钉赤口、防猜忌。而今魔难管全无，一似粽儿黏腻。",
            "comment": ""
        },
        {
            "title": "行香子 原误作南香子 此下原有虞美人重阳饮",
            "content": "一个苍蝇，飞入腥盆。顾甜时、直入中心去，忘了抬身。沾其足，沾其翅，丧其形。我好嗟吁，怎不动心。甜中有苦，福内灾生。既知滋味，便好抽身。你好不惺惺，不伶俐，一个大苍蝇。",
            "comment": ""
        },
        {
            "title": "醉落魄/一斛珠",
            "content": "红牙板歇。韶声断、六么初彻。小槽酒滴真珠竭。紫玉瓯圆，浅浪泛春雪。香芽嫩蕊清心骨。醉中襟量与天阔。夜阑似觉归仙阙。走马章台，踏碎满街月。",
            "comment": ""
        },
        {
            "title": "采桑子",
            "content": "熔金脱得花钿小，点缀琼枝。月淡风微。露浥香肌自是奇。玉人呵手昂头翦，纤鬓边垂。似簇蜂儿。春入芳容不肯飞。",
            "comment": ""
        },
        {
            "title": "喜迁莺",
            "content": "生贤时协。正炎官直午，日周三浃。门左垂弧，眉间喜色，尽道降神嵩岳。百里葱葱和气，总向蓝田会合。称庆旦，见吏民鼓舞，欢声和洽。玉叶。斟劝处，一饮流霞，红艳生双颊。钜竹槐松吟哦乐，指日荣膺异渥。皇上渴思经济，环召为霖作楫。快人望，愿长生，须与绛人同甲。",
            "comment": ""
        },
        {
            "title": "沁园春",
            "content": "衮绣堂前，福星开度，寿星入垣。有建隆臣普，上天宰辅，绍兴臣鼎，平地神仙。入秉钧衡，出分藩屏，托住东南半壁天。年来好，甚烽消万里，尘静三边。紫宸几度传宣。刚不肯归班押讲筵。纵云台勋业，已登盟府，金城筹策，犹念中原。好袖山河，更扶日月，色正三台第一躔。王韩去，愿齐休社稷，於万斯年。",
            "comment": ""
        },
        {
            "title": "沁园春",
            "content": "淮海知名，今日刘郎，胜如旧时。记当年幕府，从容赞画，云从万骑，电掣千麾。威震新塘，气吞涟楚，涤扫妖氛但指期。论功处，载骖鸾鹤，衣锦赋荣归。九重诏已封泥。看稳上青云万丈梯。况平生慷慨，闻鸡起舞，中原事业，不付公谁。昨夜颁春。明朝献岁，且对椒盘奉寿卮。功名事，不输前辈，行到凤凰池。",
            "comment": ""
        },
        {
            "title": "点绛唇",
            "content": "堪嗟人人，波波劫劫贪名利。何时已。眼光落地。到此才方悔。虽有儿孙，要替应难替。思下泪。这场滋味。认着心先碎。",
            "comment": ""
        },
        {
            "title": "浣溪沙",
            "content": "倦客东归得自由。西风江上泛扁舟。夜寒霜月素光流。想得故人千里外，醉吟应上谢家楼。不多天气近中秋。",
            "comment": ""
        },
        {
            "title": "抛球乐折花令/抛球乐",
            "content": "翠幕华筵，相将正是多欢宴。举舞袖、回旋遍。罗绮簇宫商，共歌清羡。当琼浆泛泛满金尊，莫惜沉醉，莫惜沉醉，永日长游衍。愿乐嘉宾，嘉宾式燕。",
            "comment": ""
        },
        {
            "title": "如梦令",
            "content": "试问春归何处。红入小桃花树。同访古章台，把盏重听金缕。休去。休去。应被好山留住。",
            "comment": ""
        },
        {
            "title": "六州",
            "content": "齐天宇，四海洽淳风。接宝胄，垂真检，景祚无穷。成玉牒、日观归功。冀野升方鼎，脽上由崇。钦桧井、云跸巡东。国本震为宫。乾文焕炳，真祠曲密，重祥叠瑞，琼蕴降高穹。膺丕烈，虔心建垂鸿。询吉士，郊兆执玉荐衷。锺律应、云物迎空。乐和轮囷。嘉气葱葱。天神来降发冲融。玉烛四时通。星回金辂雷作解，昆蚑被惠，亿载帝基隆。",
            "comment": ""
        },
        {
            "title": "六州",
            "content": "千载运，宝业正遐昌。钦至道，崇明祀，盛礼迈前王。銮辂动，万骑腾骧。驰道纷彩仗，瑞日煌煌。奉秘检、玉羽群翔。非雾满康庄。躬朝真馆，齐心绎思，顺风俯拜，奠酒爇萧芗。精衷达，飚轮降格昭彰。回羽旆，驻雕辇，旧地访睢阳。亭清庙、孝德辉光。届灵场。星罗万国珪璋。陈牲币、金石锵洋。景福降穰穰。垂衣法坐，恩覃群品，庆均海宇，圣寿保无疆。",
            "comment": ""
        },
        {
            "title": "柳梢青",
            "content": "家近闽南。三姑姊妹，秀揖仙岩。须女精神，玉卮标格，谪下尘凡。他时佳婿成双，红丝应牵第三。倚看樽前，团栾六子，三女三男。",
            "comment": ""
        },
        {
            "title": "拨棹子",
            "content": "烟姿媚，冰容薄。芳蕖嫩、隐映新萍池阁。撷英人去後，清香微绽，透真珠帘幕。似无语含情垂彩佩，戏芳阴，渐许纤鲜相托。西风直须爱惜，看看浓艳，伴秋光零落。",
            "comment": ""
        },
        {
            "title": "殢人娇",
            "content": "也待作个、��儿寄与。",
            "comment": ""
        },
        {
            "title": "导引",
            "content": "虞觞奉主，仙驭返皇宫。礼典极钦崇。云旗前导开清庙，龙管咽薰风。巍巍尧父告神功。追慕孝诚通。千秋万岁中兴统，宗祀与天同。",
            "comment": ""
        },
        {
            "title": "九张机",
            "content": "七张机。鸳鸯织就又迟疑。只恐被人轻裁剪，分飞两处，一场离恨，何计再相随。",
            "comment": ""
        },
        {
            "title": "导引",
            "content": "九清云杳，飚驭邈难追。功化盛当时。保扶仁圣成嘉靖，彤管载音徵。天都左界抗华榱。仙仗下逶迤。宝楹黼帐承神贶，万寿永无期。",
            "comment": ""
        },
        {
            "title": "汉宫春",
            "content": "梅萼知春，见南枝向暖，一朵初芳。冰清玉丽，自然赋得幽香。烟庭水榭，更无花、争染春光。休谩说、桃夭杏冶，年年蝶闹蜂忙。立马伫、凝情久，念美人自别，鳞羽茫茫。临岐记伊，尚带宿酒残妆。云疏雨阔，怎知人、千里思量。除是托、多情驿使，殷勤折寄仙乡。",
            "comment": ""
        },
        {
            "title": "鹧鸪天",
            "content": "紫禁烟光一万重。五门金碧射晴空。梨园羯鼓三千面，陆海鳌山十二峰。香雾重，月华浓。露台仙仗彩云中。朱栏画栋金泥幕，卷尽红莲十里风。",
            "comment": ""
        },
        {
            "title": "吹火诗（前首邻人作，后首效作）",
            "content": "吹火朱唇动，添薪玉腕斜。遥看烟里面，大似雾中化。吹火青唇动，添薪黑腕斜。遥看烟里面，恰似鸠盘荼。",
            "comment": ""
        },
        {
            "title": "红蔷薇（一作庄南杰诗）",
            "content": "九天碎霞明泽国，造化工夫潜剪刻。浅碧眉长约细枝，深红刺短钩春色。晴日当楼晓香歇，锦带盘空欲成结。谢豹声催麦陇秋，春风吹落猩猩血。",
            "comment": ""
        },
        {
            "title": "古砚",
            "content": "癖性爱古物，终岁求不得。昨朝得古砚，兰河滩之侧。波涛所击触，背面生隟隙。质状朴且丑，令人作不得。",
            "comment": ""
        },
        {
            "title": "西江月",
            "content": "扑扑云垂四野。冥冥雁下平芜。萧萧风叶乱黄芦。寒入一滩鸥鹭。准拟云窗水榭。装成玉树冰壶。卷帘独坐拈髭须。待看六花飞舞。",
            "comment": ""
        },
        {
            "title": "归州竹枝词",
            "content": "人鮓瓮头波放颠，两岸青山青插天。篙师力尽客破胆，茅屋老翁方醉眠。",
            "comment": ""
        },
        {
            "title": "失调名",
            "content": "捏个牛儿体态。按年令，旋拖五彩。鼓乐相迎，红裙捧拥，表一个、胜春节届。",
            "comment": ""
        },
        {
            "title": "上太师公相生辰诗十首",
            "content": "扬眉吐气快生风，万里归来虎帐中。竭节任公营之计，解纷排难激丹衷。只凭忠信行冯貊，遂使声名等贷崧。一德一心天所祐，定知福寿享无穷。",
            "comment": ""
        },
        {
            "title": "百字歌/自度曲",
            "content": "乾坤孕秀，正人间六月，下弦时节。生此清奇潇洒客，秋水精神玉骨。才吐天芳，毫挥月颖，更彬彬文质。图南得志，抟风高展鹏翼。好是大器难淹，暂陪庾使，赞画光原隰。台省即须登衮衮，黄阁平章有日。崔室称觞，莱庭戏彩，中外欢声溢。祝君延寿，箕星上应南极。",
            "comment": ""
        },
        {
            "title": "踏莎行",
            "content": "金鼎休翻，玉壶休倒。为伊弹彻求凰操。歌台舞榭没长情，不如相伴文园老。荆里钗宜，布边裙好。有缘封国还他到。端能一意谢红尘。归来便带宜男草。",
            "comment": ""
        },
        {
            "title": "仙迹岩题诗二十三首·叶天师书楼",
            "content": "巍然垂象隐精思，著述丹书与世违。真得紫文无上道，业成遗迹是题诗。",
            "comment": ""
        },
        {
            "title": "行香子",
            "content": "浙右华亭。物价廉平。一道会、卖个三升。打开瓶後，滑辣光馨。教君霎时饮，霎时醉，霎时醒。听得渊明。说与刘伶。这一瓶、约迭三斤。君还不信，把秤来秤。有一斤酒，一斤水，一斤瓶。",
            "comment": ""
        },
        {
            "title": "失调名",
            "content": "一种相思两地愁。",
            "comment": ""
        },
        {
            "title": "燕归梁",
            "content": "月里云装冷艳裁。独秀在岩隈。雪中昨夜一枝开。探春色、岁前来。清香折得，多情寄与，人向陇头回。凭君移取近瑶台。伴桃李、日边栽。",
            "comment": ""
        },
        {
            "title": "望江南/忆江南",
            "content": "这痴呆，休恁泪涟涟。他是霸陵桥畔柳，千人攀了到君攀。刚甚别离难。荷上露，莫把作珠穿。水性本来无定度，这边圆了那边圆。终是不心坚。",
            "comment": ""
        },
        {
            "title": "桃源忆故人",
            "content": "江天雪意云飞重。却倚阑干初冻。回傍小楼独拥。尽日无人共。墙梅未落春先纵。欲寄一枝谁送。月夜暗香浮动。似作离人梦。",
            "comment": ""
        },
        {
            "title": "永遇乐",
            "content": "学道修心，存神炼性，直要轻举。补脑还精，流水不腐，户枢终不蠹。日魂月魄，抟归炉鼎，真气自然流聚。把心猿缚住，意马追回，迥无尘虑。定中明有，阳龙阴火，水火透时为度。八段奇文，千口活法，向上有一路。吕公高尚，未离人世，有分也须相遇。约十洲三岛，骖鸾跨鹤，大家同去。",
            "comment": ""
        },
        {
            "title": "千秋岁",
            "content": "律调无射。月望才逾日。昴宿呈祥南极。称觞祈五福，膺聘陈双璧。彩堂上，老人婺宿光交集。龟鹤年相敌。孔雀屏开侧。喜与寿，俱逢吉。门楣他日作，椒觞歌今日。看父子，乘龙跨鹤皆仙匹。",
            "comment": ""
        },
        {
            "title": "满庭芳",
            "content": "搭手寻思，百年如梦，算来何不清闲。逍遥快乐，且乐一身安。日月韶光似箭，不觉人老花残。思今古，从前勇猛，尽葬在北邙山。不如心行善，无烦恼，养就朱颜。怕无常限到，意马牢拴。神＊休教败坏，锁白牛、常在金栏。修行事，自家性命，莫作等闲看。",
            "comment": ""
        },
        {
            "title": "踏莎行",
            "content": "萼破前村，枝横江路。铁心应也频凝伫。怕愁惟恐不禁愁，宁教雪月相分付。不测春来，难追香去。无人知我心先误。多情总道是东君，东君也有无情处。",
            "comment": ""
        },
        {
            "title": "千秋岁",
            "content": "腊残春近。江上梅开粉。一枝漏泄东君信。寿阳妆面靓，姑射冰姿莹。似浅杏。清香试与分明认。只恐霜侵破，又怕风吹损。待折取，还不忍。莫将花上貌，来点多情鬓。凝睇久，行人立马成遗恨。",
            "comment": ""
        },
        {
            "title": "生查子",
            "content": "闲倚曲屏风，试写相思字。不道极多情，却是浑无思。笑近短墙阴，抛个青梅子。苔上印钩弯，邂逅难忘此。",
            "comment": ""
        },
        {
            "title": "好事近",
            "content": "潇洒小楼东，斜亚一枝梅雪。若在玉溪仙馆，更风流奇绝。花神应为护芳心，付与何人折。行客几回搔首，认暗香浮月。",
            "comment": ""
        },
        {
            "title": "九张机",
            "content": "三张机。中心有朵耍花儿。娇红嫩绿春明媚。君须早折，一枝浓艳，莫待过芳菲。",
            "comment": ""
        },
        {
            "title": "蔡忠惠祀歌·洛阳桥",
            "content": "一望五里排琨瑶，行人不忧沧海潮。冲冲来往乘仙飚，蔡公作成去还朝，玉虹依旧横青霄。考之溱洧功何辽，",
            "comment": ""
        },
        {
            "title": "霜天晓角 此下原有促拍满路花西风吹渭水一",
            "content": "世事促促。莫劳心役役。弃尘早归林下，盖个低低茅屋。映窗疏竹。洒洒风生玉。万叠青山为友，那管桑田翻覆。",
            "comment": ""
        },
        {
            "title": "杏花天",
            "content": "画堂帘幕香风细。郁郁南阳佳气。欢传吉梦占蛇虺。此日还当一岁。华筵外、初随彩戏。早已似、文姬聪慧。伫看色动门阑喜。便有乘龙佳婿。",
            "comment": ""
        },
        {
            "title": "读曲歌",
            "content": "思欢不得来，抱被空中语。月没星不亮，持底明侬绪。",
            "comment": ""
        },
        {
            "title": "望江南",
            "content": "还丹术，切要经手传。若信故方终日误，颠来倒去倒来颠。不得怨神",
            "comment": ""
        },
        {
            "title": "导引",
            "content": "皇穹锡瑞，帝业愈蕃昌。会万玉来王。名山珍馆神游接，实信降云房。卜兹显位严坛墠，奕奕睹辉光。精衷昭格灵心答，天历保无疆。皇家立极，炎德赫中区。执契应萝图。文章焕烂垂星斗，威略定方隅。丹扉翠巘锡灵符。瑞物纪神输。紫坛大报陈昭配，福庆降清都。",
            "comment": ""
        },
        {
            "title": "二疏",
            "content": "贤者多财应损智，愚而殖货易生嗔。二疏教子无他祝，愿向先畴加苦辛。",
            "comment": ""
        },
        {
            "title": "洞仙歌",
            "content": "断云疏雨，冷落空山道。匹马駸駸又重到。望孤村，两三间、茅屋疏篱，溪水畔、一簇芦花晚照。寻思行乐地，事去无痕，回首湘波与天杳。叹人生几度，能醉金钗，青镜里、赢得朱颜未老。又枝头、一点破黄昏，问客路春风，为谁开早。",
            "comment": ""
        },
        {
            "title": "洞仙歌",
            "content": "独拥香衾一半。",
            "comment": ""
        },
        {
            "title": "苏幕遮",
            "content": "陇云沈，新月小。杨柳梢头，能有春多少。试著罗裳寒尚峭。帘卷青楼，占得东风早。翠屏深，香篆袅。流水落花，不管刘郎到。三叠阳关声渐杳。断雨残云，只怕巫山晓。",
            "comment": ""
        },
        {
            "title": "水调歌头",
            "content": "橘记一年景，梅泄小春英。见说彭成仙隐，对此庆生辰。寿比太公欠一，年并楚丘逾九，益壮异常人。细数称觞日，信宿两弥旬。戏莱衣，桥梓列，桂兰荣。一门盛事难得，一子两层孙。休论若儿渠父，差胜杨椿黄琬，四代眼前亲。积善有馀庆，享福百千春。",
            "comment": ""
        },
        {
            "title": "最高楼",
            "content": "子规叫断黄昏月。",
            "comment": ""
        },
        {
            "title": "挂金索",
            "content": "斋罢闲行，独唱无人和。山里樵夫，也唱哩＊＊。上了一个坡。下了一个坡。便做高官，也只不如我。",
            "comment": ""
        },
        {
            "title": "踏青游",
            "content": "岭上梅残，堤畔柳眠娇小。绽数枝、横烟临沼。既大雅，且秾丽，繁而不扰。冒寒来、游蜂红蝶尚阻，年年占得春早。澹白轻红，清香迎芳道。更情与、碧天如扫。魏台妆，吴姬袖，妖妍多少。为传语、无言分付甘桃李，不比闲花浪草。",
            "comment": ""
        },
        {
            "title": "挂金索",
            "content": "三更里，阳生子母朝金阙。海底灵龟，吸尽金鸟乌血。一＊绵绵，三关都透彻。万道霞光，捧出西江月。",
            "comment": ""
        },
        {
            "title": "西地锦",
            "content": "重过黄梁古驿。著一鞭春色。长亭细柳，青青尚浅，不禁攀折。且醉章台风月。莫归鞍催发。紫泥诏下，朝天去了，如何来得。",
            "comment": ""
        },
        {
            "title": "一萼红",
            "content": "断云漏日，青阳布，渐入融和天气。糁缀夭桃，金绽垂杨，妆点亭台佳致。晓露染、风裁雨晕，是牡丹、偏称化工美。向此际会，未教一萼，红开鲜蕊。迤逦。渐成春意。放秀色妖艳，天真难比。粉惹蝶翅，香上蜂须，忍把芳心萦碎。争似便，移归深院，将绿盖青帏护风日。恁时节，占断与、偎红倚翠。",
            "comment": ""
        },
        {
            "title": "满庭芳 武当降笔 依托辛天君，见呜鹤余音卷",
            "content": "玉皇传宣，搜求仙子，六百余员。仙官仙位，补阙大罗天。敕下诸神采访，随方所、选觅高贤。三元日，书人功行，飞奏御炉前。全真门弟子，修功积行，专要心坚。猛降龙伏虎，炼汞烹铅。一旦天书选举，云霄路、快着仙鞭。朝金阙，三清殿下，作个状元仙。",
            "comment": ""
        },
        {
            "title": "祝英台近",
            "content": "客毡寒，兰房悄，金炉爇红兽。好个霜天，消遣正宜酒。嫩橙初截鹅肪，肌肤香透。又还记、吴姬纤手。事难偶。墨冻空染梨笺，新词谩题就。酒薄愁浓，敧枕听寒漏。可堪霜月亭亭，照人无寐，映窗外、一枝梅瘦。",
            "comment": ""
        },
        {
            "title": "幽人折芳桂",
            "content": "厚地生芳桂，遥林耸干长。叶开风里色，花吐月中光。曙鸟啼余翠，幽人爱早芳。动时垂露滴，攀处拂衣香。古调声犹苦，孤高力自强。一枝终是折，荣耀在东堂。",
            "comment": ""
        },
        {
            "title": "绛都春",
            "content": "寒阴渐晓。报驿使探春，南枝开早。粉蕊弄香，芳脸凝酥琼枝小。雪天分外精神好。向白玉堂前应到。化工不管，朱门闭也，暗传音耗。轻渺。盈盈笑靥，称娇面、爱学宫妆新巧。几度醉吟，独倚栏干黄昏後。月笼疏影横斜照。更莫待、单于吹老。便须折取归来，胆瓶顿了。",
            "comment": ""
        },
        {
            "title": "太常引",
            "content": "江梅开似蕊珠宫。报桃李、又春风。蓦岫看前峰。待摘取、横斜盏中。魏林楚岭，素妆清绝，不与众芳同。和月映帘栊。羡几点、施朱太红。",
            "comment": ""
        },
        {
            "title": "导引",
            "content": "治平天子，景至肇严禋。华玉礼威神。六龙齐捧銮舆动，采仗转钩陈。归来瑞气满清晨。金石舜韶新。楼前山鹤衔书下，天地已为春。",
            "comment": ""
        },
        {
            "title": "定风波",
            "content": "痛饮形骸骑蹇驴。葛巾不整倩人扶。笑指桃源泥样醉。三睡。诗魔长是泣穷途。画手也知仙骨瘦。□□崑山玉水点银须。天地不能容此老。笑傲。一竿风月钓江湖。",
            "comment": ""
        },
        {
            "title": "失调名",
            "content": "问醉吟今夜，何处凤楼偏好。",
            "comment": ""
        },
        {
            "title": "汉宫春",
            "content": "四舞阶蓂，花朝节後，二月阳春。观音降诞，当年对此良辰。谁知好日，固多同、重现前身。已壮门楣全四德，富将偕老卿卿。天意不如人愿，坚柏舟节义，安富尊荣。徐君两雏，戏彩歌舞莱庭。勤教子、不厌三迁，何异轲亲。福寿麻姑伴侣，长笑傲武陵春。",
            "comment": ""
        },
        {
            "title": "惜奴娇",
            "content": "盛日凝理。羽巢可窥。阆苑金关启扉。烬连宵、宁防避。暗尘随马，明月逐人无际。调戏。相歌秾李末阑已。",
            "comment": ""
        },
        {
            "title": "一寸金",
            "content": "一不轻师慢法，二诵清净仙经。三存真气养神灵。四把尘劳拂尽。五断无明业火，六除俗里人情。七擒猿马永安宁。八味琼浆得饮。",
            "comment": ""
        },
        {
            "title": "御街行",
            "content": "时康三载升平世。恭谢三朝礼。群臣禁卫带花回，龊巷儿郎精锐。战袍新样团雕拥，重隘围子队。绣衣花帽挨排砌。锦仗天街里。有如仙队玉京来，妙乐钧天盈耳。都民观望时，果是消灾灭罪。",
            "comment": ""
        },
        {
            "title": "仙迹岩题诗二十三首·方丈后聚仙亭",
            "content": "高敞山斋立乳巅，飘飖云驭聚群仙。百灵听讲开坛夜，大法将临报语宣。",
            "comment": ""
        },
        {
            "title": "寿延长破字令",
            "content": "青春玉殿和风细。奏箫韶络绎。瑞绕行云飘飘曳。泛金尊、流霞艳溢。瑞日晖晖临丹扆。广布慈德宸遐迩。愿听歌声舞缀。万万年、仰瞻宴启。",
            "comment": ""
        },
        {
            "title": "失调名",
            "content": "春来长是病厌厌。",
            "comment": ""
        },
        {
            "title": "又嘲",
            "content": "李生来，跋君怕。不意今日却增价，不画罗汉画驼马。",
            "comment": ""
        },
        {
            "title": "满江红",
            "content": "好景欣逢，须记取、小阳春暖。算夜来浃日，今朝生旦。对此称觞春酒献，郁葱佳气琴堂满。问使君、记纪绛人年，耆颐半。天付与，文章灿。牛刀试，风流县。笑陶情松菊，主人懒散。谁识东山真捷径，银章博取新貂衮。愿潭居、槐府展经纶，延椿算。",
            "comment": ""
        },
        {
            "title": "沁园春",
            "content": "径竹扶疏，直上青霄，玉立万竿。似冰壶潇洒，虚心直节，清标贞干，风月无边。清荫盈庭，细香满座，凡款公门皆七贤。称觞旦，与松梅并祝，辞表南山。绵延。龙种儿孙。列砌森庭栖凤鸾。况节楼辟命，管城草檄，计台琐试，玉笋联班。盛事重重，荐腾楛茧，渡蚁阴功须状元。燕山乐，又使符踵至，趣赴淇园。",
            "comment": ""
        },
        {
            "title": "蓦山溪",
            "content": "月惟四日。又转黄锺律。好景会生辰，是天降、真儒无敌。称觞设席，香雾腾葱郁。霜天晓，笙歌彻，玉斝倾仙液。当年桂子，元是蓬莱客。任留宿蓬莱，道山试、玉堂翰墨。一封飞下，趣召入黄扉，台星照，寿星明，相映居南极。",
            "comment": ""
        },
        {
            "title": "南乡子",
            "content": "两手擘鸿蒙。慧剑飞来第一峰。外道修罗惊缩项，神通。造化元来在掌中。锻炼玉炉红。＊＊吹嘘藉巽风。十月脱胎吞入腹，坤宫。立见三清",
            "comment": ""
        },
        {
            "title": "杂诗",
            "content": "近寒食雨草萋萋，著麦苗风柳映堤。等是有家归未得，杜鹃休向耳边啼。",
            "comment": "【注释】【注解】：１、著：吹入。２、等是：等于。３、杜鹃：鸟名，即子规。【韵译】：时令将近寒食，春雨绵绵春草萋萋；春风过处苗麦摇摆，堤上杨柳依依。这是为什么呵，我却有家归去不得？杜鹃呵，不要在我耳边不停地悲啼。【评析】：����这是歌咏游客居外不得返乡之情的诗。意思是在说寒食、清明将到，客居不能返乡，却听得杜鹃悲泣，更为伤感，大有“每逢佳节倍思亲”之慨。诗的节奏独特，首两句节拍为“一、二、三”，然而却谐绝句平仄韵，这是绝句中少见的。句写六朝往事如梦，台城早已破败；三、四句写风景依旧，人世沧桑。触景生情，借景寄慨，暗寓伤今。语言含蓄蕴藉，情绪无限感伤。--引自\"超纯斋诗词\"bookbest.163.net 翻译、评析：刘建勋"
        },
        {
            "title": "失调名",
            "content": "花开时节连风雨。",
            "comment": ""
        },
        {
            "title": "导引",
            "content": "鼎湖龙远，九祭毕嘉觞。遥望白云乡。箫笳凄咽离天阙，千仗俨成行。圣神昭穆盛重光。宝室万年藏。皇心追慕思无极，孝飨奉烝尝。",
            "comment": ""
        },
        {
            "title": "虞美人",
            "content": "清江一曲君应见。昨夜潮头浅。不争落落斗奇奇。看取水边寒蕊、雪边枝。日斜疏影还敧倒。沙上娇鶄老。只今何处有新诗。好在小春十月、醉翁辞。",
            "comment": ""
        },
        {
            "title": "六州",
            "content": "承皇统，天地洽清宁。熙帝载，建民极，百度推明。崇让肄、博考儒经。游豫腾谣诵，星跸天行。留绀宇、顺拜金庭。兆庶动欢声。灵心上达，卿云成盖，祥风袭物，瑞日耀园清。列圣孝德被寰瀛。就阳位协吉，周正俨簪缨。交对越群灵。皇威赫奕盛仪成。徽册受鸿名。鸡竿肆赦，鸳行均庆，翾飞浸泽，期万保升平。",
            "comment": ""
        },
        {
            "title": "倚西楼",
            "content": "禁鼓初传时下打。虚过清风明月夜。眼如鱼目几曾乾，心似酒旗终日挂。银汉低垂星斗斜。院宇空寥烛卸。西楼萧洒有谁知，教我独自上来、独自下。",
            "comment": ""
        },
        {
            "title": "导引",
            "content": "龙驰驾，玉辂俨宸威。天仗下端闱。华旌翠羽笼黄道，赫奕照晨晖。大哉仁孝逾尧舜，圭瓒罄虔祈。神灵肸蚃来歆答，万寿保纯禧。",
            "comment": ""
        },
        {
            "title": "东风第一枝",
            "content": "溪侧风回，前村雾散，寒梅一枝初绽。雪艳凝酥，冰肌莹玉，嫩条细软。歌台舞榭，似万斛、珠玑飘散。异众芳，独占东风，第一点装琼苑。青萼点、绛唇疏影，潇洒喷、紫檀龙麝。也知青女娇羞，寿阳懒匀粉面。江梅腊尽，武陵人、应知春晚。最苦是，皎月临风，画楼一声羌管。",
            "comment": ""
        },
        {
            "title": "六州",
            "content": "良夜永，玉漏正迟迟。丹禁肃，周庐列，羽卫绕皇闱。严鼓动，画角声齐。金管飘雅韵，远逐轻颸。荐嘉玉、躬祀神祗。祈福为黔黎。升中盛礼，增高益厚，登封检玉，时迈合周诗。玄文锡，庆云五色相随。甘露降，醴泉涌，三秀发灵芝。皇犹播、史册光辉。受鸿禧。万年永固丕基。吾君德、荡荡巍巍。迈尧舜文思。从今寰宇，休牛归马，耕田凿井，鼓腹乐昌期。",
            "comment": ""
        },
        {
            "title": "瑞鹤仙",
            "content": "百年如梦蝶。叹古往今来，多少豪杰。图王霸业。谩得渔樵，一场闲说。秦宫汉阙。今只有狐踪兔穴。想荣华秉烛当风，富贵似汤浇雪。省也，损身薄利害己，虚名却如吴越。随缘养拙。柴门掩，是非绝。向午窗容膝，小溪垂钓，坐对云山万叠。夜横琴，伴我知音，碧天皓月。",
            "comment": ""
        },
        {
            "title": "导引",
            "content": "柔容懿范，蚤岁蔼层闱。兰梦结芳时。秋风一夜惊罗幕，鸾扇影空回。荣追褘翟盛威仪。遗像掩瑶扉。春来只有芭蕉叶，依旧倚晴晖。",
            "comment": ""
        },
        {
            "title": "失调名",
            "content": "夜来一阵催花雨。",
            "comment": ""
        },
        {
            "title": "采桑子",
            "content": "烟笼淡月寒宵永，悄悄帘栊。微度香风。几点梅开小院中。拥衾敧枕难成寐，萧寺初钟。雁响遥空。家在青山千万重。",
            "comment": ""
        },
        {
            "title": "梅花引",
            "content": "园林静。萧索景。寒梅漏泄东君信。探春回。探春回。四时却被，伊家苦相催。江村畔。开烂熳。看看又近年光晚。绽芬芳。喷清香。寿阳宫里，爱学靓梳妆。夭桃红杏夸颜色。争似情怀雪中拆。冒严寒。冒严寒。游蜂戏蝶，莫作等闲看。故人别後知何处。春色岭头逢驿使。赠新诗。折高枝。楼上一声，羌管不须吹。",
            "comment": ""
        },
        {
            "title": "红窗迥",
            "content": "富春坊，好景致。两岸尽是、歌姬舞妓。引调得、上界神仙，把凡心都起。内有丙丁并壬癸。这两尊神，为你争些口气。火星道，我待逞些神通，不怕你是水。",
            "comment": ""
        },
        {
            "title": "挂金索",
            "content": "罩明珠。化生养就胎仙舞。真庆会、姹女圆聚。渴饮琼浆，玉琴自然抚。韵定仙音，敲金击玉。",
            "comment": ""
        },
        {
            "title": "蓦山溪",
            "content": "青春三月。",
            "comment": ""
        },
        {
            "title": "卜算子",
            "content": "云雨阳台梦不成。",
            "comment": ""
        },
        {
            "title": "洞仙歌",
            "content": "窗外蛩吟雨声细。",
            "comment": ""
        },
        {
            "title": "蓦山溪",
            "content": "小山苍翠，竹影横窗畔。青缕断薰炉，觉身居、风台月观。清香招近，谁为植幽丛，金作蓓，蕾成花，尚带鹅黄浅。汉宫半额，未许人间见。不比岭前梅，问无因、天高水远。宜烟宜雨，淡淡一枝春，乘好兴，缀新诗，只恐冰生砚。",
            "comment": ""
        },
        {
            "title": "忆秦娥",
            "content": "花蹊侧。秦楼夜访金钗客。金钗客。江梅风韵，野棠颜色。尊前醉倒君休惜。不成去後空相忆。空相忆。山长水远，几时来得。",
            "comment": ""
        },
        {
            "title": "七娘子",
            "content": "清香浮动到黄昏，向水边、疏影梅开尽。溪边畔，轻蕊，有如浅杏。一枝喜得东君信。风吹只怕霜侵损。更新来、插向多情鬓。寿阳妆鉴，雪肌玉莹。岭头别後微添粉。",
            "comment": ""
        },
        {
            "title": "失调名",
            "content": "倾城颜色。",
            "comment": ""
        },
        {
            "title": "失调名",
            "content": "天上佳期。九衢灯月交辉。摩�屎⒍�，斗巧争奇。戴短檐珠子帽，披小缕金衣。嗔眉笑眼，百般地、敛手相宜。转晴底、工夫不少，引得人爱後如痴。快输钱，须要扑，不问归迟。归来猛醒，争如我、活底孩儿。",
            "comment": ""
        },
        {
            "title": "满江红",
            "content": "今古高情，都缘在林泉江曲。知此身如幻，宁羡锦衣华屋。雅志偏怜雕浦月，达人岂羡金山玉。喜满庭、花影日筛金，苔斑绿。终焉计，东篱菊。虚心杖，南轩竹。枕琴书高卧，坦然无辱。万古兴亡春梦觉，一溪云水平生足。看武陵三秀喷幽香，芝田熟。",
            "comment": ""
        },
        {
            "title": "鹧鸪天",
            "content": "罗袜凌波洛浦仙。谪来潭府话夤绿。应嫌曲水香尘涴，诞降兰亭禊事前。歌窈窕，舞婵娟。芝兰满室庆团圆。殷勤试问刘郎看，阿母蟠桃种几年。",
            "comment": ""
        },
        {
            "title": "渔家傲",
            "content": "雪点江梅才可可。梅心暗弄纤纤朵。疑是月娥庭下过。仙翘亸。云衫密缀真珠颗。玉斝金瓯连臂坐。芳辰莫把离魂挫。一曲绣筵娇婀娜。情无那。阳关声里樱桃破。",
            "comment": ""
        },
        {
            "title": "甘露滴乔松",
            "content": "沙堤露近，喜五年相遇，朱颜依旧。尽道名世半千，公望三九。是今日、富民侯。早生聚、考堂户口。谁欤兼致，文章燕许，歌辞苏柳。更饶万卷图书，把藤笈芸编，遍题青镂。一经传得，旧事韦平先後。试衮衮、数英游。问好事、如今能否。曲车正满，自酌太和春酒。",
            "comment": ""
        },
        {
            "title": "一寸金",
            "content": "富贵又争人我，贫穷更待如何。有缘有分是非多。无福无灾无祸。教他一任奢侈，箪瓢也是存活。劝君休要苦张罗。大限临头怎躲。",
            "comment": ""
        },
        {
            "title": "喜迁莺",
            "content": "莫寻玄妙。我分明说破，修行关窍。战睡敌魔，忘情绝念，此是圣贤正教。饮食则定除疑，每日勤修觉照。莫差了。待无眠无睡，心方合道。别有玄和妙。炼气成神，自有金光罩。五气朝元，三花聚顶，水火运行颠倒。九阳结就还丹，射透灵台八表。功行了。向长生路上，闲游三岛。",
            "comment": ""
        },
        {
            "title": "题长乐驿壁",
            "content": "三十骅骝一烘尘，来时不锁杏园春。杨花满地如飞雪，应有偷游曲水人。",
            "comment": ""
        },
        {
            "title": "绝句",
            "content": "石沈辽海阔，剑别楚山长。会合知无日，离心满夕阳。",
            "comment": ""
        },
        {
            "title": "添字浣溪沙/山花子",
            "content": "蜜室蜂房别有香。腊前偏会泄春光。凝伫清容何所似，笑姚黄。蜡注金锺诚得意，风飘气味压群芳。不似寿阳夸粉面，道家妆。",
            "comment": ""
        },
        {
            "title": "人月圆",
            "content": "园林已有春消息，寻待岭头梅。一枝清淡，疏疏带雪，昨夜初开。芳心几点，东风多少，先为传来。不随红紫，纷纷闹闹，蝶妒蜂猜。",
            "comment": ""
        },
        {
            "title": "选冠子",
            "content": "庾岭烟光，江南风景，冷落岁寒庭院。疏林万木冻折，孤根独犯，晓霜回暖。萼点胭脂，粉凝芳叶，依稀几枝初绽。上层楼、月夜凭阑，风送暗香清远。嗟往昔、汉妃临鸾，新妆才饰，艳绝人间金钿。东君信息，造化工夫，却笑众葩开晚。若是芳菲迅速，终与和羹，凤池仙馆。愿楼头、羌笛休吹，免使为花肠断。",
            "comment": ""
        },
        {
            "title": "洞仙歌",
            "content": "摧残万物，不忍临轩槛。待得春来是早晚。向纷纷、雪里开，一枝见。清香满。漏泄东君先绽。暗香浮动、疏影横斜，只这些儿意不浅。怎禁他，澹澹地、匀粉弹红，争些儿、羞杀桃腮杏脸。为传语、东风共垂杨，奈辛苦，千丝万丝撩乱。",
            "comment": ""
        },
        {
            "title": "贺新郎",
            "content": "官职从他大。官大时、烦恼偏多，不如到我。我有数间临水屋，随分田园些个。也薄有、新蔬时果。浊酒三杯棋一局，对花前、时抱添丁坐。间觅句，唱仍和。年年生日人争贺。谩相期、黄扉紫闼，玉堂青琐。一日平章风月事，奉保永无期祸。只如此、有何不可。阁箸相疑真可笑，政事堂、日里如何□。似恁地，待则麽。",
            "comment": ""
        },
        {
            "title": "导引",
            "content": "春融日暖，四野瑞烟浮。柳菀更桑柔。土膏脉起条风扇，宿雪润田畴。金根毂转如雷动，羽卫拥貌貅。扶携老稚康衢满，延跂望凝旒。斗移星转，一气又环周。六府要时修。务农重谷人胥劝，耕籍礼殊尤。坛壝岳峙文明地，黛耜驾青牛。雍容南亩三推了，玉趾更迟留。",
            "comment": ""
        },
        {
            "title": "失调名",
            "content": "恐伊不信是龙头，和书寄与三题草。",
            "comment": ""
        },
        {
            "title": "望梅花",
            "content": "密密彤云覆地。蓬蓬然、朔风又起。大块呼吸，阳凝阴结，遍四野、玉花呈端。这些意。圣感丰年，显唐虞、再来治世。敬道尊儒修义。崇三教、共同一体。子孝孙贤，臣忠朝正，上下尽成和气。宝鼎内。＊炷名香，祝皇王、寿延万岁。",
            "comment": ""
        },
        {
            "title": "泛兰舟",
            "content": "霜月亭亭时节，野溪开冰灼。故人信付江南，归也仗谁托。寒影低横，轻香暗度，疏篱幽院何在，秦楼朱阁。称帘幕。携酒共看，依依承醉更堪作。雅淡一种天然，如雪缀烟薄。肠断相逢，手拈嫩枝，追思浑似，那人浅妆梳掠。",
            "comment": ""
        },
        {
            "title": "诗一首",
            "content": "西出潼嵌客路迷，一葫蘧酒一篇诗。葫牙酒尽兴未尽，坐看春山春尽时。",
            "comment": ""
        },
        {
            "title": "夏云峰",
            "content": "昨日看花花正好，枝枝香嫩红殷。",
            "comment": ""
        },
        {
            "title": "满庭芳",
            "content": "道教初兴，释门微显，一兴一废如然。达磨阐教，东土至西天。都是后学晚辈，贪酒色、损坏真源。争财气，不依教法，也望到西天。三千年一遇全真，大教甲子天年。丘公阐教，万朵金莲。上界群仙。在世诸魔，难道化才贤。君知否，今番不遇，更待万余年。",
            "comment": ""
        },
        {
            "title": "导引",
            "content": "紫鸾飞去，玉殿锁坤宁，珠箔俨银屏。仙家不似人间世，无处觅云軿。金铺肃肃湛严扃，天册下彤庭。嘉觞好在新宫荐，万世妥神灵。",
            "comment": ""
        },
        {
            "title": "沁园春",
            "content": "自古神仙，隐迹终南，万代流传。说经台上，针活枯柏，炼丹炉下，化女石泉。四皓商山，十老古洞，尹喜亲闻道德篇。结庵处，有青牛系柏，白鹿升天。翊圣古迹依然。雪样三朝画得全。有元真文涧，松阴一梦，钟离悟道，跨鹤金仙。二祖披毡，甘河引度，传受重阳七朵莲。全真教，洞天福地，象帝之先。",
            "comment": ""
        },
        {
            "title": "上平西 此下原有凤栖梧日月循环一首，缘暗",
            "content": "引清风，邀明月，去来兮。省多少闲是闲非。临山近水，近些松竹向些梅。小院活计没多般，诗酒琴棋。无萦无烦恼，无别离。待改变一味愚痴。蝇头蜗角得失，何所更何为。不如闻早乐真机。高卧云梯。严一首，得好休来一首，今日思量一首，俱示注名氏。案日月循环一首，得好休来一首，俱丘处机词，见西游记。西转金鸟一首，孤僻严一首，今日思量一首，亦俱仔丘词，见溪集。绿暗红稀一首乃葛长庚词，见玉蟾先生诗余。词综卷二十四误作于真人词。",
            "comment": ""
        },
        {
            "title": "鹧鸪天",
            "content": "虎掌葵花一锭银。全凭巧匠弄精神。里膁外跨知高下，逼拐挑尖月一轮。欺强汉，灭村人。其间奥妙岂堪论。不问贵戚并公子，曾与区区并马行。",
            "comment": ""
        },
        {
            "title": "月上海棠",
            "content": "吾言劝了千千万。无一个回头猛烈汉。教上千般，犹道火院牵缠绊。没计算。一限又推一限。忧儿忧女没衣饭。指望百年永作伴。阎王来追，鬼使上门唤。拖将去也，不道家缘不办。",
            "comment": ""
        },
        {
            "title": "促拍满路花",
            "content": "自然炉鼎就，光彩透帘帏。玉池神水涌，上生肥。如鱼饮水，冷暖自家知。自家性命事，自家了得，自家性命便宜。",
            "comment": ""
        },
        {
            "title": "仙迹岩题诗二十三首·璇玑殿",
            "content": "众圣环拱位中天，统济乾坤妙转旋。高覆崑崙朝帝阙，注生回死福增延。",
            "comment": ""
        },
        {
            "title": "踏莎行",
            "content": "宴罢琼林，醉游花市，此时方显男儿志。",
            "comment": ""
        },
        {
            "title": "失调名",
            "content": "插黄花、对尊前，且看茱萸好。",
            "comment": ""
        },
        {
            "title": "安平乐/安平乐慢",
            "content": "开琼筵，庆佳辰。彩帟当中月华明。笙歌乐、如梦幻，望丹山彩凤，飞舞邃庭。遐艳异、寿杯同斟。抃舞讴歌浃欢声。方今永永太平。更衍多男，共集锦昌寿恩。",
            "comment": ""
        },
        {
            "title": "满庭芳",
            "content": "百岁光阴，浑如一梦，不觉过春秋。憨痴愚昧，日夜为家忧。衣食前生注定，更何须、物外贪求。当思忖，深坑火院，终日个如囚。诸公听我劝，儿孙福禄，莫与为牛。把恩情挫碎，物外精求。管甚红轮西坠，尽教他，月出东头。降心定，回头是岸，咫尺到瀛洲。",
            "comment": ""
        },
        {
            "title": "临江仙",
            "content": "绿暗汀洲三月暮，落花风静帆收。垂杨低映木兰舟。半篙春水滑，一段夕阳愁。灞水桥东回首处，美人亲上帘钩。青鸾无计入红楼。行云归楚峡，飞梦到扬州。",
            "comment": "【注释】这首词抒发了一个萍踪游子的旅愁和乡情。词之上片侧重写景，景中寓情。下片承前“愁”字展开，因愁而忆，因忆而思之，求之，写出低徊往昔、憧憬来日的复杂情怀。全词情景交融，通过环境描写烘托人物的复杂情感，物象婉丽，笔调潇洒，余韵深长。上片首句大笔勾勒 。“三月暮”交待节令 。“汀州 ”即“汀洲 ”，点明地点。“绿暗”二字，浓墨重彩，为这个特定的时空背景涂上一层阴沉的底色，在人们眼前展开了一幅岸渚沉寂、芳草萋迷的画面。接着词人点染岸边近景，此时风已收煞，落英缤纷，布帆暂卷，垂杨下兰舟斜横，气氛一派清幽。景中仿佛杳无人迹，然而从刚收风帆、暂傍垂柳的兰舟，不难想象见一位萍踪无定的游子 。“半篙春水滑，一段夕阳愁 ”，正是这位游子面对眼前实景而产生的真切感受 。江中春水方生，行船流利，故曰“滑”；夕阳将下 ，游子未归，触景生情，故使人感到“愁”。半篙春水，一段愁情，亦有将愁比作春水之意。这里明写舟外景物，暗写舟中游子。整个上片，由背景引出人物，由远景写到近景，由写景过渡到写情。词的前半部分，通过落花、风帆、木兰舟、春水夕阳等物象 ，环环扣合 ，结出一个“愁”字。下片则是“愁”字的生发和具体化，词意似断实续。灞月桥，在陕西长安县东。唐人离开京都，多于此处折柳赠别 ，如郑谷《 阙下春日》诗：“秦楚年年有离别，挥鞭扬袖灞陵桥 。”罗邺《莺》诗 ：“何处离人不堪听 ，灞桥斜日袅垂杨。”因此，灞桥就成了与亲友话别地点的代称。词中游子凝想当日方别之后，回望红楼，仍见艳妆美人正卷帘伫望；如今泊舟江渚，怀想往日那佳人住外，已甚遥远，希望有青鸟使者传递消息 。然而 ，蓬莱路远 ，无计可通，“青鸾无计入红楼 ”。这一句 ，对游子愁的内涵和来由，略略一点。游子不仅有江湖飘泊之感慨，且有怀念情人、音信难通之愁苦，则心情的怅惘寥落，可想而知。于是，这深沉的旅愁在游子心头激荡起绵绵无尽的遐思。“行云归楚峡”一句，化用了一个动人的神话故事。宋玉《高唐赋序》载，楚怀王梦见巫山神女与他欢会，临别前告诉他说：妾“旦为朝云 ，暮为行雨，朝朝暮暮 ，阳台之下。”往日情事，如今虽只留下美好的回忆，然而游子岂能忘怀，他要追寻、找回那失去的一切。往日的情遇同繁华的扬州有关，联系上文“美人新上帘钩”来看，这里用的是杜牧所咏“春风十里扬州路 ，卷上珠帘总不如 ”的典故，如同“楚峡”一样，都是虚指冶游之地。既不能忘情，故寤寐以求之，不禁“飞梦到扬州”了。词之结句，飞扬灵动，想象奇特，表达了作者追求、向往之情的急切。综上，此词思绪绵绵而情韵清幽。读后给人以流连忘返、余韵不尽的美感，堪称潇洒清丽的佳作。"
        },
        {
            "title": "满江红",
            "content": "斗帐高眠，寒窗静、潇潇雨意。南楼近、更移三鼓，漏传一水。点点不离杨柳外，声声只在芭蕉里。也不管、滴破故乡心，愁人耳。无似有，游丝细。聚复散，真珠碎。天应分付与，别离滋味。破我一床蝴蝶梦，输他双枕鸳鸯睡。向此际、别有好思量，人千里。",
            "comment": "【注释】　　斗帐高眠，寒窗静、潇潇雨意。南楼近，更移三鼓，漏传一水。点点不离杨柳外，声声只在芭蕉里。也不管、滴破故乡心，愁人耳。 无似有，游丝细；聚复散，真珠碎。天应分付与，别离滋味。破我一床蝴蝶梦，输他双枕鸳鸯睡。向此际、别有好思量，人千里。　　这是一首咏雨词，曾先后被选入《类编草堂诗馀》、《花草粹编》等词选，并一再被弄错主名。这说明它历来受到人们的喜爱。词把雨滴声贯串全篇。作者敏锐地捕捉住这一听觉形象，并且别出心裁地联想出相似的人生感受。　　上片写雨滴声造境。一顶小帐，形如覆斗，词人安卧其中。夜，静悄悄地，本该睡一夜好觉。不料一阵萧疏带凉的雨意，进了窗户，醒了词人。住处地近城南，此刻听得城楼上更鼓敲了三响，已是三更天了。室内夜漏滴答、滴答，有节奏地连成一支水滴之声。窗外雨点潇潇阵阵，从杨柳叶尖上滴响，在芭蕉叶片上溅响，奏出一场雨滴的交响乐。树有远近，叶有高低，故其声亦有远近高下。往远处普遍地听，是淅淅沥沥，连成一片；往近处仔细地听，则滴滴答答，点点分明。“不离”，“只在”是强调深夜雨声唯有植物叶上滴响之音，最为打动人心。这两句，紧紧衔接上面“漏传一水”，就把雨滴声与漏滴声连接起来，在睡意朦胧的词人听来，似乎就感到四面八方有无数的漏滴作响。失眠的人，情何以堪？无情的雨滴，一个劲儿地滴，也不管要滴穿这一双愁人的耳，要滴破这一颗思乡的心。滴，是全篇之眼。滴，仿佛是雨滴的有声特写镜头，凸现出了雨滴的形象，让人感受到了雨滴的声响。　　下片抒写雨滴引起的更多联想与感伤。雨丝真细，若有若无，飘飞在空中，如缕缕游丝。雨丝有时也加大而形成雨点，洒在植物叶上汇聚起来，又如颗颗真珠。叶子承受不了而珠落，滴答一响，碎了。雨珠的聚而复散，与人生的悲欢离合，是多么相似呵！真该是天意吧，让我从雨滴来咀嚼离别的滋味。再说那雨丝吧，若有若无，又与梦思的飘忽断续多么相似。可不是吗？刚才一晌好梦，就让雨声给打破了。“蝴蝶梦”用《庄子·齐物论》：“昔者庄周梦为胡蝶，栩栩然胡蝶也”，意指美好的梦。梦一醒，不由人不羡慕那些雨夜双栖的伉俪。梦，做不成了。可是，在这潇潇夜雨中好好想念一番，不也是很美的吗？让我的精神飞过无边的雨丝，与千里之外的人相会吧！无可奈何语，也是痴情语。这样结笔，仍与全篇妙合无迹。　　巧妙地沟通各种联想，是这首词的特色。通过雨滴声，联想到雨滴柳叶、雨打芭蕉的情景。进一步联想到雨点聚成水珠又滴落溅碎的细节。这些，表现的都是从听觉形象化出视觉形象的通感。更为出色的是奇特的相似联想，他把自然现象与生活现象联想起来。漏声、雨声是相似联想；从雨丝的若有若无联想到梦思的飘忽断续，从水珠的聚散想到人生的离合，是更为巧妙的相似联想。试取温庭筠的《更漏子》一词下阕比较，在温词中雨滴只是撩起“不道离情正苦”；而在这首词中，雨珠更象征人生，就别具清新韵味。 （宛敏灏 邓小军）http://estar.rdfz.cn/RESOURCE/GZ/GZYW/YWBL/QSCJS/4626_SR.htm这是一首咏雨词，历来受到人们的喜爱。词把雨滴声贯穿全篇。作者敏锐地捕捉住这一听觉形象，并且别出新裁地联想出相似的人生感受。上片写雨滴声造境。一顶小帐，形如覆斗，词人安卧其中。夜，静悄悄地，本该睡一夜好觉。不料一阵萧疏带凉的雨意，进了窗户，醒了词人。住处地近城南，此刻听得城楼上更鼓敲了三响，已是三更天了。室内夜漏滴答、滴答 ，有节奏地连成一支水滴之声。窗外雨点潇潇阵阵，从杨柳叶尖上滴响，在芭樵叶片上溅响，奏成一场雨滴的交响乐。树有远近，叶有高低，故其声亦有远近高下。往远处普遍地听，是淅淅沥沥，连成一片；往近处仔细地听，则滴滴答答，点点分明。“不离”、“只在”是强调深夜雨声唯有植物叶上滴响之商，最为打动人心。这两句，紧紧衔接上面“ 漏传一水”，就把雨滴声和漏滴场连接起来，在睡意朦胧的词人听来，似乎就感到四面八方有无数的漏滴作响。失眠的人，情何以堪？无情的雨滴，一个劲儿地滴，也不管要滴穿这一双愁人的耳，要滴破这一颗思乡的心。滴，是全篇之眼。下篇书写雨滴引起的更多联想与感伤。雨丝真细，若有若无，飘飞在空中，如缕缕游丝。雨丝有时也加大而形成雨点，洒在植物叶上汇聚起来，又如颗颗真珠。叶子承受不了而珠落，滴答一响，碎了。雨珠的聚而复散，与人生的悲欢离合，是多么相似呵！真该是天意吧，让我从雨滴来咀嚼离别的滋味。再说那雨丝吧，若有若无，又与梦思的飘忽断续多么相似。可不是吗？刚才一晌好梦，就让雨声绘打破了。梦一醒，不由人不羡慕那些雨夜双栖的伉俪。梦 ，做不成了。可是，在这潇潇夜雨中好好想念一番，不也是很美的吗？让我的精神飞过无边的雨丝，与千里之外的人相会吧！无可奈何语，也是痴情语。这样结笔，仍与全篇妙合无迹。"
        },
        {
            "title": "鹧鸪天",
            "content": "春晓千门放钥匙。万官班从出祥曦。九重彩浪浮龙盖，一点红云护赭衣。车马过，打球归。芳尘洒定不教飞。钧天品动回銮曲，十里珠帘待日西。",
            "comment": ""
        },
        {
            "title": "临江仙",
            "content": "律按黄锺馀七日，左扉弧矢呈祥。好看一点上眉黄。台星还又照，相映寿星光。今岁生辰应迥别，趋朝已趣曹装。姓名稳稳造鸳行。来年三四月，衣锦早还乡。",
            "comment": ""
        },
        {
            "title": "喜迁莺",
            "content": "南枝向暖。乍秀出庾岭，梅英初吐。玉颊轻匀，琼腮微抹，姑射冰容相许。几回立马凝伫，影映寒光霜妒。□尽占，在百花头上，严冬独步。芳华春意早，昨夜一番，雪里开无数。万蕊千梢，铅堆粉污，总是化工偏赋。月明暗香浮动，休使龙吟声苦。且留取。待时时，频倚阑干重顾。",
            "comment": ""
        },
        {
            "title": "于飞乐",
            "content": "教我莫思量，争不思量。",
            "comment": ""
        },
        {
            "title": "河中石刻",
            "content": "雨滴空阶晓，无心换心香。井桐花落尽，一半在银床。",
            "comment": ""
        },
        {
            "title": "望梅",
            "content": "画阑人寂，喜轻盈照水，犯寒先拆。袅芳枝、云缕鲛绡，露浅浅涂黄，汉宫娇额。翦玉裁冰，已占断、江南春色。恨风前素艳，雪里暗香，偶成抛掷。如今眼穿故国。待拈花嗅蕊。时话思忆。想陇头、依约飘零，甚千里芳心，杳无消息。粉怯珠愁，又只恐、吹残羌笛。正斜飞、半窗晓月，梦回陇驿。",
            "comment": ""
        },
        {
            "title": "念奴娇",
            "content": "今年秋早，似常年、人世光阴如电。君看老仙风度别，绿发芳瞳长健。细数平生，三千功行，一一修持遍。通明殿上，钧天张乐高燕。应似六一先生，神清之洞，万仞苍苔藓。少待中原开霁了，一片闲云舒卷。姹女炼成，婴儿养就，坐阅蓬莱浅。青霄笙鹤，也应回顾鸡犬。",
            "comment": ""
        },
        {
            "title": "玉楼春",
            "content": "萧萧海上风长起。也有梅花开玉蕊。爱君风措莹如冰，伴我情怀清似水。诗人纵复工难似。莫把闲花容易比。浓香吹尽不须愁，细雨微风催结子。",
            "comment": ""
        },
        {
            "title": "回文",
            "content": "红手素丝千字锦，故人新曲人回肠。风吹絮雪愁萦骨，唳洒缣书恨见郎。",
            "comment": ""
        },
        {
            "title": "读曲歌",
            "content": "奈何许！石阙生口中，衔碑不得语。",
            "comment": ""
        },
        {
            "title": "西江月",
            "content": "葭管一阳已复，蓂阶五叶还留。星瞻南极瑞光浮。知是降生时候。算衍恰侔周卦，福多更协箕畴。绿衣戏舞捧琼舟。满劝长生寿酒。",
            "comment": ""
        },
        {
            "title": "洞仙歌",
            "content": "梳风洗雨，兰蕙摧残後。玉蕊檀芳做霜晓。板桥平，溪岸小。月下归来、乘露冷，赢得清香满抱。一枝春在手，细嗅重看，风味人间自然少。拟欲问东君，妙语难寻，搜索尽、池塘春草。想不是、诗人赏幽姿，纵竹外横斜，是谁知道。",
            "comment": ""
        },
        {
            "title": "后庭宴",
            "content": "千里故乡，十年华屋，乱魂飞过屏山簇。眼重眉褪不胜春，菱花知我销香玉。双双燕子归来，应解笑人幽独。断歌零舞，遗恨清江曲。万树绿低迷，一庭红扑簌。",
            "comment": ""
        },
        {
            "title": "嘲四相（宣宗时曹确、杨收、徐商、路岩同秉",
            "content": "确确无余事，钱财总被收。商人都不管，货赂几时休。",
            "comment": ""
        },
        {
            "title": "蓦山溪",
            "content": "岁寒辽邈，望断江南信。墙外一枝斜，对兰堂、绮罗隐映。水清月淡，疑是寿阳妆，烟浪急，小桥横，点点疏清影。天姿潇洒，不减瑶台韵。占断玉楼春，被松筠、笑他孤冷。幽人何在，无处觅馀寒，疏雨过，泪痕深，枉了衷肠恨。",
            "comment": ""
        },
        {
            "title": "瑞鹧鸪",
            "content": "临鸾常恁整妆梅。枝枝仙艳月中开。可杀天心、故与多端丽，那更罗衣峭窄裁。几回瞻觑魂消黯，芙蕖匀透双腮。好将心事、都分付与，时暂到、小庭来。玉砌红芳点绿苔。",
            "comment": ""
        },
        {
            "title": "浪淘沙",
            "content": "雪里暗香浓。乍吐琼英。横斜疏影月明中。学傅胭脂桃与杏，虚废春工。素艳有谁同。不并妖红。应如褒姒笑时容。绝胜梨花春带雨，旖旎春风。",
            "comment": ""
        },
        {
            "title": "鹧鸪天",
            "content": "象榻香篝冷宝猊。虺蛇吉梦寤惊时。缇萦生下虽无益，谢女他年或解围。花骨脉，雪肤肌。飞琼抱送下瑶池。弄璋错写何妨事，爱女从来甚爱儿。",
            "comment": ""
        },
        {
            "title": "六州",
            "content": "崇严配，衢室飨中宸。寻汉礼，崇唐典，袭映情文。方宝辂、羽卫星陈。藻绣填驰路，昭烂如云。灵顾諟，德升闻。旷瑞集纷纶。承平嘉靖，收成和熟，万方歌舞，喜气满青旻。成熙事、宣和舆物惟新。展宫寝，疑庙室，飨帝极尊亲。罄宸虑，四海骈臻。肃簪绅。斋明际，浃人神。乾元盛则属兹辰。皇业协华勋。房心正位，端居报政，三年美荐，广孝福吾民。",
            "comment": ""
        },
        {
            "title": "六州",
            "content": "明天子，昔日丕纂鸿图。躬道德，崇学问，稽古训，访群儒。日亲广厦、论唐虞。讲求政治、想都俞。君臣一德、志交孚。外夷效顺，犹自选车徒。仁恩沾四国，固结满寰区。千年宗社，万岁规摹。重新天命出乾符。老癃策杖相扶。愿观德化遍方隅。幸无死须臾。谓宜圣寿等嵩呼。遽登云舆。上龙湖。宸居幽寂紫云孤。宸章宝画，但与日星俱。龙帷凤翣已载涂。忍听笳鼓嗟呼。",
            "comment": ""
        },
        {
            "title": "沁园春",
            "content": "皂盖朱幡，玉节虎符，宏开大藩。把济川秀楫，试横碧水，擎天柱石，小驻丹山。麦秀两歧，棠敷千里，治最当今黄颍川。平章看、文词坡谷，人品欧韩。竭来游戏人间。况雅量汪汪海样宽。适弧垂门外，香凝燕寝，□星对照，两地交欢。自有青州，活民阴德，不用延年九转丹。人皆祝，愿黑头黄阁，绿鬓朱颜。",
            "comment": ""
        },
        {
            "title": "虞美人",
            "content": "贰车领却生朝客。风月都全得。山城小试已馨香。真个相家风烈、不寻常。寿春一语和戎了。阴德知多少。年年三月近双旬。把酒祝君恩宠、一番新。",
            "comment": ""
        },
        {
            "title": "水仙子",
            "content": "晚节寒花犹带蕊。隐映老人星瑞世。绿衣初是政成归，真盛事。谁可比。那更新来孙又子。烟细金炉香旖旎。想像瑶池生绿蚁。酿成佳气郁葱葱，当此际。将一醉。百岁从交今日始。",
            "comment": ""
        },
        {
            "title": "壶中天/念奴娇",
            "content": "秋才三日，听画檐外，数声乌鹊。元是嫦娥迎巧夕，预驾横空仙鹤。翠鬓生云，朱颜晕酒，□□难描摸。优游渤海，玉琴重理弦索。曾记乃祖刘晨，天台归後，留得长生药。兼有蟠桃三五颗，尽付女孙收著。分了仙翁，更分儿息，同作蓬莱约。年年今日，大家欢笑为乐。",
            "comment": ""
        },
        {
            "title": "失调名",
            "content": "无情却被多情恼。",
            "comment": ""
        },
        {
            "title": "禽言二首",
            "content": "蚕茧方成四月初，鸟能早计巧相呼。谁知机杼声才息。已有王官来索租。",
            "comment": ""
        },
        {
            "title": "挂金索",
            "content": "破昏衢。地雷震动山头雨。黄芽长、白雪飞舞。露洒琼浆，瑞草满园圃。玉蕊纷纷，金花绽吐。",
            "comment": ""
        },
        {
            "title": "句",
            "content": "鸟鸣深夜岂知形，彻晓音喧响更清。",
            "comment": ""
        },
        {
            "title": "鹧鸪天",
            "content": "生羡鸡冠与凤仙。时秋华艳遍园间。自怜生日悲生事，搔首吴江载月船。休身外，且樽前。喜君文彩锦相鲜。青云贻我长生曲，唤醒凄凉乐暮年。",
            "comment": ""
        },
        {
            "title": "梅香慢",
            "content": "高阁寒轻，映万朵芳梅，乱堆香雪。未待江南，早冠成花，先占一阳佳节。翦彩凝酥，无处学、天然奇绝。便寿阳妆，工夫费尽，艳姿终别。风里弄轻盈，掩珠英明莹，待腊飘烈。莫放芳菲歇。剩永宵欢赏，酒酣吟折。倒玉何妨，且听取、樽前新阕。怕笛声长，行云散尽，谩悲风月。",
            "comment": ""
        },
        {
            "title": "东风第一枝",
            "content": "腊雪犹凝，东风递暖，江南梅早先拆。一枝经晓芬芳，几处漏春信息。孤根寒艳，料化工、别施恩力。迥不与、桃李争妍，自称寿阳妆饰。雪烂熳、怨蝶未知，嗟燕孤、画楼绮陌。暗香空写银笺，素艳谩传妙笔。王孙轻顾，便好与、移栽京国。更免逐、羌管凋零，冷落暮山寒驿。",
            "comment": ""
        },
        {
            "title": "菩萨蛮",
            "content": "霜天不管青山瘦。轻云浅拂修眉皱。烟树隔潇湘。隔帆吹异香。影残春恨小。淡墨敧斜倒。无处著消愁。笛寒人倚楼。",
            "comment": ""
        },
        {
            "title": "失调名",
            "content": "只为情多病也多，省可思量我。",
            "comment": ""
        },
        {
            "title": "导引",
            "content": "龟书畀姒，历数在皇躬。揖逊仰高风。鼎湖龙去遗弓堕，冠剑锁深宫。涂山齐德翊成功。仙魄蚤宾空。珍台闲馆栖神地，献飨永无穷。",
            "comment": ""
        },
        {
            "title": "买坡塘/摸鱼儿",
            "content": "喜西风、朝来如约，新凉一雨初霁。家山望断知何处，渺渺长天秋水。空眼底。叹雁杳鱼沈，尺纸无人寄。芸窗草砌。渐影颤疏桐，声敲落叶，孤枕怎成睡。逢场戏。遮莫悲秋憔悴。今朝有酒须醉。尊前待唤佳人道，为雪藕丝轻脆。闲省记。便笑口频开，一岁知能几。归期尚未。且蜡屐兰桡，湖山深处，同赏月中桂。",
            "comment": ""
        },
        {
            "title": "满庭芳",
            "content": "威策冰河，兵严玉帐，济时人在壶天。妙龄谈笑，图画上凌烟。但见勋书鼎鼐，谁知道、名列高仙。风云会，钩陈羽卫，绿鬓映貂蝉。绵绵。流庆远，芝兰秀发，折桂争先。占盛一门，文武更双全。已饵琼英绛雪，灵龟寿、何止千年。年年看，笙歌丛里，金盏侧垂莲。",
            "comment": ""
        },
        {
            "title": "六州",
            "content": "双凤落，佳气蔼龙山。澄江左，清湖右，日夜海潮翻。因吉地、卜筑圜坛。宏基隆陛级，神位周环。边陲静、挂起櫜鞬。奠枕海隅安。三年亲祀，一阳初动，虔修大报，高处紫烟燔。看鸣銮，钩陈肃，天仗转，朔风寒。孤竹管，云和瑟，乐奏彻天关。嘉笾荐、玉奠璵璠。奉神欢。九霄瑞气起祥烟。来如风马欻然。还留福，已滋繁。回龙驭，升丹阙，布皇泽，春色满人间。",
            "comment": ""
        },
        {
            "title": "青玉案",
            "content": "人生南北如歧路。世事悠悠等风絮。造化小儿无定据。翻来覆去，倒横直竖，眼见都如许。伊周功业何须慕。不学渊明便归去。坎止流行随所寓。玉堂金马，竹篱茅舍，总是无心处。",
            "comment": ""
        },
        {
            "title": "回文",
            "content": "同谁更倚闲窗绣，落日红扉小院深。东复西流分水岭，恨兼愁续断弦琴。",
            "comment": ""
        },
        {
            "title": "鹧鸪天",
            "content": "镇日无心扫黛眉。临行愁见理征衣。樽前只恐伤郎意，阁泪汪汪不敢垂。停宝马，捧瑶卮。相斟相劝忍分离。不如饮待奴先醉，图得不知郎去时。",
            "comment": ""
        },
        {
            "title": "忆秦娥",
            "content": "秋寂寂。碧纱窗外人横笛。人横笛。天津桥上，旧曾听得。宫妆玉指无人识。龙吟水底声初息。声初息。月明江上，数峰凝碧。",
            "comment": ""
        },
        {
            "title": "回文",
            "content": "红窗小立低声怨，永日春寒斗帐空。中酒落花飞絮乱，晓莺啼破梦匆匆。",
            "comment": ""
        },
        {
            "title": "失调名",
            "content": "蟾辉兔影十分满。",
            "comment": ""
        },
        {
            "title": "鹊桥仙",
            "content": "风流仙客，文章逸少，复见当年佳婿。夤缘端不数琼姬，向林下、亲逢道气。屏开金雀，床铺绣褥，多羡豪家深意。凭谁说阿戎，剩觅取、缠头利市。",
            "comment": ""
        },
        {
            "title": "永遇乐",
            "content": "孤衾不暖，静闻银漏，敧枕难稳。细想多情，多才多貌，总是多愁本。而今幽会难成，佳期顿阻，只恁萦方寸。知他莫是，今生共伊，此欢无分。寻思断肠肠断，珠泪搵了，依前重搵。终待临岐，分明说与，我这厌厌闷。得伊知後，教人成病。万种断也无限。只恐他、恁不分晓，谩劳瘦损。",
            "comment": ""
        },
        {
            "title": "满庭霜/满庭芳",
            "content": "一种江梅，偷传春信，夜来先绽南枝。嫩苞寒萼，妆点缀胭脂。雪里浑迷素质，明月下、惟有香肌。山村路，人家舍窄，低亚水边篱。偏宜。寿阳女，新妆淡淡，粉面曾施。更胡笛羌管，塞曲争吹。陌上行人暂听，香风动、都入愁眉。音书杳，天涯望断，折寄拟凭谁。",
            "comment": ""
        },
        {
            "title": "笙磬同音",
            "content": "笙磬闻何处，凄锵宛在东。激扬音自彻，高下曲宜同。历历俱盈耳，泠泠递散空。兽因繁奏舞，人感至和通。讵间洪纤韵，能齐搏拊功。四悬今尽美，一听辨移风。",
            "comment": ""
        },
        {
            "title": "满庭芳",
            "content": "千里旌麾，万家灯火，晓来气霭佳瑞。宝猊烟里，龟甲锦屏张。尽道蓬莱仙瑞世，九霄外、鸣玉飞香。阴功著，恩疏三品，金诰久弥芳。华堂。丝管□，金樽齐捧，百拜称觞。看绕庭兰玉，济济成行。占尽人间五福，壶中景、日月偏长。春难老，芳瞳发秀，千岁寿宁康。",
            "comment": ""
        },
        {
            "title": "导引",
            "content": "宝图全盛，端拱信巍巍。声教暨华夷。辰髦尽入英雄彀，齐筑太平基。仙舆前指玉霄归。夹道九鸾飞。真宫秘殿严崇奉，圣治永无为。",
            "comment": ""
        },
        {
            "title": "失调名",
            "content": "晓日楼头残雪尽。乍破腊、风传春信。彩燕丝鸡，珠幡玉胜，并归钗鬓。",
            "comment": ""
        },
        {
            "title": "斗鹌鹑",
            "content": "木马嘶风，我之不然。石人点头，哑子会言。碧眼胡僧，没手指天。画一圈。无所传。任意咆哮，如瓶泻泉。枉费工夫，去磨砌砖。安用机关。夺胜争先。戈甲俱宁，太平四边。不参禅。不问仙。一味醍醐，我知自然。不移一步到西天。木人把住，铁牛便牵。火里生莲。玄之又玄。云雾敛，月正圆。石女停机，金针线穿。谢三郎许我钓鱼船。带甲金鳞，红锦更鲜。不出波澜。浮沉自然。自喜欢。便忘筌。这些消息，谁敢乱传。",
            "comment": ""
        },
        {
            "title": "菩萨蛮",
            "content": "昔年曾伴花前醉。今年空洒花前泪。花有再荣时。人无重见期。故人情义重。不忍营新宠。日月有盈亏。妾心无改移。",
            "comment": ""
        },
        {
            "title": "沁园春",
            "content": "天遣东皇，来庆诞辰，和气先回。趁未将风月，平分八桂，且垂弧矢，相映三槐。歌遏行云，舞萦回雪，不比常年寿宴开。有贤守，送三千乐指，环侍金罍。文章政事奇哉。曾飞舃双凫天外来。便合除之六察，少旌最绩，何为别驾，暂屈长才。尚亿传家，行将跨灶，岂但侯藩与外台。称觞看，灵龟支坐，老鹤眠阶。",
            "comment": ""
        },
        {
            "title": "减字木兰花",
            "content": "庭梅初绽。风递幽香清更远。别有孤根。不待阳和一点恩。雪中风韵。皓质冰姿真莹静。月下精神。来到窗前疑是君。",
            "comment": ""
        },
        {
            "title": "鹧鸪天",
            "content": "太华峰头十丈莲。春风种种锦城边。只缘仙驭来人世，要作鳌头看上元。添宝篆，注金船，曲眉环绕侍歌筵。呼童快秣朝天马，後夜端门月正圆。",
            "comment": ""
        },
        {
            "title": "题寗海瀛岩",
            "content": "温台万丘壑，走遍成重胝。佳山落床头，咫尺反不知。我闻野老说，山乃神石移。蓬莱本三峰，一峰今失之。上干云霓秀，下压龟背欹。夜半见海日，紫晕开咸池。魑魅首老木，狂语向人啼。危亭无遗栋，绝壁无旧题。夫子勇过我，竦身敢独跻。我病不能从，梦寐常追随。秋风海上来，霜清钱正肥。行寻越溪鞅，肃此世尘鞿。",
            "comment": ""
        },
        {
            "title": "献天寿慢/献天寿",
            "content": "日暖风和春更迟。是太平时。我从蓬岛整容姿。来降贺丹墀。幸逢灯夕真佳会，喜近天威。神仙寿算远无期。献君寿、万千斯。",
            "comment": ""
        },
        {
            "title": "沁园春",
            "content": "长至阳生，律转黄锺，门左弧垂。记当年瑞世，梦传玉燕，今朝诞节。香爇金猊。南极星明，北山堂邃，松桧苍苍龟鹤随。况蟠桃下熟，仙童来献，喜介双眉。平生谋画多奇。算收拾功名须有时。曾指麾万骑，刍飞粟挽，折冲千里，彗扫星驰。荐口澜翻，宸恩鼎至，此去须还衣锦归。人都道，黑头卿相，慷慨男儿。",
            "comment": ""
        },
        {
            "title": "句",
            "content": "啼月杜鹃喉舌冷，宿花蝴蝶梦魂香。",
            "comment": ""
        },
        {
            "title": "洞仙歌",
            "content": "蓬莱宫殿。去人间三万。玉体仙娥有谁见。被月朋雪友，邀下琼楼，溪桥畔。相对寒光浅浅。一般天上格，独带真香，冰麝犹嫌未清远。似太真望幸，一饷销凝，愁未惯。消瘦难禁素练。又只恐、东风破寒来，伴神女同归，阆峰仙苑。",
            "comment": ""
        },
        {
            "title": "西江月",
            "content": "翡翠枝头晚萼，婵娟月里飘香。春兰秋蕙作寻常。不与夭桃朋党。笑见深红浅白，从教蝶舞蜂忙。风流标致道家妆。潇洒得来别样。",
            "comment": ""
        },
        {
            "title": "满庭芳",
            "content": "月属重三，蓂开二六，于门车马骈阗。彩麟高设，金鸭喷祥烟。试问谁来瑞世，人都道、蓬岛神仙。非凡子，年才志学，勋业已精专。坐联。汤饼客，倾银注玉，盛展华筵。羡巍冠初冠，气宇飘然。底用遐龄频祝，但愿双亲未老，富贵双全。功名事，吾家旧物，早共复青毡。",
            "comment": ""
        },
        {
            "title": "西江月",
            "content": "一夕凉浮如水，崧高瑞世生贤。朅来闲伴幔亭仙。行副九天隆眷。数万范公兵甲，三千李白诗篇。兜鍪元许换貂蝉。好把平戎策献。",
            "comment": ""
        },
        {
            "title": "遍地锦",
            "content": "太古今日说因由。赵州桥下度春秋。唱住桥边水不流。一叶落时天下",
            "comment": ""
        },
        {
            "title": "渔家傲",
            "content": "神是气兮气是命。神不外驰心自定。幸有崔公入药镜。如究竟。全真固蒂归根静。主客内明方外应。灵台粲发天光莹。两个壶中一片景。急修省。莫待临渴去掘井。",
            "comment": ""
        },
        {
            "title": "水调歌头",
            "content": "尧历庆良月，嶰管换新冬。玉成西爽，五云拂晓画楼东。人指谢家庭砌，眼底猗兰奕叶，特地茁新丛。不是善根种，争得占春风。步鹏程，名虎榜，早收功。建安衣钵，定知他日属奇童。且说而今胜事，珠履三千称贺，相对醉颜红。拜贺无他语，相庆黑头公。",
            "comment": ""
        },
        {
            "title": "粉笺题诗",
            "content": "三月江南花满枝，风轻帘幕燕争飞。游人休惜夜秉烛，杨柳阴浓春欲归。",
            "comment": ""
        },
        {
            "title": "月上海棠",
            "content": "昨夜因打北邙山过。见个骷髅儿道边卧。雨洒风吹，骷髅被牧童打破。知他是，李四张三王大。低头无语思量我。大限来时怎躲＊。家有千金，难免这场灾祸。休争我，到底一家一个。",
            "comment": ""
        },
        {
            "title": "卜算子",
            "content": "借问陇头梅，春信还知否。",
            "comment": ""
        },
        {
            "title": "水调歌头",
            "content": "来复迈七日，亨泰兆三阳。恰逢临吉中应，浸长三阳刚。天地凝成正气，岳渎锺为秀杰，玉燕纪呈祥。莹彻冰壶操，皎月映秋霜。日星回，乾坤辟，再更张。时乘君子道长，茅茹喜生光。抱负黄锺大吕，资禀盐梅栋柏，施用在岩廊。一骑春风里，紫诏下山堂。",
            "comment": ""
        },
        {
            "title": "水调歌头",
            "content": "今日小春月，後日是周正。瑞蔼挹仙堂上，崧岳喜生申。文物师垣宅相，诗礼枢庭世胄，冰骨玉精神。浩气凌牛斗，胸次敻凡尘。郭中书，广成子，李长庚。勋业词章福寿，直上等三人。松菊亭前诗酒，梅竹园中翰墨，时复萃嘉宾。人指屏山下，双桂一灵椿。",
            "comment": ""
        },
        {
            "title": "夏",
            "content": "赤帝旗迎火云起，南山石裂吴牛死。绣楹夜夜箔虾须，象榻重重簟湘水。彤彤日脚烧冰井，古陌尘飞野烟静。汉帝高堂汗若珠，班姬明月无停影。",
            "comment": ""
        },
        {
            "title": "浣溪沙",
            "content": "水阁池亭自有凉。",
            "comment": ""
        },
        {
            "title": "周公亭留题",
            "content": "人言周公来结宇，不知建立何年中。撰词仍是谪御史，残缺欲读嗟难通。",
            "comment": ""
        },
        {
            "title": "采莲令",
            "content": "重阳泪眼，又早是、苦离肠。",
            "comment": ""
        },
        {
            "title": "六州歌头",
            "content": "扬休玉色，山立秉鸿枢。圣天子、方有志，会东都。得真儒。身佩安危寄，本兵柄，修军政，朝野庆，钧衡任，赖诗谟。天上麒麟挺，徐卿子，坐肃憸夫。向六阳时候，佳瑞纪门弧。炳炳阶符。照蓬壶。看兄枢使，弟元帅，真盛事，世间无。筹密边烽息，凛羌胡。玉音俞。伫正三槐位，散膏泽，福寰区。河如带，山如砺，巩皇图。金鼎调元远大，中书考，致主唐虞。想公门桃李，应不弃山樗。愿借嘘枯。",
            "comment": ""
        },
        {
            "title": "蓦山溪",
            "content": "郊居牢落，一水流清浅。忆得去年冬，数枝梅、低临水畔。今朝重见，把酒祝东风，和雪看。整凝眸，宛若江南岸。浮生瞥尔，劝汝休嗟叹。不觉失芳心，柳腰□、纤纤仍换。一朝光景，休恁作浑闲，春不远。且追游，又办寻芳宴。",
            "comment": ""
        },
        {
            "title": "玉交枝/忆秦娥",
            "content": "蕙子兰孙小样儿。化工簇就寄南枝。笑他兰蕙，虽韵带轻肥。香霭紫檀和雾重，色攒黄蜡界金徽。有人潇洒，插向鬓边宜。",
            "comment": ""
        },
        {
            "title": "洞仙歌",
            "content": "今夜谁添一种愁。",
            "comment": ""
        },
        {
            "title": "最高楼",
            "content": "南陌踏青游。",
            "comment": ""
        },
        {
            "title": "满庭芳",
            "content": "命似清风，性如朗月，莹然独见辉辉。灵光普照，何日不归依。常在无明之处，任升腾、斗转星移。通真理，不无不有，动静应神机。其间多少事，皆是方寸，或是或非。在人人运用，志见高低。悟者头头皆是，未明时、处处皆迷。修真士，观天行道，功满步云归。",
            "comment": ""
        },
        {
            "title": "奉谢徐献子",
            "content": "入得青山第几重，龙蟠凤舞着仙宗。九关云锁疑无地，数步天开又一峰。大涤洞中丹作井，昊穹殿下石为松。我来自结真人伴，杖屦蹁跹是指踪。",
            "comment": ""
        },
        {
            "title": "水调歌/水调",
            "content": "称彼兕觥後，三日是中元。地官较善，龙章玉珮压仙班。自是德星孕秀，直与寿星争耀，茨福正绵绵。堂已富金玉，屣踪视王官。趣清闲，心洒落，在花间。桃培万岁，千年仙种又栽莲。静对秋香菊耐，长共岁寒松老，生意满西园。待看椿同桂，洗馥迈燕山。",
            "comment": ""
        },
        {
            "title": "失调名",
            "content": "去不远，路无多。",
            "comment": ""
        },
        {
            "title": "失调名",
            "content": "谁道酒能消恨。",
            "comment": ""
        },
        {
            "title": "失调名",
            "content": "绿草茸茸媚柳芳。",
            "comment": ""
        },
        {
            "title": "红窗迥",
            "content": "河可挽。石可转。那一个愁字，却难驱遣。眉向酒边暂展。酒後依旧见。枫叶满阶红万片。待拾来、一一题写教遍。却倩霜风吹卷。直到沙岛远。",
            "comment": ""
        },
        {
            "title": "失调名",
            "content": "蝶意蜂情，恣还飘逸。",
            "comment": ""
        },
        {
            "title": "导引",
            "content": "乘云英圣，千载仰皇灵。垂法蔼朝经。禹金熔范肖仪刑。日角焕珠庭。琳宫翠殿凤文屏。迎奉庆安宁。孝思瞻谒荐惟馨。诚悫贯青冥。",
            "comment": ""
        },
        {
            "title": "雨中花/夜行船",
            "content": "我有五重深深愿。第一愿、且图久远。二愿恰如雕梁双燕。岁岁後、长相见。三愿薄情相顾恋。第四愿、永不分散。五愿奴留收园结果，做个人宅院。",
            "comment": ""
        },
        {
            "title": "沁园春",
            "content": "打破疑团，谢了空花，饮啄随缘。有蒲团禅版，消磨白日，临风对月，可度流年。携个山童，拖条藜杖，闲趁松风影里眠。从今后，袖金针玉线，顿锁为烟。何须祖祖相传。被渭水松风泄尽禅。昔年会向，水中摸月，如今却解，火里生莲。向上宗乘，别无玄妙，十百元来是一千。翻身处，见沤停巨海，云散长天。",
            "comment": ""
        },
        {
            "title": "满江红",
            "content": "安乐窝中，庆华发、苍颜七十。生处好、十分清瘦，仙风道骨。自古天教仁者寿，只今人饮贤人德。更一年、两度腊嘉平，垂弧夕。华堂上，灵椿匹。兰庭下，孙枝七。望芹翁次第，年超八秩。欢伯便同分玉髓，河儿不用闰瑶笈。记醉时、三万六千场，从今日。",
            "comment": ""
        },
        {
            "title": "潭州四通馆题梁",
            "content": "蜗角名，蝇头利。老天术何巧，以此役斯世。昨日一替死，今日一替生。暗里换人人不悟，门前每日见人行。",
            "comment": ""
        },
        {
            "title": "香山会",
            "content": "向神前发愿，烧香做咒。断了去、娼家吃酒。果子钱早是遭他毒手。更一个、瓶儿渗漏。才斟两盏三盏，早斟不勾。又添和、薄漓半斗。奴哥有我，奴哥道有。有我时、当面荡酒。",
            "comment": ""
        },
        {
            "title": "满江红",
            "content": "浪蕊浮花，当不住、晚风吹了。微雨过，池塘飞絮，一帘晴画。寂寂山光春似梦，依依草色熏如酒。近新来、怕上小红楼，凭阑眺。心事阻，诗情少。东皇去，良辰杳。想故园闲趣，水村烟柳。此日鹃声天不管，当年燕子人何有。叹江南、离别酒初醒，频回首。",
            "comment": ""
        },
        {
            "title": "河传",
            "content": "香苞素质。天赋与、倾城标格。应是晓来，暗传东君消息。把孤芳、回暖律。寿阳粉面增妆饰。说与高楼，休更吹羌笛。花下醉赏，留取时倚阑干，斗清香、添酒力。",
            "comment": ""
        },
        {
            "title": "望海潮",
            "content": "彩筒角黍，兰桡画舫，佳时竟吊沅湘。古意未收，新愁又起，断魂流水茫茫。堪笑又堪伤。有临皋仙子，连璧檀郎。暗约同归，远烟深处弄沧浪。倚楼魂已飞扬。共偷挥玉箸，痛饮霞觞。烟水无情，揉花碎玉，空馀怨抑凄凉。杨谢旧遗芳。算世间纵有，不恁非常。但看芙蓉并蒂，他日一双双。",
            "comment": ""
        },
        {
            "title": "杨柳枝",
            "content": "万里长江一带开，岸边杨柳几千栽。锦帆未落西风起，惆怅龙舟去不回。",
            "comment": ""
        },
        {
            "title": "鹧鸪天",
            "content": "彻晓华灯照凤城。犹嗔宫漏促天明。九重天上闻花气，五色云中应笑声。频报道，奏河清。万民和乐见人情。年丰米贱无边事，万国称觞贺太平。",
            "comment": ""
        },
        {
            "title": "木兰花慢",
            "content": "饱经霜古树，怕春寒、趁腊引青枝。逗一点阳和，隔年信息，远报佳期。凄葩未容易吐，但凝酥半面点胭脂。山路相逢驻马，暗香微染征衣。风前袅袅含情，虽不语、引长思。似怨感芳姿，山高水远，折赠何迟。分明为传驿使，寄一枝春色写新词。寄语市桥官柳，此先占了芳菲。",
            "comment": ""
        },
        {
            "title": "感恩多令/山花子",
            "content": "罗帐半垂门半开。残灯孤月照窗台。北斗渐移天欲曙、漏更催。携手劝君离别酒，泪和红粉滴金杯。呜咽问君今夜去、几时回。",
            "comment": ""
        },
        {
            "title": "木兰花慢",
            "content": "本轻清体妙，湛然独与天游。为透入凡胎，五行圈＊，四火拘囚。穷年执迷不悟，认声争虚幻故延留。元旧仙乡道域，咫尺天地迢遥。欲求返本还元，诚只在自心头。但默默精思，时时探索，必取功收。虚空忽然粉碎，尽来生、业障一齐休。振袂蓬莱阆苑，不愁弱水无舟。",
            "comment": ""
        },
        {
            "title": "小重山",
            "content": "一钩新月上。",
            "comment": ""
        },
        {
            "title": "导引",
            "content": "上皇天大，华旦焕尧文。鸿福浩无垠。羽龙俄驾灵輴去，空锁鼎湖云。稽山翠拥浙江濆。归旆卷缤纷。仙游指日严升祔，万载颂高勋。",
            "comment": ""
        },
        {
            "title": "解佩令",
            "content": "一生蒙懂，世事不晓。吃茶饭、不知饥饱。坐处生根，立一似、顽石当道。任傍人、笑我虚矫。文艺不解，岂知典教。说修行、无分剖。面上尘埃，发＊＊、身披衲袄。永长生、浩劫不老。",
            "comment": ""
        },
        {
            "title": "苏幕遮 依托刘海蟾，见董真人遇仙记",
            "content": "子细听，吾教诲。说与门生，莫把真心昧。若是不除堕口债。走入轮回，今世人身改。鬓发苍，休得怪。莫恋凡胎，假合终须坏。无事清闲炼丹台。自尔纯阳，随我蓬莱会。",
            "comment": ""
        },
        {
            "title": "十二时/忆少年",
            "content": "母仪下，国祚和平。玉帛凑寰瀛。尤祥极瑞，茂实英声。两耀比皇明。昭孝飨、躬荐精诚。祥并保佑洽由庚。和乐遍怀生。柔远能迩，海宇永澄清。复曾城。宝册受鸿名。绵龙绪，十治同齐圣。至治播欢声。止戈为武，顿纲搜英。察万物人情。损服御、不尚瑛琼。俗怀生动，修文考制，颛法上天明。地不爱宝，人不爱其诚。帝图宏。寿岳永嶢峥。",
            "comment": ""
        },
        {
            "title": "句",
            "content": "楚国封疆六千里，荆门岩峦十二碚。",
            "comment": ""
        },
        {
            "title": "六州",
            "content": "炎图盛，六叶正，协重光。膺宝瑞，更法度，智勇超轶成汤。昭回云汉烂文章。震扬威武慑多方。生民帖泰拥殊祥。封人祝颂，万寿与天长。岂知丹鼎就，龙下五云旁。飘然真驭。游衍仙乡。泣彤裳。伊落洋洋。嵩峰少室相望。藏弓剑，游衣冠，俊功盛德难忘。泉台寂、鱼烛荧煌。银海深、凫雁翱翔。想像平居谩焚香。望陵人散，翠柏忽成行。犹馀嵩峰月，夜夜照幽堂。千秋陈迹凄凉。",
            "comment": ""
        },
        {
            "title": "壶中天/念奴娇",
            "content": "霜月团圆天似水，还是神仙诞日。",
            "comment": ""
        },
        {
            "title": "鹧鸪天",
            "content": "溪水连天秋雁飞。藕花风细鲤鱼肥。阿婆一笑知何事，怀橘郎君衣锦归。天上月，几秋期。娟娟凉影画堂西。堂前拜月人长健，两鬓青如年少时。",
            "comment": ""
        },
        {
            "title": "满庭芳",
            "content": "男作行尸，女为走骨，爷娘总是骷髅。子孙后代，番作小骷髅。日久年深长大，办资财、匹配骷髅。聚满堂活鬼，终日玩骷髅。当家骷髅汉，忙忙劫劫，长养骷髅。有朝身丧，谁替你骷髅。三寸主人气断，活骷髅、相送死骷髅。休悲痛，劝君早悟，照管你骷髅。",
            "comment": ""
        },
        {
            "title": "天仙子",
            "content": "危楼十二阑干曲，望不尽、愁不尽。",
            "comment": ""
        },
        {
            "title": "失调名",
            "content": "郎马频嘶竟不来。",
            "comment": ""
        },
        {
            "title": "青玉案",
            "content": "红娇绿软芳菲遍。正荏苒、春方半。帘幕任垂花影乱。年年此日，月娥仙子，来赴瑶池宴。绮罗暗帘成行满。尽酌金樽十分劝。愿指松椿为寿算。北堂深处，朱颜绿鬓，赢得此身强健。",
            "comment": ""
        },
        {
            "title": "步步娇",
            "content": "休执性为真。如何出阳神。十个九个守，顽空。若得命基带了性。白面做烧饼，有准。",
            "comment": ""
        },
        {
            "title": "阮郎归",
            "content": "山池芳草绿初匀。柳寒眉尚颦。东风吹雨细如尘。一庭花脸皴。莺共蝶，怨还嗔。眼前无好春。这番天气杀愁人。人愁旋旋新。",
            "comment": ""
        },
        {
            "title": "南歌子",
            "content": "象戏红牙局，琵琶绿锦绦。小窗方簟困香醪。帘外拂檐宫柳、翠阴交。烟媚莺莺近，风微燕燕高。更将乳酪伴樱桃。要共那人一递、一匙抄。",
            "comment": ""
        },
        {
            "title": "千秋岁",
            "content": "记当初归我，似德耀、嫁梁鸿。算三十年间，艰难历遍，甘苦相同。新来有孙可抱，也添些、喜色到眉峰。今日又逢生日，不妨樽酒从容。老翁。只是一村农。欠你孺人封。幸儿渐知耕，妇能知织，莫问穷通。君看世间富贵，比浮云、缥缈过晴空。何似大家清健，玉林岁岁春风。",
            "comment": ""
        },
        {
            "title": "苏幕遮 依托吕洞宾，见董真人遇仙记",
            "content": "日常行，游四海。每日街前，闹处为乞丐。口口相违化不回。暗损精神，只为凡情昧。苦劝君，生死大。颇奈顽愚，作业贪心煞。不肯修真犯天戒。堕落＊都，受苦无年代。",
            "comment": ""
        },
        {
            "title": "失调名",
            "content": "好容仪、取次梳妆。",
            "comment": ""
        },
        {
            "title": "失调名",
            "content": "鸳鸯鸥鹭，浴乱一池春碧。",
            "comment": ""
        },
        {
            "title": "无俗念 此下原有丘长春漆弩侬家鹦鹉洲边住",
            "content": "全真大道理无穷，妙得至人端的。说破先天玄妙处，默悟其中消息。体物全彰，应机独露，悟了生前毕。虽明此理，工夫最要绵密。低头泄漏天机，不因师指此事如何识。万类三才谁主运，建立乾坤无一。变化无穷，包含不尽，运用无踪迹。虚空打破，光明遍周无极。首案黑漆弩乃白贲、曲月中仙乃丘词",
            "comment": ""
        },
        {
            "title": "浪淘沙",
            "content": "水饭恶冤家。些小姜瓜。尊前正欲饮流霞。却被伊来刚打住，好闷人那。不免着匙爬。一似吞沙。主人若也要人夸。莫惜更搀三五盏，锦上添花。",
            "comment": ""
        },
        {
            "title": "水调歌/水调",
            "content": "雪霁万山出，和气蔼王正。平园春事竞起，梅柳冻全醒。此际朝元归路，疑有真仙呈瑞，笙鹤九宵声。东阁识风度，南极粲光明。看精神，秋夜月，玉壶冰。淳熙相业隆盛，家自得仪刑。闻道君王神武，捷报胡儿宵遁，玉殿正论兵。行奉紫泥诏，帷幄佐中兴。",
            "comment": ""
        },
        {
            "title": "失调名",
            "content": "燕子重来寻旧巢。",
            "comment": ""
        },
        {
            "title": "真珠帘",
            "content": "把酒祝东君，愿与花枝长为主。",
            "comment": ""
        },
        {
            "title": "初夏",
            "content": "窗户经初雨，风清野景饶。闲庭犹戏蝶，高柳已鸣蜩。",
            "comment": ""
        },
        {
            "title": "鹧鸪天",
            "content": "紫陌朱轮去似流。丁香初结小银钩。凭阑试问秦楼路，瞥见纤纤十指柔。金约腕，玉搔头。尽教人看却佯羞。欲题红叶无流水，别是桃源一段愁。",
            "comment": ""
        },
        {
            "title": "洞仙歌",
            "content": "潭潭仙隐，婺宿光联地。喜见门阑蔼佳气。对芳辰，诮一似、王母会瑶池，又却是、夫人诞生明世。普陀见真相，淑德温柔，更比嫦娥又何异。小春吉月，日数推来，成七四好景，杯觞须记。况荣贵，见青紫满门，争戏舞莱衣，祝千秋岁。",
            "comment": ""
        },
        {
            "title": "菩萨蛮 以上二首依托陶植，见金液还丹百问",
            "content": "家家尽有长生药。时人取用皆差错。气候若飞沉。问君何处寻。眼看犹不识。误向铅中觅。此物没黄芽。徒劳岁月赊。",
            "comment": ""
        },
        {
            "title": "千秋岁令/千秋岁引",
            "content": "想风流态，种种般般媚。恨别离时大容易。香笺欲写相思意。相思泪滴香笺字。画堂深，银烛暗，重门闭。似当日、欢娱何日遂。愿早早相逢重设誓。美景良辰莫轻拌，鸳鸯帐里鸳鸯被。鸳鸯枕上鸳鸯睡。似恁地，长恁地，千秋岁。",
            "comment": "【注释】这首词是流传于北宋年间的一首无名氏作的词，宋徽宗政和七年，流传于邻邦高丽（今朝鲜），后失传，幸而在朝鲜《高丽史·乐志》中保存下来。比词语言俚俗，但表达了市丹青年对爱情的大胆追求和对幸福生活的向往，艺术表现直率朴实，是一首很有水准的诗词。这首词以男性、第一人称的方式叙述，表现的情感率直，内容也是有关桑间之情濮上之意这类词。上片表现了主人公对意中人的相思之情。“想风流态”二句，表达作者对初次欢会时对她的深刻印象。一个“想”字直抒情怀，表现了对意中人难以泯灭的印象。作者运笔巧妙，对意中人的描述，没有一句具体的描绘，但句中流露中“她”体态风流，媚力四射，无一处不取悦于人，无一处不具有女性的魅力，使人不由自主地感到他意中人妖娆的外貌与内心的多情。“恨别离时”三句又用一个“恨”字转入对别后相思的叙述。爱之愈深恨之愈深，而此时的“恨”更是此人感到主人公对意中人的相思之苦。“恨”只为“别离时太言易”，惋惜相聚时的短暂，“恨”只恨“相思泪滴香笺字”，相思之苦，眷恋之深跃然纸上。“画堂深”三句补充说明了相思痛苦的缘由：却只见画虚深远，门户重重，鱼雁难传，相见无时，即使相思句写万言，相思泪湿香笺也无剂无事，一片绝望之情。下片表现主人公对未来的美好设想与美好祝愿。“似当日”一句承前启后，既说明相见无日之意，相会无期之苦，又满怀对未来的美好遐想。“愿早早”二句以一个“愿”字使主人公对未来的美好期望代替愁苦的情调。“美景良辰”三句表现了主人公与其意中人对未来美好爱情生活的憧憬。主人公此时深深感到青春时光的美好决不应虚度，欢娱的相会不能轻易分离。“鸳鸯帐里鸳鸯被，鸳鸯枕上怨鸯睡”，短短两句话却重复四次“鸳鸯”二字，使人印象极为深刻。“鸳鸯”在民俗中是情侣，夫妇的象征，在民间的男女生活中极其常见。“鸳鸯”的帐、被，枕都表达他们对甜蜜幸福的期望和享受。重叠连锁的句式也极富有浓厚民间文艺的气息，充满美好爱情天长地久的向往。最后“似恁地”三句，更是如情侣间的誓词般表现出双方对幸福生活长久永远、绵绵无尽，“千秋万岁”的追求。这首词词句不多，但短短的小词表现当时市井青年男女蔑视礼法，为爱情婚姻的自由不顾千难万险的新的爱情观念，表现当时社会的进步，对现在不也有一定的意义吗？"
        },
        {
            "title": "导引",
            "content": "穹旻锡祐，盛德日章明。见地平天成。垂衣恭己干戈偃，亿载祐黎甿。羽旄饰驾当春候，款谒届殊庭。精衷昭感膺多福，夷夏保咸宁。圣君御宇，祗翼奉三灵。已偃革休兵。区中海外鸿禧浃，恭馆励虔诚。九斿七萃著声明。徯后徇舆情。丕图宝绪承繁祉，率土仰隆平。",
            "comment": ""
        },
        {
            "title": "项羽庙灾",
            "content": "嬴秦久矣酷斯民，羽入关中又火秦。父老莫嗟遗庙毁，咸阳三月是何人。",
            "comment": ""
        },
        {
            "title": "浣溪沙",
            "content": "翦碎红娘舞旧衣。汉宫妆粉满琼枝。东风来晚未曾知。颜色不同香小异，瑶台春近宴回时。宝灯相引素娥归。",
            "comment": ""
        },
        {
            "title": "醉太平",
            "content": "厌厌闷着。厌厌闷着。奴儿近日听人咬，把初心忘却。教人病深谩摧拙。凭谁与我分说破，仔细思量怎奈何，见了伏些弱。",
            "comment": ""
        },
        {
            "title": "纪游东观山（山在桂林府城外三里）",
            "content": "瑰奇恣搜讨，贝阙青瑶房。才隘疑永巷，俄敞如华堂。玉梁窈浮溪，琼户正当窗。仙佛肖仿佛，钟鼓鍧击撞。赑赑左顾龟，狺狺欲吠尨。丹灶俨亡恙，芝田霭生香。搏噬千怪聚，绚烂五色光。更无一尘涴，但觉六月凉。玲珑穿屡折，诘曲通三湘。神鬼若剜刻，乾坤真混茫。入如深夜暗，出喜皦日光。隔世惊瞬息，异境难揣量。",
            "comment": ""
        },
        {
            "title": "昭君怨",
            "content": "学道须凭一志。无志难逃生死。对境志如山。自然安。万法不离清净。性定方能得命。会得这玄空。道必通。",
            "comment": ""
        },
        {
            "title": "南柯子/南歌子",
            "content": "翠袖熏龙脑，乌云映玉台。春葱一簇荐金杯。曾记西楼同醉、角声催。袅袅凌波浅，深深步月来。隔纱微笑恐郎猜。素艳浓香依旧、去年开。",
            "comment": ""
        },
        {
            "title": "侍香金童",
            "content": "宝台蒙绣，瑞兽高三尺。玉殿无风烟自直。迤逦传杯盈绮席。苒苒菲菲，断处凝碧。是龙涎凤髓，恼人情意极。想韩寿、风流应暗识。去似彩云无处觅。惟有多情，袖中留得。",
            "comment": ""
        },
        {
            "title": "水调歌头",
            "content": "金兽袅香穗，银烛灿花枝。眼前风景殊异，酌酒庆生时。要是祖宗流庆，方有此身此日，盍亦反其思。何以上雅寿，敢用此为规。况君家，本学业，致轻肥。牙签玉轴，全胜阡陌占东西。好把胸中一点，照破堂中万卷，五福自来宜。谨勿效雌伏，指日要雄飞。",
            "comment": ""
        },
        {
            "title": "山亭柳 以上鸣鹤馀音卷二",
            "content": "世事堪忧。光景难留。春去又逢秋。四季催人老，百年似、蝶梦庄周。勘破从前似假，着甚揽闲愁。慷慨幸遇希夷教，尘情事、一笔都勾。下志速勤修。有等愚痴辈，马丹阳唤不回头。打的无缘业鬼，有分做骷髅。",
            "comment": ""
        },
        {
            "title": "鹧鸪天",
            "content": "月琯循环届仲冬。蓂生十叶气葱葱。梅花香里开华宴，柏酒樽前拜寿翁。檀乍爇，烛微笼。儿孙罗列劝金锺。点头更问儿孙看，慈母蟠桃几度红。",
            "comment": ""
        },
        {
            "title": "鹊桥仙",
            "content": "吴蚕老後。",
            "comment": ""
        },
        {
            "title": "虞美人",
            "content": "萧萧风竹千蛟舞。云阁催诗雨。中秋时节变新凉。又是一番红叶、下三湘。君如膝上王文度。早晚乡关去。绣香佳处且留连。正好橙黄橘绿、未寒天。",
            "comment": ""
        },
        {
            "title": "失调名",
            "content": "倚遍阑干十二楼。",
            "comment": ""
        },
        {
            "title": "爱月夜眠迟慢",
            "content": "禁鼓初敲，觉六街夜悄，车马人稀。暮天澄淡，云收雾卷，亭亭皎月如珪。冰轮碾出遥空，无私照临千里。最堪怜、有情风，送得丹桂香微。唯愿素魄长圆，把流霞对饮，满泛觥卮。醉凭栏处、赏玩不忍，辜却好景良时。清歌妙舞连宵，踟蹰懒入罗帏。任佳人、尽嗔我，爱月每夜眠迟。",
            "comment": ""
        },
        {
            "title": "仙迹岩题诗二十三首·飞玉亭",
            "content": "闲亭清憩觉情优，四顾岚光景色幽。湍玉飞帘侵座冷，璇源本自接天流。",
            "comment": ""
        },
        {
            "title": "鹧鸪天",
            "content": "满池荷叶动秋风。",
            "comment": ""
        },
        {
            "title": "水晶帘/南歌子",
            "content": "谁道秋期远，正旬浃、双星相见。雨足西帘，正玉井莲开，寿筵初展。麈尾呼风袢暑净，那更著、纶巾羽扇。殢清歌，不记杯行，任深任浅。湖边小池苑。渐苔痕竹色，青青如染。辨橘中荷屋，晚芳自占。蜗角虚名身外事，付骰子、纷纷戏选。喜时平、公道开明，话头正转。",
            "comment": ""
        },
        {
            "title": "忆秦娥",
            "content": "暮云碧。佳人不见愁如织。愁如织。两行征雁，数声羌笛。锦书难寄西飞翼。无言只是空相忆。空相忆。纱窗人梦，梦双人只。",
            "comment": ""
        },
        {
            "title": "游象耳山",
            "content": "水似青萝带，山如碧玉环。池蛙鸣聒聒，林鸟语关关。松桧磐高盖，藤萝引翠鬟。倚栏无一语，何以慰幽间。",
            "comment": ""
        },
        {
            "title": "南乡子",
            "content": "净尽露天机。只恐时人自执迷。颔下藏珠当猛取，休迟。道在身中更问谁。尘网急抛离。百岁年华七十稀。莫待老来铅汞少，堪悲。业报前途",
            "comment": ""
        },
        {
            "title": "落日山照曜",
            "content": "裴回空山下，晼晚残阳落。圆影过峰峦，半规入林薄。余光澈群岫，乱彩分重壑。石镜共澄明，岩光同照灼。栖禽去杳杳，夕烟生漠漠。此境谁复知，独怀谢康乐。",
            "comment": ""
        },
        {
            "title": "粉蝶儿",
            "content": "共双双飞入，乱红深处。",
            "comment": ""
        },
        {
            "title": "满庭芳",
            "content": "光景如梭。",
            "comment": ""
        },
        {
            "title": "水调歌头",
            "content": "箫鼓阗街巷，锦绣裹山川。夜来南极，闪闪光射泰阶躔。陡觉佳祥翕集，听得闾阎笑道，蓬岛降真仙。香满琴堂里，人在洞壶天。斟凿落，歌窈窕，舞蹁跹。重阳虽近，莫把萸菊玷华筵。菲礼岂能祝寿，自有仙桃满院，一实数千年。早晚朝元会，苍鬓映貂蝉。",
            "comment": ""
        },
        {
            "title": "声声慢",
            "content": "心虽相许，事未曾谐。",
            "comment": ""
        },
        {
            "title": "粉蝶儿",
            "content": "欲识还丹，认取自家宗祖。便不计、当初来处。是谁人，椿胎骨，谁人＊塑捉住。这一灵性，元来是铅结聚。既已为人，要了自家龙虎。便不会却擒捉住。把金丹一粒，吞来入腹。恁时免得，转回受苦。",
            "comment": ""
        },
        {
            "title": "采桑子",
            "content": "年年才到花时候，风雨成旬。不肯开晴。误却寻花陌上人。今朝报道天晴也，花已成尘。寄语花神。何似当初莫做春。",
            "comment": "【注释】①成旬：一作“经旬”，即连续下雨十来天。②“做春”句：是说当初还不如不要做春。【评解】这首小词，从花时风雨、耽误寻花，抒发感怀。年年花期，风雨交加，陌上寻花，皆为所误。待到放晴，花已成尘。因此，还不如当初不要“做春”。全词轻柔含蓄，语浅意深，风格和婉，喻意清新。　　这首寻花词似乎隐含着作者对命运的深刻感受。花是一切美好事物的象征。这位词人一生苦苦寻花而又寻求不得，正表现了他生命中苦苦追求的美好事物的失落。是求爱不成？还是怀才不遇，理想难以实现？无名氏的词本事无考，不好作具体肯定，但词中对造化弄人的哀叹，确实是作者命运观念的形象写照。　　上片写有花无晴。“年年才到花时候，风雨成旬，不肯开晴”，作者年年思花、盼花，可是，年年到百花欲开时，天公便不作美，风雨成旬（一旬，十日，这里泛指时间长），不肯开晴。老天好象故意与人作对似的，使年年有花变成无花，“误却寻花陌上人。”苦苦思花、寻花，终因天雨而不得。真是天公无情，造化弄人，命运是多么的冷酷！　　下片写有晴无花。“今朝报道天晴也，花已成尘。”好不容易盼到天晴，有了寻花的机会，却“花已成尘”，希望又成泡影。命运真是残酷，连一丝丝的机会都不肯施予！“寄语花神：何似当初莫做春。”作者把一切艾怨投向冥冥中的花神：既然叫人难寻花，又何必百花盛开在春天。这两句结尾看似空灵，实则沉痛，充分表现出作者对命运之神既怨恨不满又无可奈何的心理状态。　　词的上下两片构成了一个完整的形象体系。花与天气形成了“有花无晴”和“有晴无花”的相反相成的对比，这就在哲理上织成了一张命运之网，把人笼罩在其中，无法逃遁。　　作者对命运的感触完全融化在生动的艺术形象之中。以寻花来象征对美好事物的追求，以有花无晴、有晴无花来表现命运对人的作弄，使外在的形象与内在的寄托浑然一体。词情显得委婉含蓄、深沉蕴藉。　　全词笔调凄婉、感伤，兴寄婉曲、语言清新流丽，很好地抒发了作者对命运的哀怨之情，呈现出一种柔婉的悲剧美。 （石丽君）http://estar.rdfz.cn/RESOURCE/GZ/GZYW/YWBL/QSCJS/4624_SR.htm“年年才到花时候，风雨成旬”，作者本来要与今年寻花被误，可是一开始用的是一个含量更大的句子，这样子不仅能罩得住全篇，而且使题旨得到更广泛的扩充 。“不肯开晴”语意和“风雨成旬”略同。不过这不是多余的重复，因为如果只是“风雨成旬”，那么那些痴情的惜花者也许会想：总该有一刻的风晴吧，只要乘这个机会看上一眼春花，也就不枉度此春！不信，你看那“误却寻花陌上人”的人或者就是这么想的。不然他明知“风雨成旬”，为什么还要寻花陌上呢？而正是因为有了“不肯开晴”，“误却”二字才更见份量。但是，词篇也不是顺着一个方向发展下去的。过片的“今朝报道天晴也“就忽如绝路逢生，然而紧接着又一个转折：“花已成尘”！上片说“误却”，总还是误了今日仍有明日的希望。现在，一个“尘”字已经把花事说到了头，因此对寻花人来说，剩下的便只有懊丧与绝望。“寄语花神，何似当初莫做春“是作者的怨怼语，也是痴想。这种痴，正说明了他的情深；而这种至情寄托着作者对社会人生的感喟，词中埋怨花开不得其时，未尝没有作者生不逢时，怀才不遇的感慨吧？"
        },
        {
            "title": "十二时/忆少年",
            "content": "嘉亨运，璇历均调。光烈遇唐尧。珍图缘错，垂锡乾霄。封岱顺车杓。修合答、万玉来朝。瑞丕昭。构宇结瑛瑶。虚气下仙飚。钦崇道祖，舆驾动临谯。整銮镳。郊报厚黎苗。均纯贶，渗漉咸滋液，能事播欢谣。继明缵绪，缓赋轻徭。京庾比丰饶。勤中昃、采善询荛。五风飘。授人时吏正，休马橐兵销。良肱隆栋，助化率皇僚。德声遥。懿铄简书标。",
            "comment": ""
        },
        {
            "title": "品令",
            "content": "残蝉噪晚。",
            "comment": ""
        },
        {
            "title": "柳初新",
            "content": "千林凋谢严凝日。青帝许、梅花拆。孤根回暖，前村雪里，昨夜一枝凝白。天匠与、雕琼镂玉，淡然非、人间标格。别有神仙第宅。绣帘垂、碧纱窗隔。月明风送，清香苒苒，著摸美人词客。向晓来、芳苞乍摘。对菱花、倍添姿色。",
            "comment": ""
        },
        {
            "title": "多丽",
            "content": "近中秋，迥然玉宇澄鲜。更尧蓂、十有一叶，向人特敷妍。喜名家、世行阴德，有馀庆、门拥祥烟。梦协熊罴，间生鸑鷟，妙年攀桂振青毡。横飞上，金闺粉署，小试佐临川。翩然返，一身似叶，琳馆清闲。记榜下、曩尝附骥，浪萍还有夤缘。曳长裾、不辞还道，接漫刺、复面同年。邂逅佳辰，铺排雅席，金炉香袅欲何言。愿趣诏、入扶宗社，浩气愈纯全。长年少，龟龄共永，鹤算同坚。",
            "comment": ""
        },
        {
            "title": "点绛唇",
            "content": "燕子依依，晓来总为谁归去。淡云生处。已觉宾鸿度。浅笑深颦，便面机中素。乘鸾女。琐窗琼宇。会有明年暑。",
            "comment": ""
        },
        {
            "title": "贺新郎",
            "content": "四海文章伯。自雪堂人老，有谁当得。馀子纷纷何足数，除是壶中仙客。况夺得、秋光清彻。笔下诗成愁鬼魅，更千军、侍帐看飞檄。须信道，万人杰。胸襟浩荡乾坤窄。向楼东吟笑，壮心谁识。直渡黄河擒颉虏，吐尽平生奇策。终不负、雄姿英发。闻说九重飞紫诏，想鸣珂、日晚朝天阙。鸿鹄举，楚天阔。",
            "comment": ""
        },
        {
            "title": "满庭芳",
            "content": "似篾身材，纤腰一捻，新来消瘦如削。",
            "comment": ""
        },
        {
            "title": "骊山感怀",
            "content": "武帝寻仙驾海游，禁门高闭水空流。深宫带日年年色，翠柏凝烟夜夜愁。鸾凤影沈归万古，歌钟声断梦千秋。晚来惆怅无人会，云雨能飞傍玉楼。",
            "comment": ""
        },
        {
            "title": "失调名",
            "content": "自家无好况。",
            "comment": ""
        },
        {
            "title": "南乡子",
            "content": "李郭共仙舟。准拟苏台烂熳游。风雪为谁留住也，沧洲。一尺银沙未肯收。无语只关愁。强殢金卮不计筹。想得人人梳洗懒，妆楼。只窣帘儿不上钩。",
            "comment": ""
        },
        {
            "title": "汉宫春",
            "content": "雪打风摧。正篱枯壁尽，却有寒梅。衰柳败蒲碍眼，喜见芳蕾。江村路曲，问青帘、与酌馀醅。须凭取，东君为我，一枝先寄春来。寂寞槿门牛巷，有清香自倚，不怕低回。终须会逢赏目，健步移栽。孤芳素艳，敢烦他、蜂蝶相陪。偏爱有、春风靳惜，同时不放花开。",
            "comment": ""
        },
        {
            "title": "一寸金",
            "content": "食饱伤心损气，睡多梦里迷真。眼观心动丧元神。耳听灵台昧尽。要见元初面目，慧刀割断红尘。无情应物本来真。此是修行捷径。",
            "comment": ""
        },
        {
            "title": "念奴娇",
            "content": "绿云霁雨，倚晴空千尺，长江澄縠。十里薰低、绣幕四叶，其馀华屋。怪得清都，奔云拥鹤，环佩声相续。朝来无是，有人初降仙箓。且与小试民曹，梅花岭外，雪片三冬足。眼底承家人物在，楚楚珪璋兰玉。雾阁云窗，翠眉红颊，解唱长生曲。壶中难老，定应两鬓长绿。",
            "comment": ""
        },
        {
            "title": "导引",
            "content": "鼎湖龙去，仙仗隔蓬莱。辇路已苍苔。汉家原庙临清渭，远泣玉衣来。凤箫鸾扇共徘徊。帐殿倚云开。春风不向天袍动，空绕翠舆回。",
            "comment": ""
        },
        {
            "title": "瑞鹤仙",
            "content": "恨佳人命薄。似春云无定，杨花飘泊。",
            "comment": ""
        },
        {
            "title": "虞主歌",
            "content": "转紫芝。指东都帝畿。愁雾里、箫声宛转，辇路逶迤。那堪见、郊原芳菲。日迟迟。对列凤翣龙旗。轻阴黯四垂。楼台绿瓦沍琉璃。仙仗归。寿原清夜，寒月掩褕褘。翠幰雕轮，空反灵螭。憩长岐。嵩峰远，伊川渺弥。此时还帝里。旌旛上下，葆羽葳蕤。天街回、垂杨依依。过端闱。阊阖正辟金扉。觚棱射暖晖。虞神宝篆散轻丝。空涕涕。望陵宫女，嗟物是人非。万古千秋，烟惨风悲。",
            "comment": ""
        },
        {
            "title": "壶中天/念奴娇",
            "content": "清凉天气，正中秋过後，恰才七日。岳降生申逢令旦，听得欢声洋溢。戏彩堂前，两行珠翠，酒劝杯浮碧。祝君遐算，寿星长对南极。仰羡性地宽闲，平生酷爱，占断倾城色。好展少年攀桂手，同作蟾宫□客。料想嫦娥，一枝留待，已得真消息。馨香满袖，凤楼人尽怜惜。",
            "comment": ""
        },
        {
            "title": "减字木兰花",
            "content": "啬薇叶暗。满架浓阴风不乱。午酒才醒。历历黄鹂枕上听。此情难遣。不比红蕉心易展。要识离愁。只似杨花不自由。",
            "comment": ""
        },
        {
            "title": "蓦山溪",
            "content": "沙塘水浅，又一番春信。玉骨不知寒，亲修篁、几苞隐映。幽香荏苒，不让洒蔷薇，弯月冷，漫涟漪，云断暗香影。朱扉深处。谢绝尘埃境。百草未开花，□茕然、教伊孤冷。东风世态，只恋碧桃枝，曲玉管，且休吹，免使成遗恨。",
            "comment": ""
        },
        {
            "title": "渔歌子",
            "content": "愚人未识主人公。终日孜孜恨不同。到彼岸，出樊笼。原来只是旧时",
            "comment": ""
        },
        {
            "title": "满庭芳",
            "content": "归去来兮，不如归去，算来都是便宜。也无烦恼，也没是和非。选个岩前净处，好盖个、小小庵儿。黄昏后，安眠一觉，直睡到大齐斋时。此外别无事，逍遥快乐，几个人知。高官好做，也要追陪。假若前遮后拥，金鱼袋、厌损朝衣。思量后，一个口里，插得几张匙。",
            "comment": ""
        },
        {
            "title": "吴音子",
            "content": "欲要神仙做，抱元＊，胎息绵绵。一回＊满一回煎。阴阳媾，赤龙蟠。地户牢封玄门启，滚丹砂、透入泥丸。昆仑上，明珠晃朗，玛瑙珊珊。一炉火灭一炉丹。灰心显、五色光鲜。双关路上气连连。拥真花，上丹田。姹女婴儿交欢笑，驾河车、地火雷迁。醴泉酒，时时饮罢，醉卧桃源。",
            "comment": ""
        },
        {
            "title": "失调名",
            "content": "有个秀才姓汪。住在祁门下乡。行第排来四八，做尽万千趋锵。",
            "comment": ""
        },
        {
            "title": "鹧鸪天",
            "content": "云外青山是我家。两年城里作生涯。杜陵赏月延秋桂，彭泽无钱对菊花。初度日，感年华。三杯浊酒一瓯茶。尊前儿女休相笑，更有人穷似汝爷。",
            "comment": ""
        },
        {
            "title": "满江红",
            "content": "绣线添长，屈指隔、书云三日。华堂里，十分佳气，葱葱郁郁。一点老人星正照，千年王母桃方实。向绮罗、丛里酌流霞，称觞客。凤雏贵，名仙籍。鸾诰宠，恩慈极。萃一门盛事，皆诗书力。芹泮珠曹争禄养，桂林雁郡催行色。看明年、两处寿筵开，长生节。",
            "comment": ""
        },
        {
            "title": "浪淘沙",
            "content": "春色入横塘。变尽凄凉。青梢弄粉雪溪傍。疑是化工偏著意，欲试新妆。玉蓓锁春藏。占断寒芳。他时鼎鼐不须忙。泄漏清香方有思，别是春光。",
            "comment": ""
        },
        {
            "title": "行香子慢",
            "content": "瑞景光融。换中天霁烟、佳气葱葱。皇居崇壮丽，金碧辉空。彤霄外、瑶殿深处，帘卷花影重重。迎步辇、几簇真仙，贺庆寿新宫。方逢。圣主飞龙。正休盛大宁，朝野欢同。何妨宴赏，奉宸意慈容。韶音按、露觞将进，蕙炉飘馥香浓。长愿承颜，千秋万岁，明月清风。",
            "comment": ""
        },
        {
            "title": "水龙吟慢/水龙吟",
            "content": "玉皇金阙长春，民仰高天欣载。年年一度定佳期，风情多感慨。绮罗竞交会。争折花枝两相对。舞袖翩翩歌声妙，掩粉面、斜窥翠黛。锦额门开彩架，球儿裳、先秀神仙队。融香拂席霓裳动，铿锵环珮。宝座巍巍五云密，欢呼争拜退。管弦众作欲归去，愿吾皇、万年恩爱。",
            "comment": ""
        },
        {
            "title": "踏雪行 此下原有柳梢青依稀晓星明灭一首示",
            "content": "晓古通今，明经解义。纷纷说得天花坠。逐朝看画饼怎充饥，竹影难扫堂前地。寡欲少思，忘言得意。诸家放下难为贵。若离方寸这些儿，踏",
            "comment": ""
        },
        {
            "title": "柳梢青",
            "content": "正好江南，一分春色，梨花白雪。化日迟迟，文章半刺，平分风月。满堂花醉三千，看妙舞、六么十八。笑捧瑶卮，祝君归去，琼楼金阙。",
            "comment": ""
        },
        {
            "title": "蓦山溪",
            "content": "前村昨夜，先报春消息。庾岭一枝开，见行人、频频顾惜。东君布巧，妆蕊似裁□，疏竹外，小溪边，雪里藏春色。朔风吹绽，不假和风拆。根暖独亨嘉，向百花、头先占得。高楼羌笛，且劝莫凄然，协帝梦，起商岩，须尽调羹力。",
            "comment": ""
        },
        {
            "title": "醉蓬莱",
            "content": "後端阳六日，梅雨收晴，乍炎天气。阿母当年，罢瑶池佳会。排遣双成，屏除青羽，自降居尘世。为帝生贤，储祥孕秀，作文章瑞。自古人言，陶孟母贤，文行曹家，衣冠苗裔。谁似夫人，子龙头鼎贵。此去相从，道山蓬岛，镇长生久视。却笑问平反，但不作，汉家严吏。",
            "comment": ""
        },
        {
            "title": "剔银灯",
            "content": "古来五子伊谁，有唐室、五王称首。窦氏五龙，柳家五马，西晋室、陶家五柳。英名不朽。更东汉、马良并秀。君今也、五男还又。应是五星孕就。腹笥五经，身膺五福，指日继、五侯之後。个般非偶。好与醉、刘伶五斗。",
            "comment": ""
        },
        {
            "title": "黄山",
            "content": "三十六峰高倚山，瑶台金阕貯神仙。嵩阳若兴黄山比，独少灵砂一道泉。",
            "comment": ""
        },
        {
            "title": "蜀选人嘲韩昭",
            "content": "嘉眉邛蜀，侍郎骨肉。导江青城，侍郎情亲。果阆二州，侍郎自留。巴蓬集壁，侍郎不识。",
            "comment": ""
        },
        {
            "title": "潇湘静/湘江静",
            "content": "画帘微卷香风逗。正明月、乍圆时候。金盘露冷，玉炉篆消，渐红鳞生酒。娇唱倚繁弦，琼枝碎、轻回云袖。风台歌短、铜壶漏永，人欲醉、夜如昼。因念流年迅景，被浮名、暗辜欢偶。人生大抵，离多会少，更相将白首。何似猛寻芳，都莫问、积金过斗。歌阑宴阕，云窗凤枕，钗横麝透。",
            "comment": ""
        },
        {
            "title": "此游淡岩同成一诗敢用拜呈",
            "content": "行尽萧湘山复山，掣舟来叩淡岩关。幽深虽与尘寰隔，空阔犹容俗驾攀。是处名山有岩窦，莫如此地最宽闲。真人仙去知何在，陈迹空留警世顽。",
            "comment": ""
        },
        {
            "title": "祝英台近",
            "content": "掩琵琶，临别语，把酒泪如洗。似恁春时，仓卒去何意。牡丹恰则开园，荼厮句，便下得、一帆千里。好无谓。复道明日行呵，如何恋得你。一叶船儿，休要更沉醉。後梅子青时，杨花飞絮，侧耳听，喜鹊□哩。",
            "comment": ""
        },
        {
            "title": "云母屏风隔坐",
            "content": "彩障成云母，丹墀隔上公。才彰二纪盛，荣播一朝同。近玉初齐白，临花乍散红。凝姿分缥缈，转佩辨玲珑。意惬恩偏厚，名新宠更崇。谁知历千古，犹自仰清风。",
            "comment": ""
        },
        {
            "title": "点绛唇",
            "content": "枕簟冰清，渐觉秋凉也。",
            "comment": ""
        },
        {
            "title": "卜算子",
            "content": "欲把愁分付。",
            "comment": ""
        },
        {
            "title": "望梅花",
            "content": "日向南窗犹睡。疏篁外、柴门从闭。蓦有人来，轻轻敲户，才是转身慵起。正浓美。一味黑甜，问人间、甚物堪比。除是沉沉烂醉。忘惊悸、又忘乘坠。乘也不知，坠也不知，齐生死、一同天地。这些意味。悟难知",
            "comment": ""
        },
        {
            "title": "洞仙歌",
            "content": "惟有莺莺燕燕。",
            "comment": ""
        },
        {
            "title": "失调名",
            "content": "泪珠弹了。",
            "comment": ""
        },
        {
            "title": "导引",
            "content": "圣皇巡狩，清跸驻三吴。十世嗣瑶图。边尘不动干戈戢，文德溥天敷。灰飞缇室气潜嘘。郊见紫坛初。归来赦令楼前下，喜气溢寰区。",
            "comment": ""
        },
        {
            "title": "失调名",
            "content": "东君去後花无主。",
            "comment": ""
        },
        {
            "title": "卜算子",
            "content": "算一一都在我心头。",
            "comment": ""
        },
        {
            "title": "南乡子",
            "content": "温养象周天。须要微微火力全。爱护婴儿惟藉母，三年。运用抽添象缺圆。牛斗会河边。舍取玄珠种玉田。定意如如行火候，精专。剖腹分明",
            "comment": ""
        },
        {
            "title": "烛影摇红",
            "content": "点点飞香，见梅知道春心透。怕寒不卷玉楼帘，羞与花同瘦。手拈青枝频嗅。诮冷落、蔷薇金斗。翻惊绿鬓，不似芳姿，年年依旧。绕破凝酥，满园桃李看看又。江南幽梦了无痕，啼晕残襟袖。鸳被有谁温绣。怎敢更、十分殢酒。伴君独自，几个黄昏，月明时候。",
            "comment": ""
        },
        {
            "title": "永遇乐",
            "content": "柏颂才过，梅妆方试，六秀蓂荚。恰是今朝，白花岩里，一佛生时节。前身再现，金城桃熟，千岁莲花重发。更一念、善根常在，作个在家菩萨。活饥好事，造桥阴骘，乐施常开金穴。瑶籍儿孙，玉京夫妇，庆聚神仙窟。从今生旦，三千纪算，常对昙华优钵。华严会，彩箱庆满僧宝骨。",
            "comment": ""
        },
        {
            "title": "踏莎行",
            "content": "悄无人语重帘卷。",
            "comment": ""
        },
        {
            "title": "瑞鹤仙",
            "content": "正迎长佳节。宴启华筵，有谁能说。子孙尽环列。见瑞香香袅，寿星明彻。丝丝华发。记瑶池、宴班曾接。笑人间、八十春秋，漫浪风花雪月。奇绝。诗书教子，陶母等伦，曹家风烈。鼎来阴德。孙枝秀，桂枝折。便从今、一轴金花鸾锦，十藏琅函贝叶。是年年、秋月圆时，长生真诀。",
            "comment": ""
        },
        {
            "title": "九张机",
            "content": "六张机。雕花铺锦半离披。兰房别有留春计。炉添小篆，日长一线，相对绣工迟。",
            "comment": ""
        },
        {
            "title": "失调名",
            "content": "天气阴阴。",
            "comment": ""
        },
        {
            "title": "九张机",
            "content": "五张机。芳心密与巧心期。合欢树上枝连理。双头花下，两同心处，一对化生儿。",
            "comment": ""
        },
        {
            "title": "喜迁莺",
            "content": "芳春天晓。听绿树、数声如簧莺巧。",
            "comment": ""
        },
        {
            "title": "梦鱼",
            "content": "玉烛和薰日，金穰瑞应初。丰年知有象，吉林兆维鱼。",
            "comment": ""
        },
        {
            "title": "失调名",
            "content": "等得秋风满院吹。又争如、毒热时。被唧唧啾啾，不教人来梦里，望前程也、促织儿。",
            "comment": ""
        },
        {
            "title": "九张机",
            "content": "轻丝。象床玉手出新奇。千花万草光凝碧。裁缝衣著，春天歌舞，飞蝶语黄鹂。",
            "comment": ""
        },
        {
            "title": "九张机",
            "content": "春衣。素丝染就已堪悲。尘世昏污无颜色。应同秋扇，从兹永弃。无复奉君时。",
            "comment": ""
        },
        {
            "title": "减字木兰花",
            "content": "舞台歌院。雨後西风寒翦翦。翠掩屏风。花与残霞一样红。宫裀隐绣。香软巧随莲步绉。不怕露寒。日日拼教醉画栏。",
            "comment": ""
        },
        {
            "title": "怨王孙/忆王孙",
            "content": "梦断漏悄。愁浓酒恼。宝枕生寒，翠屏向晓。门外谁扫残红。夜来风。玉箫声断人何处。春又去。忍把归期负。此情此恨此际，拟托行云。问东君。",
            "comment": ""
        },
        {
            "title": "导引",
            "content": "真人临御，实瑞集丰融。万国仰天聪。嘉礼盛礼文章焕，齐洁致清衷。笙镛六变三神格，喜备盛仪容。乾穹上达昭灵飨，庆绪蔼丕隆。阳郊报本，礼意弥勤礼。太一下威神。天临两观推三赦，庆祉被臣民。徽名荐册缛仪陈。盛节焕书筠。涂歌邑诵扬徽懿，鼎命协惟新。",
            "comment": ""
        },
        {
            "title": "沁园春",
            "content": "切劝学人，悟取灵台，休得外求。这天机玄妙，非容易，与君今日，细说根由。没口婆婆，偏能言语，没脚童儿，擅蹴戏＊。真消息，见云埋玉洞，月照金楼。有谁似我能修。把狮子擒来变作牛。向黄河浪里翻筋斗。太阳宫里，捉住猕猴。白雪花开，青云子结，占得玄关第一筹。仙宫舍，跨骊龙归去，永玩瀛洲。",
            "comment": ""
        },
        {
            "title": "题童氏画",
            "content": "林下材华虽可尚，笔端人物更清妍。如何不出深闺里，能以丹青写外边。",
            "comment": ""
        },
        {
            "title": "步步娇 以上鸣鹤余音卷六卷六中，尚有梧叶",
            "content": "信则你自信，不信你休行。莫待临渴时，掘井。每日见尔费辛苦，不济不济事，休论。石火光阴一首，与卷三重。",
            "comment": ""
        },
        {
            "title": "失调名",
            "content": "一庭影浸梧竹。",
            "comment": ""
        },
        {
            "title": "月上海棠",
            "content": "南枝昨夜先回暖。便临寒、开花暗香远。化工忒�桑�把琼瑶、恣情裁翦。皑皑的、点缀梢头又遍。横斜影蘸清溪浅。似玉人、临鸾照粉面。大家休折，且迟留、对花开宴。祝东风、吹作和羹未晚。",
            "comment": ""
        },
        {
            "title": "满庭芳",
            "content": "五斗相逢，千锺一饮，古今乐事无过。香生银瓮，浮蚁浴春波。潋滟光凝盏面，轻风皱、浅碧宫罗。乘欢处，倾罍痛饮，珠贯引清歌。云何。君不饮，良辰美景，聚少离多。忍怎放春风，容易蹉跎。但愿一樽常共，花阴下、急景如梭。须乘醉，雕鞍归去，争看醉颜酡。",
            "comment": ""
        },
        {
            "title": "仙迹岩题诗二十三首·钟楼",
            "content": "重楼高耸丹霄外，深夜声摩碧落中。神通无量鸿音远，永镇名山有显功。",
            "comment": ""
        },
        {
            "title": "失调名",
            "content": "海棠花谢清明後。",
            "comment": ""
        },
        {
            "title": "玉手炉花",
            "content": "习习东风二月馀，此花宜近玉庭除。美人云鬓不宜插，献与观音作手炉。",
            "comment": ""
        },
        {
            "title": "满江红",
            "content": "东里先生，家何在、山阴溪曲。对一川平野，掩映数间茅屋。昨夜江头新雨过，门前流水清如玉。傍小桥、环合柳参天，摇新绿。疏篱畔，丛丛菊。虚檐外，萧萧竹。叹古今得失，是非荣辱。须信人生归去也，世间万事何时足。问此春、新酿酒如何，今朝熟。",
            "comment": ""
        },
        {
            "title": "失调名",
            "content": "叠假山、得保义。幞头上、带著百般村气。做模样、偏得人憎，又识甚条例。今日伏惟安置。官诰又来索气。不如更叠个盆山，卖八文十二。",
            "comment": ""
        },
        {
            "title": "满江红",
            "content": "风露轻清，更十日、却逢七夕。庆初度、槐阴初静，藕花凉湿。太乙真人曾夜伴，青莲居士何年谪。□双凫、游戏宰花封，恩波溢。甘雨酿，丰年得。和气满，弦歌室。向烛花光里，且斟醽醁。菊水清於天水净，寿山高似东山峙。看诏归天上侍虚皇，骑箕翼。",
            "comment": ""
        },
        {
            "title": "卜算子",
            "content": "你为情多泪亦多。",
            "comment": ""
        },
        {
            "title": "鹧鸪天",
            "content": "小槛冬深未破梅。孤枝清瘦耐风埃。月中寂寞无人管，雪里萧疏近水栽。微雨过，早春回。阳和消息自天来。才根多谢东君力，琼蕊苞红一夜开。",
            "comment": ""
        },
        {
            "title": "水调歌头",
            "content": "三径当松竹，五亩足烟霞。个中卜宅，蓬山佳致足君家。前有书江环绕，後有横岗崪嵂，万象总森罗。输奂翬飞处，此屋岂无华。绿窗开，朱户敞，绣帘遮。燕闲自适，百篇斗酒是生涯。种善善根未绝，延桂桂枝可待，谁子为君夸。佳嗣一夔足，荣耀必多嘉。",
            "comment": ""
        },
        {
            "title": "上太师公相生辰诗十首",
            "content": "谈笑能令国势强，一时忠闰凛秋霜。挽回騩驭远长乐，直把鸿动纪太常。间寐东朝宫殿晓，来庭北使塞垣长。辅成孝弟光环宇，竹帛仍傅万世芳。",
            "comment": ""
        },
        {
            "title": "瑞鹧鸪",
            "content": "试问谢庭兰与芝。根花何似接花奇。琼蕤不自香闺种，桂种当从月地移。须信祝螟成蜾蠃，那须梦虺及熊罴。夜来梦报蟾宫籍，新注江家五岁儿。",
            "comment": ""
        },
        {
            "title": "咏美人骑马",
            "content": "骏马娇仍稳，春风灞岸晴。促来金镫短，扶上玉人轻。帽束云鬟乱，鞭笼翠袖明。不知从此去，何处更倾城。",
            "comment": ""
        },
        {
            "title": "鬓边华",
            "content": "小梅香细艳浅。过楚岸、尊前偶见。爱闲淡，天与精神，掠青鬓、开人醉眼。如今抛掷经春，恨不见、芳枝寄远。向心上、谁解相思，赖长对、妆楼粉面。",
            "comment": ""
        },
        {
            "title": "虞神/虞神歌",
            "content": "复土初。明旌下储胥。回虚仗，箫笳互奏，旌旆随驱。岂知飚御在蓬壶。道萦纡。风日惨、六马踌躇。留恨满山隅。不堪回首，翠柏已扶疏。帝城渐迩，愁雾锁天衢。公卿百辟，鳞集云敷。迓龙舆。端门辟，金碧凌虚。此时远帝都。严清庙，入空时升，文物灿烂极嘉娱。配三宗，号称神，古所无。帝德协庙虞。九歌毕奏斐然殊。会轩朱。神具燕喜，锡福集皇居。更千万祀，佑启邦图。",
            "comment": ""
        },
        {
            "title": "满庭芳",
            "content": "瑞霭非烟，小春良月，翠开五叶阶蓂。补陀现相，今日庆生辰。江夏芳流秀国，芝兰茂、世袭簪缨。天恩厚，金花屡锡，偕老共卿卿。画堂，歌舞处，香浮宝鸭，寿酒频斟。愿朱颜绿鬓，常似青春。待得蟠桃三熟，与群仙、会宴西清。台星照，婺星箕耀，南极镇长明。",
            "comment": ""
        },
        {
            "title": "水调歌头",
            "content": "学易喜加数，富贵正当年。谁识晚成大器，信道古来然。莫叹无闻不足，官政从今艾服，知命自由天。恰合买臣愿，好著祖生鞭。藏学问，通今古，冠英贤。管取一名一第，行折桂枝先。未数奉书朱穆，窃笑表微拭镜，接武引群仙。生日年年庆，绛老愿齐肩。",
            "comment": ""
        },
        {
            "title": "点绛唇",
            "content": "荷叶乍圆，正是困人天气。",
            "comment": ""
        },
        {
            "title": "楼心月",
            "content": "柳下争拿画浆摇。水痕不觉透红绡。月明相顾羞归去，都坐池头合凤箫。",
            "comment": ""
        },
        {
            "title": "调笑/调笑令",
            "content": "非雾。花无语。远似朝云何处去。凌波不过横塘路。燕燕莺莺飞舞。风吹仙袂飘飘举。拟倩游丝惹住。",
            "comment": ""
        },
        {
            "title": "鹊桥仙 大雨 以上二首见静齐至正直记卷三，",
            "content": "城中黑潦，村中黄嘹，人都道天瓢翻了。出门溅我一身泥，这污秽、如何可扫。东家壁倒，西家壁倒，窥见室家之好。问天工还有几时晴，天虽近俚俗，然非深於今乐府者不能作也。咏其词旨，盖亦有深意焉，岂非三百篇之后，其讽刺之遗风耶。此闻诸亡友杨大同云。",
            "comment": ""
        },
        {
            "title": "选冠子",
            "content": "憔悴江山，凄凉古道，寒日澹烟残雪。行人立马，手折江梅，红萼素英初发。月下瑶台，弄玉飞琼，不老年年春色。被东君、唤遣娆红，高韵且饶清白。因动感、野水溪桥，竹篱茅舍，何似玉堂金阙。天教占了，第一枝春，何处不宜风月。休问庾岭止渴，金鼎调羹，有谁如得。傲冰霜、雅态清香，花里自称三绝。",
            "comment": ""
        },
        {
            "title": "闺怨",
            "content": "有约示归蚕结局，小轩空度牡丹春。夜来拣尽鸳鸯茧，留织春衫寄远人。",
            "comment": ""
        },
        {
            "title": "浣溪沙",
            "content": "梅与为名蜡与容。寒枝偏缀小金钟。插时只恐鬓边熔。疑是佳人薰麝月，起来风味入怀浓。暗香依旧月朦胧。",
            "comment": ""
        },
        {
            "title": "满江红",
            "content": "林外溪边，深深见、一林寒雪。惟觉有、袭人襟袖，暗香不绝。天与风流标格在，肯同桃杏开时节。也须烦、玉手折将来，和明月。调鼎事，君休说。龙笛韵，空悲咽。将何助清赏，待传佳阕。君不见广平词赋丽，挥毫弄翰心如铁。便直饶、何逊在扬州，成虚设。",
            "comment": ""
        },
        {
            "title": "导引",
            "content": "秋月冷、秋鹤无声。清禁晓、动皇情。玉笙忽断今何在，不知谁报玉楼成。七星授辔骖鸾种，人不见、恨难平。何以返霓旌。一天风露苦凄清。",
            "comment": ""
        },
        {
            "title": "瑞鹧鸪",
            "content": "汉宫铅粉净无痕。蜡点寒梢水畔村。忍犯冰霜欺竹柏，肯同雪月吊兰荪。骚人咏去清诗健，驿使传来旧典存。病眼浑疑春思早，一枝聊洗画图昏。",
            "comment": ""
        },
        {
            "title": "百字谣/念奴娇",
            "content": "太真姑女，问新来、谁与欢传玉镜。莫恨无人伸好语，人在蓝桥仙境。一笑樽前，欢然相与，便胜琼浆饮。殷勤客意，耳边说与君听。长记旧日君家，门阑喜动，绣褥芙蓉隐。回首龙门人得意，又报凤楼芳信。只是相传，房奁中物，好事駸駸近。管教人道，一双冰玉清润。",
            "comment": ""
        },
        {
            "title": "柳梢青",
            "content": "有个人人。海棠标韵，飞燕轻盈。酒晕潮红，羞娥凝绿，一笑生春。为伊无限伤心。更说甚、巫山楚云。斗帐香消，纱窗月冷，著意温存。",
            "comment": ""
        },
        {
            "title": "春暮",
            "content": "依依杨柳已藏鸦，风递莺声透碧纱。洗尽春光连夜雨，海棠赢得两三花。",
            "comment": ""
        },
        {
            "title": "失调名",
            "content": "同赏败荷疏柳。",
            "comment": ""
        },
        {
            "title": "水调歌头",
            "content": "谷旦垂弧矢，兰阃梦熊罴。称觞内外相庆，同日又同时。有此重重盛事，未羡石门奋建，韦氏信名齐。珠履赴汤饼，玉果酌琼卮。斗枢转，金瓯覆，筑沙堤。争推是父是子，相继入黄扉。方叔歌猷元老，复见少年黄琬，前後拜丹墀。金日寿星现，再祝寿庞眉。",
            "comment": ""
        },
        {
            "title": "兴化沙溪驿题壁",
            "content": "沙溪只是旧沙溪，今日重来路欲迷。独有暮鸦知我意，白云深处尽情啼。",
            "comment": ""
        },
        {
            "title": "冬",
            "content": "苍茫枯碛阴云满，古木号空昼光短。云拥三峰岳色低，冰坚九曲河声断。浩汗霜风刮天地，温泉火井无生意。泽国龙蛇冻不伸，南山瘦柏销残翠。",
            "comment": ""
        },
        {
            "title": "嘲毛炳、彭会",
            "content": "彭生作赋茶三片，毛氏传诗酒半升。",
            "comment": ""
        },
        {
            "title": "水调歌头",
            "content": "今日雪飞六出，明夜月圆三五，梅腊正传芳。恰值生申节，共献椒觞。",
            "comment": ""
        },
        {
            "title": "太常引",
            "content": "光阴迅速不停留。春去又还秋。展破皱眉头。且唱和、仙歌散忧。百年短景，争名竞利，图恁惹闲愁。休恁苦贪求。但得过、随缘便休。",
            "comment": ""
        },
        {
            "title": "减字木兰花",
            "content": "东君有待。留得一枝香雪在。晚日融融。只恐轻酥暖渐熔。歌催管送。芳酒一尊谁与共。寂寞墙东。潇洒黄昏满院风。",
            "comment": ""
        },
        {
            "title": "鹊桥仙",
            "content": "才临复日，便逢生旦，料想门阑多喜。好将何物寿冰翁，但有个、新词为礼。如今已办，一千馀阕，尽按宫商角徵。一年一阕祝椿龄，自今日、从头数起。",
            "comment": ""
        },
        {
            "title": "满庭芳",
            "content": "恬淡家风，寂寥活计，无为无作无言。行住坐卧，莫放马猿颠。性有调和柔弱，触来无火无烟。通真理，无情无欲，无罪亦无愆。诸公休外觅，天真一点，元在心间。被黑云遮障，不计余年。好用清风吹散，云收处、露出青天。森罗见，一轮明月，光耀照无边。",
            "comment": ""
        },
        {
            "title": "桃源忆故人",
            "content": "南枝向暖清香喷。谁付骚人词咏。一种陇头春信。不借胭脂晕。梢头谁把轻黄搵。浑似不忺施粉。疑是寿阳孤冷。染得相思病。",
            "comment": ""
        },
        {
            "title": "木兰花/玉楼春",
            "content": "蓂开五叶。正是瑶池逢诞节。昨夜观星。南极边头婺女明。家邻九曲。寿比群仙何待祝。满劝金锺。但问蟠桃几度红。",
            "comment": ""
        },
        {
            "title": "六州",
            "content": "皇抚极，明德贯乾坤。信星列，卿云烂，辉亘紫微垣。思报贶、明诏祠宫，练时搜旷典，紫畤觚坛，昭孝德、亲御和銮。振鹭玉珊珊。精纯谒款，膋萧爌炀。黄流湛澹，百末布生兰。扣天阍，延飞驾，相彷佛，降云端。神光集，嘉响应，霭霭万衣冠。竣熙事清晓轻寒。恣荣观。华衣雾縠般般。乾坤并贶庆君欢。翘首圣恩宽。遵皇极，沛天泽，灵心怿，龟鼎永尊安。",
            "comment": ""
        },
        {
            "title": "朝中措",
            "content": "从来黄菊占秋风。红只许芙蓉。正是百花浓睡，如何唤起春工。小桃破萼，胭脂淡伫，妆粉轻笼。为报多情刘阮，武陵消息先通。",
            "comment": ""
        },
        {
            "title": "导引",
            "content": "母仪天宇，彤史蔼遗芳。纡馀庆气固灵长。基祚浸明昌。重华大孝奉蒸尝。原庙閟灵光。采章�醯匝闲率危�歆愿福穰穰。",
            "comment": ""
        },
        {
            "title": "导引",
            "content": "圣真下武，淳烈缉丕隆。绝瑞与天通。封山育谷声名举，仙驭邈轩龙。腾金篆玉显成功。业业承垂鸿。惟皇孝述光前志，保祐福来同。",
            "comment": ""
        },
        {
            "title": "失调名",
            "content": "尽啜情一饱，泪珠弹子重搵，背人睡也。",
            "comment": ""
        },
        {
            "title": "春游",
            "content": "到处笙萧鼓笛中，诗人随分得春风。提壶处处差监酒，布谷朝朝讲劝农。",
            "comment": ""
        },
        {
            "title": "失调名",
            "content": "卷上珠帘光。",
            "comment": ""
        },
        {
            "title": "失调名",
            "content": "魄散魂飞。",
            "comment": ""
        },
        {
            "title": "春暮",
            "content": "风暖杏花天，转头过禁烟。燕归才数日，蚕起又三眠。",
            "comment": ""
        },
        {
            "title": "烛影摇红",
            "content": "乳燕穿帘，乱莺啼树清明近。隔帘时度柳花飞，犹觉寒成阵。长记眉峰偷隐。脸桃红、难藏酒晕。背人微笑，半亸鸾钗，轻笼蝉鬓。别久啼多，眼应不似当时俊。满园珠翠逞春娇，没个他风韵。若见宾鸿试问。待相将、彩笺寄恨。几时得见，斗草归来，双鸳微润。",
            "comment": ""
        },
        {
            "title": "宴清堂",
            "content": "旋折枝头新果。",
            "comment": ""
        },
        {
            "title": "醉蓬莱",
            "content": "庆长庚协梦，仙李蟠根，挺生名世。粉省收声，早云霄自致。凤掖鸾台，荷囊簪笔，久要津历试。红旆颁春，碧油开府，出分忧寄。均逸真祠，左弧开宴，璧月光澄，玉炉烟细。漆发冰眸，揽浮丘仙袂。伫看九重，迅驰三节，诏促还丹陛。槐府凉生，榴樽香泛，年年欢醉。",
            "comment": ""
        },
        {
            "title": "朝中措",
            "content": "严霜封草树凋红。叶落小园空。何事洛阳花面，却来冠冕秋风。尊前羞损，篱边野菊，池上芙蓉。莫放花归崑阆，且留客醉金锺。",
            "comment": ""
        },
        {
            "title": "踏莎行",
            "content": "瘦影横斜，断桥路小。如今梦断孤山了。冷魂趁鹤不归来，荒山没尽深深草。月下罗浮，一樽自笑。旧枝尚记幽禽抱。王令人梦里说相思，被谁惊破霜天晓。",
            "comment": ""
        },
        {
            "title": "失调名",
            "content": "倚风三喷横竹。",
            "comment": ""
        },
        {
            "title": "失调名",
            "content": "嫩草初抽匀细绿。",
            "comment": ""
        },
        {
            "title": "失调名",
            "content": "解下痴条。",
            "comment": ""
        },
        {
            "title": "虞美人",
            "content": "帐中草草军情变，月下旌旗乱。褫衣推枕怆离情，远风吹下楚歌声，正三更。抚骓欲下重相顾，艳态花无主。手中莲锷凛秋霜，九泉归去是仙乡，恨茫茫。",
            "comment": ""
        },
        {
            "title": "江城梅花引",
            "content": "逋仙千载独知心。别无人。泪痕深。长是自开自落自成阴。白石後来疏影句，饶绮丽，总输他、清浅吟。伤情。伤情。角中声。夜沉沉。更捣砧。欲雪未雪、天欲老，云气昏昏。梦绕西湖路渐不堪行。人已骑驴毡笠去，留恨也，仗梅花、说与君。",
            "comment": ""
        },
        {
            "title": "鹧鸪天",
            "content": "冷落人间昼掩门。泠泠残粉縠成纹。几枝疏影溪边见，一拂清香马上闻。冰作质，月为魂。萧萧细雨入黄昏。人间暂识东风信，梦绕江南云水村。",
            "comment": ""
        },
        {
            "title": "浣溪沙",
            "content": "水净烟闲不染尘。小山斜卧几枝春。夜寒香惹一溪云。粉淡朱轻妆未了，十分孤迥好精神。为伊清瘦却愁人。",
            "comment": ""
        },
        {
            "title": "失调名",
            "content": "恩爱顿成离别恨。",
            "comment": ""
        },
        {
            "title": "水调歌头",
            "content": "泽国嫩寒月，天气小阳春。萱堂今朝生日，瑞霭郁轮囷。身佩铜章墨绶，手捧霞觞玉液，献寿太夫人。且喜藤舆稳，共戏彩衣新。发垂鹄，瞳点漆，倍精神。麻姑来庆，笑道沧海几扬尘。伫看起居八座，更好回班百辟，异数耸朝绅。此母生此子，再拜谢宸恩。",
            "comment": ""
        },
        {
            "title": "满江红",
            "content": "元本当初，无一物、万缘蒙漠。叹同流学道，谁肯死前除削。两掌三拳空热闹，扬眉瞬目千般作。看眼光、落地见贤家，抬手脚。绝妄念，忘人我。名利断，是非躲。伴烟霞深处，坦然行乐。境灭心忘无生豁，断云来往寥天廓。显一轮孤月射寒潭，实无错。",
            "comment": ""
        },
        {
            "title": "望江南",
            "content": "十月满，开鼎一团红。数片残云含五彩，解胎神水响玲珑。气复异香",
            "comment": ""
        },
        {
            "title": "读曲歌",
            "content": "暂出白门前，杨柳可藏乌。欢作沉水香，侬作博山炉。",
            "comment": ""
        },
        {
            "title": "醉瑶池",
            "content": "柳拈金丝花吐绣。蝶拍莺歌，来献天人寿。一点红黄眉上秀。玻璃满泛长生酒。丁祝遐龄天样久。年年岁岁笙歌奏。早晚郎君纡紫绶。归来色共斑衣斗。",
            "comment": ""
        },
        {
            "title": "喜迁莺",
            "content": "腊残春未。正候馆梅开，墙阴雪里。冷艳凝寒，孤根回暖，昨夜一枝春至。素苞暗香浮动，别有风流标致。谢池月，最相宜，疏影横斜临水。谁为。传驿骑。陇上故人，不见今千里。寄与东君，徒教知人，别後岁寒清意。乱山万叠何在，但有飞云天际。故园好，早归来，休恋繁桃秾李。",
            "comment": ""
        },
        {
            "title": "句",
            "content": "城边一水抱城流，城外群山拥郡楼。",
            "comment": ""
        },
        {
            "title": "太常引",
            "content": "行云踪迹杳无期。梅梢上、又春归。不道久别离。这一度、清香为谁。多情嘱付，庾楼羌管，凭仗且休吹。留取两三枝。待和泪、封将寄伊。",
            "comment": ""
        },
        {
            "title": "醉春风",
            "content": "陌上清明近。行人难借问。风流何处不来归，闷闷闷。回雁峰前，戏鱼波上，试寻芳信。夜久兰膏烬。春睡何曾稳。枕边珠泪几时乾，恨恨恨。惟有窗前，过来明月，照人方寸。",
            "comment": ""
        },
        {
            "title": "戛金钗",
            "content": "怎数向、更筹计。",
            "comment": ""
        },
        {
            "title": "婆罗门/婆罗门引",
            "content": "江南地暖，数枝先得岭头春。分付似、翦玉裁冰。素质偏怜匀澹，羞杀寿阳人。算多情留意，偏在东君。暗香旋生。对澹月与黄昏。寂寞谁家院宇，斜掩重门。墙头半开，却望雕鞍无故人。断肠处、容易飘零。",
            "comment": ""
        },
        {
            "title": "满庭芳",
            "content": "标格清高，性姿雅淡，群芳独步惟梅。当年秀气，付作此奇材。不逐东风桃李俗，冰霜里、弹压春回。还应是，崧神降瑞，屈指一阳来。文章，推大手，关征小试，暂费筹财。我殷勤为寿，起舞持杯。鹏翮抟风再整，南枝报、管占新魁。从今看，和羹大用，指日主三台。",
            "comment": ""
        },
        {
            "title": "乳燕飞/贺新郎",
            "content": "指点金蕉叶。倩双成、十分为注，九天琼液。中有玉梅风露气，持寿卯金仙伯。听贱子、歌翻新阕。不作寻常儿女祝，把先生、好事从头说。须快饮，莫留滴。风流晋宋人物。有锦囊万首，不博小儿馆职。膝下双雏真伟器，足继传家事业。且做个、人间闲客。试问种春春几许，尽芝田万顷天来阔。天有尽，春无极。",
            "comment": ""
        },
        {
            "title": "沁园春",
            "content": "道过江南，泥墙粉壁，石具在前。述某州某县，某乡某里，住何人地，佃何人田。气象萧条，生灵憔悴，经略从来未必然。惟何甚，为官为已，不把人怜。思量几许山川。况土地分张又百年。正西蜀巉岩，云迷鸟道，两淮清野，日警狼烟。宰相弄权，奸人罔上，谁念干戈未息肩。掌大地，何须经理，万取千焉。",
            "comment": ""
        },
        {
            "title": "导引",
            "content": "母仪天下，圣祚保延长。声教被遐方。严恭孝飨来清庙，鸾辂历康庄。箫韵九奏凤来翔。褘翟焕祥光。惟馨蕊醴奠瑶觞。万寿永无疆。亲承先顾，保祐助吾皇。亿载正乾纲。宗文祖武尊邦社，天下锡蕃昌。六宫扈从亲重翟，清庙荐萧芗。礼行乐备神祈飨，四海永来王。",
            "comment": ""
        },
        {
            "title": "探春令",
            "content": "绿杨枝上晓莺啼，报融和天气。被数声、吹入纱窗里。又惊起娇娥睡。绿云斜亸金钗堕。惹芳心如醉。为少年湿了，鲛绡帕上，都是相思泪。",
            "comment": ""
        },
        {
            "title": "诗三首",
            "content": "妖魂受赐欲报郎，夜夜飞人重城裹。幽诉千端朗不听，倾心吐肝儿不止。",
            "comment": ""
        },
        {
            "title": "庆清朝",
            "content": "银漏花残，红消烛泪。九重鱼钥欢声沸。奏万乘、祥曦门外。盖圣君、恭谢灵休，谨访景明嘉礼。天意好，祥风瑞月，时正当、小春天气。禁街十里香中，御辇万红影里。千官花底，控绣勒、宝鞭摇曳。看万年，永庆吾皇，拈指又瞻三载。",
            "comment": ""
        },
        {
            "title": "清平乐",
            "content": "真主玉历成康。德睿宁安国中良。时和岁丰稔，民阜乐、何情泚，瑞木呈日五色，月华重有光。更羽鹤来仪凤凰。万邦乡。齐供明皇。祝遐龄、圣寿无疆。",
            "comment": ""
        },
        {
            "title": "失调名",
            "content": "暗把归期数。",
            "comment": ""
        },
        {
            "title": "柳梢青",
            "content": "悟个不生不灭。更不许、拈花摘叶。兴则高歌，醉眠芳草，梦游仙阙。有时苦劝人人，莫呀我、叮咛切切。走骨行尸，贪财恋色，枉消年月。",
            "comment": ""
        },
        {
            "title": "失调名",
            "content": "杨花飞絮。搅乱少年情绪。",
            "comment": ""
        },
        {
            "title": "好事近",
            "content": "篱落晓来霜，花嫩不禁寒力。脉脉自摇疏影，印一奁空碧。天生潇洒谢夫人，绝世有谁识。何必嫣然一笑，已倾城倾国。",
            "comment": ""
        },
        {
            "title": "西江月",
            "content": "草市人归日落，荒城风急鸦翻。独携尊酒上高寒。缥缈云横楚观。柳外半篙绿水，烟中数笔青山。天涯流落岁将残。望断故园心眼。",
            "comment": ""
        },
        {
            "title": "无题",
            "content": "试将潜皖问云游，何似灵岩与虎丘。应道淮南山水游，清奇都在两三州。",
            "comment": ""
        },
        {
            "title": "六州",
            "content": "寰宇定，四海奉文思。书轨混，梯航凑，共戴昌期。稽古典、方咏京坻。耕籍丰民稼，敦本农时。陈羽卫、日月旌旗。衮冕次坛壝。帷宫宿设，梐枑相差。穆清端拱，星毕照罘罳。良宵永，为民广洽，庞褫奏、行漏昭庭燎，铙吹鼓曾颸。百神拥卫斗东移。明发俨皇仪。手揽洪縻。丰年万亿与千斯。德泽遍华夷。回旋辂、天临双阙，四方在宥，永保鸿基。",
            "comment": ""
        },
        {
            "title": "折红梅",
            "content": "忆笙歌筵上，匆匆见了，□□相别。红炉暖、画帘绣阁，曾共鬓边斜插。南枝向暖，北槛里、春风犹怯。也应别後，不减芳菲，念咫尺阑干，甚时重折。清风间发，如天与浓香，粉匀檀颊。纱窗影、故人凝处，冷落暮天残雪。一轩明月。怅望花争清切。便教尽放，都不思量，也须有，蓦然上心时节。",
            "comment": ""
        },
        {
            "title": "鹧鸪天",
            "content": "轩辕起置号齐云。社祖西川妙道君。□□亲自裁成就，万古流传作玩珍。江湖客，听原因。今朝出狱见其真。来到圣前必撞案，诚将实艺向前呈。",
            "comment": ""
        },
        {
            "title": "西江月 以上二首见丹经极论，未注作者",
            "content": "一理无今无古，此心何喜何嗔。无相乃为真相。色身即是法身。不消一句半句，活得千人万人。咦，这里便是到头，何须只管翻身。",
            "comment": ""
        },
        {
            "title": "满庭芳",
            "content": "阳复今朝，月圆明日，渭溪改观风光。今枝孕秀，馀庆衍天潢。诞降真英间世，群仙贺、喜萃华堂。那勘见，灵椿未老，丹桂两芬芳。烛摇，香雾拥，翠蛾歌舞，齐上椒觞。且殷勤仰祝，华算等天长。况蕴智谋韬略，维城志、屏翰君王。待收取、平戎功业，军国赖平章。",
            "comment": ""
        },
        {
            "title": "逍遥乐",
            "content": "天边月，初似弓。庚地又无踪。龙寻虎，虎寻龙。两相逢。结一朵、金花弄风。天边月，似偃炉。铅汞鼎中居。须凭火，炼流珠。一葫芦。三",
            "comment": ""
        },
        {
            "title": "临江仙",
            "content": "爱日新添春一线，化工先到寒梅。不随桃李傍熙台。前村深雪里，昨夜一枝开。姑射仙人标格韵，凝墙粉谢香腮。数家清弄笛声衰。愁人不怨听，自向枕边来。",
            "comment": ""
        },
        {
            "title": "春暮",
            "content": "蜂蝶如知春已归，雨余莺亦缕金衣。东风尽把杨花剪，吹作满城轻雪飞。",
            "comment": ""
        },
        {
            "title": "乌夜啼",
            "content": "一弯月挂危楼。似藏钩。醉里不知黄叶、报新秋。征鸿断。归云乱。远峰愁。愁见绿杨凝恨、在江头。",
            "comment": ""
        },
        {
            "title": "百字令/念奴娇",
            "content": "自天锺秀，看人物谁与、君家为比。椿桂相辉年少日，事业文章如此。玉殿诗书，金瓯姓字，简记宸衷里。有三株桂，一时归耀桑梓。我愿寿祝南山，尊空北海，不获陪珠履。惟有瓣香心起敬，敢颂鲁侯燕喜。大厦万间，金城千里，国计如家计。日边有诏，苍生端望公起。",
            "comment": ""
        },
        {
            "title": "句",
            "content": "不到施黔不见山。",
            "comment": ""
        },
        {
            "title": "双雁儿",
            "content": "这心事、倚他谁。",
            "comment": ""
        },
        {
            "title": "失调名",
            "content": "王孙去後多芳草。",
            "comment": ""
        },
        {
            "title": "仙迹岩题诗二十三首·经阁",
            "content": "宝阁庄严金玄耀，风铃震响玉丁东。甍飞杰出青霄上，道典珍藏在此中。",
            "comment": ""
        },
        {
            "title": "梧桐树",
            "content": "三更里，一阳动。金鼎熬煎玉炉烹。炼就真铅汞。匠手凿开玉莲蓬。两道霞光照昆顶。万颗珍珠迸。",
            "comment": ""
        },
        {
            "title": "醉花阴",
            "content": "粉妆一捻和香聚。教露华休妒。今日在尊前，只为情多，脉脉都无语。西湖雪过留难住。指广寒归去。去後又明年，人在江南。梦到花开处。",
            "comment": ""
        },
        {
            "title": "洞仙歌",
            "content": "六尺湘漪簟冷。",
            "comment": ""
        },
        {
            "title": "踏莎行",
            "content": "枝绿初匀，萼红犹浅。化工妆点年华晚。暗香疏影水亭边，黄昏月下依稀见。十二危楼，谁人倚遍。只愁羌笛声幽怨。少留情意待春来，东君准拟长拘管。",
            "comment": ""
        },
        {
            "title": "袁州人谑彭伉",
            "content": "湛贲及第，彭伉落驴。",
            "comment": ""
        },
        {
            "title": "采桑子",
            "content": "群芳尽老园林烬，独有寒梅。探得春回。昨夜前村一朵开。轻盈雪里孤根秀，素脸香腮。羌管休催。留取琼葩佐酒杯。",
            "comment": ""
        },
        {
            "title": "失调名",
            "content": "便是监商孟客儿。",
            "comment": ""
        },
        {
            "title": "望梅花",
            "content": "莫见他人长短。搜己过、不教自乱。旧日心猿，元来意马，却唤醒渐驯羁绊。澄心内观，炼就冲和，把凡胎抽换。事到眼前决断。教神仙、别无手段。地久天长，虚心实腹，善计者、不须筹算。行功满。跨朵祥云，",
            "comment": ""
        },
        {
            "title": "浣溪沙",
            "content": "梅粉初娇拟嫩腮。一枝春信腊前开。玉英珠颗傍妆台。明月泛将疏影去，暗香疑是那人来。消魂独自立空阶。",
            "comment": ""
        },
        {
            "title": "蓦山溪",
            "content": "素苞淡注。自是东君试。占断陇头光，正雪里、前村独步。一枝竹外，日暮怯轻寒，山色远，水声长，寂寞江头路。小桥斜渡。人静销魂处。淡月破黄昏，影浮疏、清香暗度。竹篱茅舍，斜倚为谁愁，应有恨，负幽情，惟恐风姨妒。",
            "comment": ""
        },
        {
            "title": "代意",
            "content": "懊恼鸳鸯未白头，却寻遗翠失芳洲。离魂暗逐明珠佩，远目偏伤紫桂楼。湘水渺瀰归别渚，陇云容与澹新秋。菖花若有重开日，得见菖花亦自羞。",
            "comment": ""
        },
        {
            "title": "促拍满路花",
            "content": "抱元能守一，四大自轻安。心中须返照，几曾闲。金乌衔耀，飞入烂银盘。心心心是道，只在心心，更於何处求仙。又何须衣冕，燕处欲超然。荣华能几日，便凋残。修真甚易，积行累功难。劝君强为善，五浊三途，便为云岛神山。",
            "comment": ""
        },
        {
            "title": "贺新郎",
            "content": "一点芳心事。",
            "comment": ""
        },
        {
            "title": "失调名",
            "content": "山万叠，水千重。",
            "comment": ""
        },
        {
            "title": "十二时/忆少年",
            "content": "享嘉会，万宇欢康。圣化迈陶唐。元符锡命，天鉴昭彰。徽号奉琳房。陈缛礼、献岁惟良。耀旗章。翠辇驻仙乡。睿意极齐庄。仙衣渥采，玉册共荧煌。荐芬芳。飚驭降灵场。回云罕，尊祖趋仙宇，金石韵锵洋。聿朝清庙，躬奠瑶觞。报本国之阳。执笾豆、列侍貂珰。对穹苍。洪恩霈夷夏，大庆浃家邦。垂衣紫极，圣寿保遐昌。集祺祥。地久与天长。",
            "comment": ""
        },
        {
            "title": "喜迁莺",
            "content": "万缘多暇。便杖屦闲游，田园邻舍。雨笠风巾，鹑衣鹤骨，韬晦翠微峰下。眼底世情群扰，方外天机独霸。德风化。乐清虚恬淡，无为华夏。幽雅。云鹤驾。归去故园，莺燕吟王谢。水石清华，岩壑深远，高迈软红车马。千古是非成败，一枕烟霞溪野。妙哉也。这生涯欲卖，谁能酬价。",
            "comment": ""
        },
        {
            "title": "企喻歌",
            "content": "男儿欲作健，结伴不须多。鹞子经天飞，群雀两向波。",
            "comment": ""
        },
        {
            "title": "导引",
            "content": "重亲万寿，八帙衍新元。礼典备文孙。温温和气迎长日，宝册焕瑶琨。徽音显号自尧门。德行已该存。更期昌算齐箕翼，愈久愈崇尊。",
            "comment": ""
        },
        {
            "title": "百宝妆/新雁过妆楼",
            "content": "一抹弦器，初宴画堂，琵琶人把当头。髻云腰素，仍占绝风流。轻拢慢拈，生情艳态，翠眉黛颦，无愁谩似愁。变新声曲，自成获索，共听一奏梁州。弹到遍急敲颖，分明似语，争知指面纤柔。坐中无语，惟断续金虬。曲终暗会王孙意，转步莲、徐徐卸凤钩。捧瑶觞，为喜知音，劝佳人、沉醉迟留。",
            "comment": ""
        },
        {
            "title": "醉蓬莱",
            "content": "正香茱试紫，嫩菊敷黄，九秋佳致。峻岳生申，运启千龄瑞。玉宇澄清，金盘沆瀣，融结锺冲粹。地位须还，粉垣薇省，木天蓬秘。锦政慈祥，琴堂安静，万里丰年，一同和气。斗大雷封，难久蒙私惠。半刺平分，剡书交上，逸驾开骅骥。来岁称觞，人归清禁，班联丹陛。",
            "comment": ""
        },
        {
            "title": "长相思",
            "content": "不思量。又思量。一点寒灯耿夜光。鸳衾闲半床。雨声长。漏声长。几阵斜风摇纸窗。如何不断肠。",
            "comment": ""
        },
        {
            "title": "沁园春",
            "content": "五狱三光，孕秀精神，时生俊髦。看出匣锋芒，备施盘错，济川力量，历试风涛。直卷经纶，十徵不就，争羡先生出处高。徜徉处，有晋公绿野，陶令东皋。精神翰墨游遨。无一点风霜上鬓毛。不访蓬莱，遍搜仙药，不登阆苑，三摘蟠桃。洒洒丰姿，棱棱标致，长对梅花雪里梢。青如许，与老松苍竹，定岁寒交。",
            "comment": ""
        },
        {
            "title": "南柯子/南歌子",
            "content": "积雪迷松迳，围炉掩竹扉。床头一味有蹲鸱。软火深开香熟、已多时。自得陶朱法，休教懒瓒知。浪传黄独正甘肥。紫玉婴儿盈尺、更新奇。",
            "comment": ""
        },
        {
            "title": "失调名",
            "content": "手拈茱萸簪髻，一枝聊记重阳。",
            "comment": ""
        },
        {
            "title": "卓牌儿/卓牌子",
            "content": "当年早梅芳，曾邂逅、飞琼侣。肌云莹玉，颜开嫩桃，腰支轻袅，未胜金缕。佯羞整云环，频向人、娇波寄语。湘佩笑解，韩香暗传，幽欢後期难诉。梦魂顿阻。似一枕、高唐云雨。蕙心兰态，知何计重遇。试问春蚕丝多少，未抵离愁半缕。凝伫。望凤楼何处。",
            "comment": ""
        },
        {
            "title": "清平乐",
            "content": "梅兄梅弟。桃姊并桃妹。争似月临双女位。吉梦重占蛇虺。小乔应嫁周郎。云英定遇裴航。会有九男事帝，谁夸七子成行。",
            "comment": ""
        },
        {
            "title": "寄家书",
            "content": "南轩北牖又东扉，取次园林待我归。当路莫栽荆棘草，他年免挂子孙衣。",
            "comment": ""
        },
        {
            "title": "百字谣/念奴娇",
            "content": "金秋行令，恰清晨、白露初交中节。勿怪西窗传好事，生个他年英杰。吉梦既符，知如徐子，冰玉为神骨。吾家有庆，阶兰喜又新发。如今早已生男，清樽华宴，且好延佳客。更自承师勤问道，门外不妨立雪。抗志云霄，留心简册，听我叮咛说。駸駸月殿，桂枝取次高折。",
            "comment": ""
        },
        {
            "title": "远朝归",
            "content": "新律才交，早旧梢南枝，朱污粉腻。烟笼淡妆，恰值雨膏初细。而今看了，记他日、酸甜滋味。多应是，伴玉簪凤钗，低桠斜堕。迤逦。对酒当歌，眷恋得芳心，竟日何际。春光付与，尤是见欺桃李。叮咛寄语，且莫负、尊前花底。拚沈醉，尽铜壶、漏传三二。",
            "comment": ""
        },
        {
            "title": "玉抱肚",
            "content": "若论玄妙，听周风一诀。把婴儿姹女，木金间隔。从头分别。先擒六贼三尸灭。后捉玉兔饮鸟乌血。仗剑锋，麾魔障，荡袄邪。全凭志猛烈。那些个手段最奇绝。龙奔虎走，来往放乖劣。两兽擒来吾怎舍。炉烹鼎炼暂歇。乾坤至宝，阴阳造化，斡运龟蛇。东鸡叫出西江月。会入黄庭赏白雪。上丹温，中丹暖，下丹热。三田宝结。众仙举我赴金阙。寥阳胜境，",
            "comment": ""
        },
        {
            "title": "清平乐",
            "content": "风不定。舞碎海棠红影。数点雨声池上听。湿尽一庭花冷。倚阑多少心情。轻寒未放春晴。谁管天涯憔悴，楚乡又过清明。",
            "comment": ""
        },
        {
            "title": "西江月",
            "content": "听说金公两字，何物唤作金孙。寻枝寻叶必知根。无智便乃心昏。若用凡铅为体，都来少魄无魂。水银渐结必难存。秘诀要处谁论。",
            "comment": ""
        },
        {
            "title": "杨柳枝",
            "content": "簌簌花飞一雨残。乍衣单。屏风数幅画江山。水云闲。别易会难无计那，泪潸潸。夕阳楼上凭栏干。望长安。",
            "comment": ""
        },
        {
            "title": "德兴邑廨石刻",
            "content": "我田我地，我桑我梓。只知百里，不知千里。我饥有粮，我渴有水。百里之官，得人生死。孤儿寡妇，一张白张。入著县门，冤者有理。上官不嗔，民即欢欣。上官不富，民免辛苦。生我父母，养我明府。苗稼萋萋，曷东曷西。父母之乡，天子马蹄。",
            "comment": ""
        },
        {
            "title": "鼓笛慢/水龙吟",
            "content": "淡烟池馆，霜飚乍紧，又是年华暮。黄花老尽，丹枫舞困，江梅初吐。点缀南枝，暗传春信，玉苞微露。凭危阑空断，谁家素脸，遥山远、空凝伫。昨夜一枝开处。正前村、雪深幽曙。看来只恐，瑶台云散，玉京人去。庾岭寒馀，汉宫妆晓，飞堆行雨。仗谁人惜取，孤芳雅致，作春光主。",
            "comment": ""
        },
        {
            "title": "鹧鸪天",
            "content": "步障移春锦绣丛。珠帘翠幕护春风。沈香甲煎薰炉暖，玉树明金蜜炬融。车流水，马游龙。欢声浮动建章宫。谁怜此夜春江上，魂断黄梁一梦中。",
            "comment": ""
        },
        {
            "title": "临江仙",
            "content": "要问南枝消息早，一阳恰喜方回。望前二日验云台。祥光呈五色，瑞彩上三台。生机一脉何尝息，正看用世真才。调羹手段此胚胎。文明观盛会，直待六阳来。",
            "comment": ""
        },
        {
            "title": "导引",
            "content": "剗除霸轨，穆穆照皇明。大统一寰瀛。穷湖绝塞人安业，武库遂销兵。仙游昔日上三清。极望紫云平。珠宫宝坐严崇奉，圣祚永绥宁。",
            "comment": ""
        },
        {
            "title": "仙迹岩题诗二十三首·精思道院",
            "content": "精思名扁列金题，冲素斋居与道齐。德感天仙来听论，芝軿时降共参稽。",
            "comment": ""
        },
        {
            "title": "壶中天/念奴娇",
            "content": "才经四日，是中秋，次第月圆如玉。一点光浮南极上，储作人间五福。长厚慈仁，清高恬澹，爱水清山绿。溪园竹里，日来新就华屋。好是五马传家，芝兰挺秀，早勉群经读。将相公侯绵衮衮，重见当年符竹。富贵荣华，康宁寿考，聪我殷勤祝。更祈王母，共看桃结桃熟。",
            "comment": ""
        },
        {
            "title": "踏莎行",
            "content": "花县来迎，瓜期欣至。大贤初度今朝是。蕤宾律应又将中，明宵圆月光腾瑞。兰玉称觞，斑斓舞戏。椒浆聊壮君行志。看看人已在鹏程，趋朝指日为舟济。",
            "comment": ""
        },
        {
            "title": "句",
            "content": "舍弟江南没，家兄塞北亡。",
            "comment": ""
        },
        {
            "title": "舒州下寒驿题壁",
            "content": "北堂无老信来稀，十载秋风雁自飞。今日满头生白发，千山乡路为谁归。",
            "comment": ""
        },
        {
            "title": "失调名",
            "content": "那得工夫送。",
            "comment": ""
        },
        {
            "title": "六州",
            "content": "庆深恩。宝历正乾坤。前帝子，後圣孙。援立两仪轩。西宫大母朝寝门。望椒闼常温。芳时媚景，有三千宫女，相将奉、玉辇金根。上林红英繁。缥缈钧天。奏梨园。望绝瑶池，影断桃源。恨难论。开禁阍。春风丹旐翩翩。飞翠盖、驾雕輼。容卫入西原。管箫动地清喧。陵上柏烟昏。残霞弄影，孤蟾浮天外，行人触目是销魂。问苍天。尘世光阴去如奔。河洛潺湲。此恨长存。",
            "comment": ""
        },
        {
            "title": "满庭芳",
            "content": "喜镇龙藩，厌调金鼎，薄言衣锦为荣。天生申甫，欣对此良辰。自是神清气爽，风姿潇洒却炎蒸。称觞日，双叶翠蓂，犹未展尧庭。帲幪知有赖，国家柱石，须待扶倾。暂留公燕逸，抚及瓯闽。君念旧人共政，即环召、再秉钧衡。平章了，佑王万岁，齐寿永康宁。",
            "comment": ""
        },
        {
            "title": "失调名",
            "content": "来春高步过南宫，更答取龙头策。",
            "comment": ""
        },
        {
            "title": "失调名",
            "content": "才向兰汤浴罢，娇羞簪云髻，正雅称鸳鸯会。",
            "comment": ""
        },
        {
            "title": "水调歌头",
            "content": "竹边风细，月色淡阴阴。",
            "comment": ""
        },
        {
            "title": "金缕词/贺新郎",
            "content": "瑞气重闽宇。小春馀、璇霜避暖，敛威青女。一点阳和锺英气，崧岳今朝诞甫。正两荚、尚留蓂舞。应想宁川称寿处，听金笼、放鸽儿童语。愿千岁，祝慈父。君家自有安民谱。袖良规、时宽辔策，夜闲桴鼓。直赖汀南为保障，无复鼪鼯啸聚。果峻秩、升朝褒叙。治最行将书第一，去思碑、拟颂歌明府。飞诏趣，缀鸳鹭。",
            "comment": ""
        },
        {
            "title": "改魏扶诗",
            "content": "叶落满庭阴，朱门试院深。昔年辛苦地，今日负前心。",
            "comment": ""
        },
        {
            "title": "满江红",
            "content": "细读箕畴，洛书字、六旬有五。试屈指、我公今岁，恰符其数。五福备全几坎九，既言一寿还称富。乃今知、好德与康宁，皆由天与。记当日，崧生甫。喜今夕，逢初度。看儿孙鼎盛，贺宾旁午。炉暖博山腾麝馥，杯擎琥珀斟香醑。问千秋千岁与谁同，西王母。",
            "comment": ""
        },
        {
            "title": "庆春泽",
            "content": "晓风严，正萧然兔园，薄雾微罩。梅渐弄白，耸危苞、匀胜胭脂，半点琼瑰小。望江南、信息何杳。纵寿阳妍姿，学就新妆，暗香须少。幽艳满寒梢，更游蜂舞蝶，浑无飞绕。天赋品格，借东皇施巧。孤根占得春前俊，笑雪霜、谩欺容貌。况此花高强，终待和羹，肯饶芳草。",
            "comment": ""
        },
        {
            "title": "导引",
            "content": "寿原初掩，归跸九虞终。仙驭更无踪。思皇攀慕追来孝，作庙继三宗。旌旗居外拥千重。延望想威容。宝舆迎引归新殿，奏享备钦崇。",
            "comment": ""
        },
        {
            "title": "青玉案",
            "content": "钉鞋踏破祥符路。似白鹭、纷纷去。试盝幞头谁与度。八厢儿事，两员直殿，怀挟无藏处。时辰报尽天将暮。把笔胡填备员句。试问闲愁知几许。两条脂烛，半盂馊饭，一阵黄昏雨。",
            "comment": "【注释】此词写举子参加省试的情形。词的上片写考试前的准备阶段。祥符路为北宋都城开封府治所在地，这里借指京城之内。第一句写省试开始时，举子们纷纷前去，恰好雨后道路泥滑 ，他们穿上有铁钉的雨鞋，身着白衣，攘攘涌向考场。“踏破”和“白鹭”都有讥笑的意味，表现慌忙和滑稽的状态。“盝”，音禄，小匣，“试盝”即文具盒之类的用具。“幞头”为宋人通用头巾。举子携着试盝，戴着不合适的幞头，形象就更加有点可笑了 。“ 八厢儿事 ”即许多兵士，“直殿”指朝廷侍卫武官，进入考考场之时，既有许多兵士搜查，又有两员朝廷武官监督，弄得“怀挟无藏处”，根本无法作弊了。可怜这些举子本来才学粗疏，考场管理之严，就更使他们无计可施了。词的下片写举子在考场中的困窘愁苦之态。“时辰报尽天将暮”，时间一点点过去。困坐场屋的举子一筹莫展 ，文思滞钝 ，天色已暮 ，只得敷衍了事，“把笔胡填备员句”。天黑前必须交卷，他大约一整天都无从下笔，临到交卷前便只好胡乱写上几句充数。这两句写出举子考试时无可奈何的心情和困窘情状。考试既不如意，头昏眼花，饥肠辘辘，面对暗淡的烛光和难咽的馊饭，苦不堪言。若是小园闲庭或高楼水榭，徙倚徘徊之时，“一阵黄昏雨”倒能增添一点诗情雅趣。可是举子们此时还有什么诗情雅趣，黄昏之雨只能使心情更加烦乱，更感凄苦了。在备述举子奔忙、进入考场、考试情况等狼狈困苦的意象之后，结句忽然来一笔自然现象的描写，好似景结情，补足了举子们黄昏的难堪环境氛围。这首词嘲讽那些久困场屋、才学浅陋而又热衷科举的士人，用漫画的夸张手法描绘出举子赴省试的狼狈可笑形象。"
        },
        {
            "title": "晨光动翠华",
            "content": "早朝开紫殿，佳气逐清晨。北阙华旌在，东方曙景新。影连香雾合，光媚庆云频。鸟羽飘初定，龙文照转真。直疑冠佩入，长爱冕旒亲。摇动祥云里，朝朝映侍臣。",
            "comment": ""
        },
        {
            "title": "六州",
            "content": "中兴运，孝治格升平。回騩驭，弭凤驾，册宝初上鸿名。龙楼问寝候鸡鸣。更翻莱戏彩衣轻。坤躔夜照老人星。金觞上寿，长愿燕慈宁。乘云何处去，愁断紫箫声。追思金殿，椒壁丹楹。又谁知、勤俭仁明。风行化被宫庭。佑圣主，底明时。阴功暗及生灵。离宫晚、花卉娉婷。甲观高、潮海峥嵘。往事回头忽飘零。空留嫔御，掩泣望霓旌。会稽山翠，永祐陵高，而今便是蓬瀛。",
            "comment": ""
        },
        {
            "title": "临江仙",
            "content": "香雾菲微笼薄晓，帘栊爱日如春。谪仙游戏到寰瀛。金枝推独秀，宝籍著长生。锦轴疏恩怡寿母，朱轮光映难兄。会看家庆日增荣。雁联鸳序立，彩戏衮衣新。",
            "comment": ""
        },
        {
            "title": "永裕陵歌",
            "content": "升龙德，当位富春秋。受天球。膺骏命，玉帛走诸候。宝阁珠楼临上苑，百卉弄春柔。隐约瀛洲。旦旦想宸游。那知羽驾忽难留。八马入丹邱。哀仗出神州。笳声凝咽，旌旗去悠悠。碧山头。真人地，龟洛奥，凤台幽。绕伊流。嵩峰冈势结蛟虬。皇堂一闭威颜杳，寒雾带天愁。守陵嫔御，想像奉龙輈。牙盘赭案肃神休。何日觌云裘。红泪滴衣褠。那堪风点缀、柏城秋。",
            "comment": ""
        },
        {
            "title": "点绛唇",
            "content": "莺踏花翻，乱红堆径无人扫。杜鹃来了。梅子枝头小。拨尽琵琶，总是相思调。知音少。暗伤怀抱。门掩青春老。",
            "comment": ""
        },
        {
            "title": "木兰花/玉楼春",
            "content": "北湖云锦。铺遍琉璃三万顷。风月诗仙。趁得花时出洞天。红菱碧藕。满劝一杯千岁寿。来岁看花。新筑苏堤路上沙。",
            "comment": ""
        },
        {
            "title": "句",
            "content": "地下若逢秦相国，也应不说到沅湘。",
            "comment": ""
        },
        {
            "title": "鹧鸪天",
            "content": "遇酒当歌酒满斟。一觞一咏乐天真。三杯五盏陶情性，对月临风自赏心。环列处，总佳宾。歌声缭亮遏行云。春风满座知音者，一曲教君侧耳听。",
            "comment": ""
        },
        {
            "title": "行香子",
            "content": "天与秋光。转转情伤，探金英、知近重阳。薄衣初减，绿蚁初尝。渐一番风，一番雨，一番凉。黄昏院落，恓恓惶惶。酒醒时、往事愁肠。那堪永夜，明月空床。问砧声捣，蛩声细，漏声长。",
            "comment": ""
        },
        {
            "title": "失调名 自乐 疑此首为曲调",
            "content": "醉时节、就把青山靠。醒来时、兴取瑶琴操。操的是、鹤鸣九皋，水色清，山色近，迥然闲自乐。俺也一如归阆苑，登蓬岛。且恁底、寄迹人间，与造化、同游太虚，保养得、形神俱妙。",
            "comment": ""
        },
        {
            "title": "九张机",
            "content": "三张机。吴蚕已老燕雏飞。东风宴罢长洲苑，轻绡催趁，馆娃宫女，要换舞时衣。",
            "comment": ""
        },
        {
            "title": "绿头鸭/多丽",
            "content": "敛同云。破腊雪霁前村。占阳和、孤根先暖，数枝已报新春。如青女、谩同素质，笑姑射、难并天真。疏影横斜，澄波清浅，暗香浮动月黄昏。山驿畔，行人立马，回首几销魂。江南远，陇使趁程，踏尽冰痕。有个人人，玉肌偏似，移我常对金尊。拈纤枝、鬓边斜戴，嗅芳蕊、眉晕潜分。素脸笼霞，香心喷日，寿阳妆罢酒初醒。待调鼎、须贪结子，忍见落纷纷。霜天晓，愁闻画角，声断谯门。",
            "comment": ""
        },
        {
            "title": "导引",
            "content": "轻舆小辇，曾宴玉栏秋。庆赏殿宸游。伤心处，兽香散尽，一夜入丹邱。翠帘人静月光浮。但半卷银钩。谁知道，桂华今夜，却照鹊台幽。",
            "comment": ""
        },
        {
            "title": "西江月",
            "content": "剧饮犹能鲸吸，细书仍作蝇头。人间八十最风流。况又今年九九。不用蒲轮加璧，不须磻石垂钩。八千春更八千秋。但愿灵椿长寿。",
            "comment": ""
        },
        {
            "title": "鹧鸪天",
            "content": "五百人中第一仙。等闲平步上青天。绿袍乍著君恩重，黄榜初开御墨鲜。龙作马，玉为鞭。花如罗绮柳如绵。时人莫讶登科早，自是嫦娥爱少年。",
            "comment": ""
        },
        {
            "title": "沁园春",
            "content": "山驿萧疏，水亭清楚，仙姿太幽。望一枝颖脱，寒流林外，为传春信，风定香浮。断送光阴，还同昨夜，叶落从知天下秋。凭阑处，对冰肌玉骨，姑射来游。无端品笛悠悠。似怨感长门人泪流。奈微酸已寄，青青杪，助当年太液，调鼎和馐。樵岭渔桥，依稀精彩，又何藉纷纷俗士求。孤标在，想繁红闹紫，应与包羞。",
            "comment": ""
        },
        {
            "title": "秦楼月/忆秦娥",
            "content": "风淅淅。天容暗淡梅花白。梅花白。点酥凝粉，比君不得。清歌飞下龙沙雪。绮疏休印蟾宫月。蟾宫月。婵娟虽好，有时圆缺。",
            "comment": ""
        },
        {
            "title": "春游",
            "content": "终日寻春入醉乡，不知何处见春光?风条舞绿水杨柳，两点飞红山海棠。",
            "comment": "【注释】风条：即“条风”。春天的东北风。周邦彦《应天长》：“条风布暖，霏雾弄晴，池塘遍满春色。”"
        },
        {
            "title": "满江红",
            "content": "曲水兰亭，陪宴後、又还三日。最好是，风檐月观，堕红堆碧。乔木故家今有数，太平人物年几百。看扶藜、行处乱花飞，神仙宅。天地外，逍遥客。谈笑里，文章伯。是富贵渊明，洞天彭泽。老鹤蹁跹摩汉翮，灵龟燕息支床力。看一时、长傍寿星边，天南极。",
            "comment": ""
        },
        {
            "title": "恋绣衾",
            "content": "元宵三五酒半醺。马蹄前、步步是春。闹市里、看灯去，喜金吾、不禁夜深。如今老大都休也，未黄昏、先闭上门。待月到、窗儿上，对梅花、如对故人。",
            "comment": ""
        },
        {
            "title": "失调名",
            "content": "箫鼓向晚。",
            "comment": ""
        },
        {
            "title": "街中又唱",
            "content": "莫将庞大作荍团，庞大皮中的不干。不怕凤凰当额打，更将鸡脚用筋缠。",
            "comment": ""
        },
        {
            "title": "它山堰",
            "content": "谁将倚天剑，屡出天河水。倾演落人间，合流奔至此。六丁战海若，横築万里疊。波涛敛潮汐，辟易走千里。旧泄有堨埭，深长当源委。支派棒村落，河渠贯城市。千畦藉灌溉，世井酌清沚。伟哉霖雨功，千载流不已。",
            "comment": ""
        },
        {
            "title": "西江月",
            "content": "蹴踘场中年少，秋千架上佳人。三三两两趁芳辰。玩赏风光美景。日暖风和明媚，更加花草香馨。红颜移步出闺门，偷揭绣帘相认。",
            "comment": ""
        },
        {
            "title": "洞仙歌",
            "content": "桂风高处，渐近中秋节。屈指推来先六日。对芳辰、符吉梦，知降神、崧极应诞，主作人间英杰。文章逾晁董，学擅卿云，高揭声猷缙绅列。上瀛洲册府，师表宗藩，推第一、即黄扉召入。佐君王、经邦整顿乾坤，愿寿等广成，更延千百。",
            "comment": ""
        },
        {
            "title": "金盏倒垂莲",
            "content": "依约疏林，见盈盈春意，几点霜蕤。应是东君，试手作芳菲。粉面倚、天风微笑，是日暖、雪已晴时。人静么凤翩翩，踏碎残枝。幽香浑无著处，甚一般雨露，独占清奇。淡月疏云，何处不相宜。陌上报春来也，但绿暗、青子离离。桃杏应仗先容，次第追随。",
            "comment": ""
        },
        {
            "title": "永遇乐",
            "content": "养水养精，养神养血，先须养气。日月阴阳，六爻八卦，细看参同契。灵躯灵宝，千言万语，不过坎离两字。向崑崙顶上，返本还元，要明终始。一身虽小，如同天地，八万四千馀里。玄牝之门，生生万化，都在冲和内。此真真外，别无真谛，方信道一而已。异时见锺吕，如有未明，请师指示。",
            "comment": ""
        },
        {
            "title": "挂金索",
            "content": "二更里，人静万事都无染。一对金蟾，上下来盘旋。吓退三尸，奔走如雷电。白雪漫漫，降下琼花片。",
            "comment": ""
        },
        {
            "title": "惜奴娇",
            "content": "渐灼兰膏，覆满青烟罩地。簇宫花、撋荡纷委。万姓瞻仰，苒苒云龙香细。共稽首，同乐与，众方纪。",
            "comment": ""
        },
        {
            "title": "失调名",
            "content": "须教相并檐前望，被飞絮、扑簌香腮。",
            "comment": ""
        },
        {
            "title": "满江红",
            "content": "绿鬓将军，是人道、天生韩霍。最奇处、虎头燕颔，龙韬豹略。卧护懒通天子诏，长驱爱把匈奴缚。我皇家、许样大乾坤，身难著。试问我，青原约。君合再，青油幕。这兵书一卷，怎生闲却。万里城边须饮马，八公山上多鸣鹤。待归来、依旧执金吾，凌烟阁。",
            "comment": ""
        },
        {
            "title": "瑞鹤仙",
            "content": "正迎长时节。细数来、两旬已浃，两朝方越。画堂人笑悦。见瑞烟香袅，寿星明彻。丝丝华发。问瑶池会客，几见桃结。才经八十，春秋不记，绛人年月。奇绝。诗书教子，陶母等伦，曹家风烈。鼎来□德。儿孙尽、蓝袍客。便从今，一轴金花鸾锦，十藏琅函贝叶。愿常如、秋月圆时，长生真诀。",
            "comment": ""
        },
        {
            "title": "西江月",
            "content": "早岁轻衫短帽。中间圆顶方袍。忽然天赐降宸毫。接引私心入道。可谓一身三教。如今且得逍遥。擎拳稽首拜云霄。有分长生不老。",
            "comment": ""
        },
        {
            "title": "瑞鹤仙",
            "content": "户庭浮瑞气。八日馀寒，新春来至。",
            "comment": ""
        },
        {
            "title": "失调名",
            "content": "炉香如雾斗帐深。",
            "comment": ""
        },
        {
            "title": "念奴娇",
            "content": "脉脉此情难识。",
            "comment": ""
        },
        {
            "title": "郊坛听雅乐",
            "content": "泰坛恭祀事，彩仗下寒坰。展礼陈嘉乐，斋心动众灵。韵长飘更远，曲度静宜听。泛响何清越，随风散杳冥。彻悬和气聚，旋退晓山青。本自钧天降，还疑列洞庭。",
            "comment": ""
        },
        {
            "title": "失调名",
            "content": "曾教入夜月添白。",
            "comment": ""
        },
        {
            "title": "最高楼",
            "content": "中和节过，拈指又经旬。逢盛旦，诞生申。当年昴宿呈佳瑞，今朝南极见箕星。寿而昌，年未老，绿袍新。宝鸭沉烟堂上袅，珠翠捧、椒觞满斟。来庆贺，尽佳宾。彩戏斒斓多桂子，更看兰玉列阶庭。桓壮椿，祝遐算，八千春。",
            "comment": ""
        },
        {
            "title": "村人学解嘲人语",
            "content": "绵绢，割两耳，只有面。",
            "comment": ""
        },
        {
            "title": "幽州马客吟歌辞",
            "content": "快马常苦瘦，剿儿常苦贫。黄禾起羸马，有钱始作人。",
            "comment": ""
        },
        {
            "title": "导引",
            "content": "膺乾兴运，辰火正心房。宗祀继文王。典容希阔成昭备，彬郁晖光。因心崇孝申郊侑，内外罄斋庄。神灵欢嘉昌绵瓞，受福介无疆。",
            "comment": ""
        },
        {
            "title": "鹧鸪天",
            "content": "冬至阳生才两日，欣逢伯氏绂麟辰。鶺鴒原上欢声沸，棣萼堂前喜气新。斟九酝，劝千巡。华途从此问云津。杨前未把耆年祝，且愿青云早致身。",
            "comment": ""
        },
        {
            "title": "海棠春",
            "content": "晓莺窗外春啼晓。睡未足、把人惊觉。翠被晓寒轻，宝篆沈烟袅。宿酲未解，双娥报道。别院笙歌宴早。试问海棠花，昨夜开多少。",
            "comment": ""
        },
        {
            "title": "小重山",
            "content": "不是蛾儿不是酥。化工应道也难摹。花儿清瘦影儿孤。多情处，时有暗香浮。试问玉肌肤。夜来霜雪重，怕寒无。一枝欲寄洞庭姝。可惜许，只有雁衔芦。",
            "comment": ""
        },
        {
            "title": "好事近",
            "content": "春信到梅梢，欲雪又还晴早。趁得绣衣初度，作霜天清晓。乡来事直有天知，行拜玉皇诏。稳上神仙官府，听履声云杪。",
            "comment": ""
        },
        {
            "title": "降仙台",
            "content": "星芒收采，云容放晓，羲驭渐扬明。觚坛竣事，斋风袭、衮衣轻。銮路尘清。甘泉卤簿，祲威肃、回轸旋衡。千官道从粲簪缨。钧奏间韶英。瞻龙闱，近凤城。都人云会，芬茀夹道欢迎。宸极尊荣。卮玉庆熙成。琼楼天上起和声。布春泽，洪畅寰瀛。嵩呼万岁，鳌三抃、颂升平。",
            "comment": ""
        },
        {
            "title": "木兰花慢",
            "content": "腊前冬至後，报春意、动南坡。见葭管浮灰，梅英缀玉，漏泄阳和。阶蓂呈瑞五叶，祥开崧岳耸嵯峨。笑拥两行珠翠，欢腾一曲笙歌。试将铜狄细摩挲。问寿富如何。道寿等冈陵，富连阡陌，福禄多多。德门最堪羡处，有乔松丹桂映婆娑。管取脱身簿领，即登奕世儒科。",
            "comment": ""
        },
        {
            "title": "水调歌头 此首前原有水调歌头不用寻神水一",
            "content": "东风卷帘＊幕，时物又新奇。桃花院落，小桥流水柳依依。正是清明天气，茅草池塘鲜丽，何处不相宜。紫燕添新垒，小雨洒芳菲。老生涯，沽酒杖，钓鱼矶。江湖一样，几声鸥鹭夕阳微。百岁光阴石火，万叠云山烟锁，回首顿忘机。蝶梦松窗下，高卧碧云溪。",
            "comment": ""
        },
        {
            "title": "导引",
            "content": "三弄晓、云黯天低。攀六引、转悲凄。俭慈孝哲锺天性，深仁厚泽遍群黎。东西南北傒商霓。功甫就、别宸闺。臣民千古恨，几时羽卫带潮归。",
            "comment": ""
        },
        {
            "title": "南乡子",
            "content": "凛冽苦寒时。万木凋枯力渐衰。昨夜前村深雪里，春回。庾岭南枝绽早梅。映月与清辉。驿使加鞭喜探回。风送馨香来小院，芳时。料想群花尚未知。",
            "comment": ""
        },
        {
            "title": "初夏",
            "content": "晓来掠面更东风，过尽溪山属祝融。杨柳引教荷芰绿，海棠让与石榴红。稻针刺水连青亩，麦浪翻云涨碧空。我有浮瓜沈李约，诸君同上紫霄峰。",
            "comment": ""
        },
        {
            "title": "惜双双/惜分飞",
            "content": "冒雪披风开数点。万花厌、欺寒探暖。掩映闲庭院。月下疏影横斜，幽香远。命友开尊同宴玩。听丽质、歌声宛转。对景侧金盏。任他结实和羹，归仙馆。",
            "comment": ""
        },
        {
            "title": "沁园春",
            "content": "凝眸。悔上层楼。便惹起新愁与旧愁。",
            "comment": ""
        },
        {
            "title": "礼闱阶前春草生",
            "content": "河畔虽同色，南宫淑景先。微开曳履处，常对讲经前。得地风尘隔，依林雨露偏。已逢霜候改，初寄日华妍。影与丛兰杂，荣将众卉连。哲人如不薙，生意在芳年。",
            "comment": ""
        },
        {
            "title": "满庭芳",
            "content": "甘草人参，天麻芍药，薄荷荆芥川芎。乳香没药，白芷共甘松。玉金＊芦桔梗，甘菊花、＊藁本茯苓。防风等，细辛分两，各自要均停。问甚浑身壮热，管甚偏正，夹腊头风。着将一字＊鼻中，当下神功有准。李贵妃曾坏双睛。竭的效章宗见喜，加做一提金。",
            "comment": ""
        },
        {
            "title": "无俗念 此下原有瑶台月平生懒惰一首未注名",
            "content": "浮生碌碌。算由天由命，也由人福。暑往寒来人渐老，多少兴衰翻覆。点石为金，指山为宝，未满人欲。千方万计，到头那个知足。何似忙里偷闲，山间林下，净扫黄茅屋。明月清风俱是伴，又有山青水绿。斗酒诗篇，饥餐渴饮，且喜无荣辱。醉来还醒，醒来还唱一曲。",
            "comment": ""
        },
        {
            "title": "仙迹岩题诗二十三首·龙井",
            "content": "鲮鳗环绕井楯间，两目神光状类丹。杖扑投渊阴雾锁，殿堂汹涌尽波澜。",
            "comment": ""
        },
        {
            "title": "绕池游",
            "content": "渐春工巧，玉漏花深寒浅。韶景变、融晴蕙风暖。都门十二，三五银蟾光满。瑞烟葱茜，禁城阆苑。棚山雉扇。绛蜡交辉星汉。神仙籍、梨园奏弦管。都人游玩。万井山呼欢抃。岁岁天仗，愿瞻凤辇。",
            "comment": ""
        },
        {
            "title": "沁园春",
            "content": "瑞雪长空，布满周天，色似银。况此物不论贫富，应无深远，触处皆均。片片不教尘污，落处冥冥不听声。江天静，见天华宇宙，景物皆新。教人蓦地欢欣。似一派银河彻底清。聚时节如铺玉，散来后，无迹无影无形。此是天机真造化，一比寻常假造成。阴消尽，待三阳数足，别换新春",
            "comment": ""
        },
        {
            "title": "失调名",
            "content": "待醉里小王，书写副、神荼郁垒。",
            "comment": ""
        },
        {
            "title": "失题",
            "content": "春朝散微雨，庭树开芸绿。上有怀春鸟，间关断复续。谓言□野中，定是珠城曲。我自牵时幸，以惭羁旅束。尔不鸣幽林，来此将何欲。",
            "comment": ""
        },
        {
            "title": "王昭君",
            "content": "猗兰恩宠歇，昭阳幸御稀。朝辞汉阙去，夕见胡尘飞。寄信秦楼下，因书秋雁归。",
            "comment": ""
        },
        {
            "title": "导引",
            "content": "凤箫声断，缥缈溯丹邱。犹是忆河洲。荧煌宝册来天上，何处访仙游。葱葱郁郁瑞光浮。嘉酌侑芳羞。雕舆绣幰归新庙，百世与千秋。",
            "comment": ""
        },
        {
            "title": "谒金门",
            "content": "江上路。依约数家烟树。一枕归心村店暮。更乱山深处。梦过江南芳草渡。晓色又催人去。愁似游丝千万缕。倩东风约住。",
            "comment": ""
        },
        {
            "title": "西江月",
            "content": "银烛晓催春漏，珠帘暮卷东风。乃翁相对玉楼中。不枉当年冰梦。花意似随人好，酒香难比情浓。夜深欲睡海棠红。密密骖鸾驾凤。",
            "comment": ""
        },
        {
            "title": "导引",
            "content": "紫霄金阙，重叠降元符。亿兆祚皇图。云章焜耀傅温玉，宝阁起清都。奉迎彩仗溢天衢。观者竟欢呼。明君钦翼承鸿阴，亿载御中区。宝符锡祚，庆寿命维新。俄降格飚轮。巍巍帝德增虔奉，懿号蔫穹旻。精齐秘馆奉严禋。文物耀昌辰。升烟太一修郊报，鸿祉介烝民。",
            "comment": ""
        },
        {
            "title": "春",
            "content": "绿竹移阴抹画墙，倚栏红药殿春光。风开帘幕催香篆，坐听莺声春昼长。",
            "comment": ""
        },
        {
            "title": "如意令/如梦令",
            "content": "久羡庞眉鹤发。闻望孔堂煊赫。信得彭乔仙，秘授长生真诀。奇特。奇特。吕望师周时节。才过中秋六日。对此称觞欣怿。双凤戏莱衣，金缕轻调莺舌。难得。难得。九九算犹千百。",
            "comment": ""
        },
        {
            "title": "谒金门",
            "content": "文章士。秀气岳神锺聚。看雕鹏、秋风高举。上青天平步。五五日临夏五。堂上称觞笑语。桂子兰孙齐彩舞。祝寿同彭祖。",
            "comment": ""
        },
        {
            "title": "念奴娇",
            "content": "一点芳姿，信道是、不比人间凡木。",
            "comment": ""
        },
        {
            "title": "宫词二首",
            "content": "蓬莱风促水纹斑，月甃风廊数百间。云外跸声穿岭去，行宫簇马望骊山。",
            "comment": ""
        },
        {
            "title": "望江南 金完颜亮求仙，依托乩仙词，见舆地",
            "content": "才举意，玄象照离宫。坎女离男金水火，几多铁骑漫英雄。最苦是云中。辽阳鹤，惊起老苍龙。四海九州沾惠泽，狼烟影里弄清风。堪作主人",
            "comment": ""
        },
        {
            "title": "失调名",
            "content": "箫鼓声声且莫催。彩球高下意难裁。",
            "comment": ""
        },
        {
            "title": "导引",
            "content": "深仁厚德，流泽自无穷。仙驭倏宾空。衣冠未返苍梧远，遥望鼎湖龙。人间仿佛认天容。缥缈五云中。帝城犹有遗民在，垂泪向西风。",
            "comment": ""
        },
        {
            "title": "金盏子令",
            "content": "东风报暖，到头嘉气渐融怡。巍峨凤阙，起鳌山万仞，争耸云涯。梨园弟子，齐奏新曲，半是埙篪。见满筵、簪绅醉饱，颂鹿鸣诗。",
            "comment": ""
        },
        {
            "title": "满江红",
            "content": "魂梦断，难寻觅。",
            "comment": ""
        },
        {
            "title": "朝中措",
            "content": "几年弱水望蓬莱。心事喜同谐。佳婿欣逢公瑾，新婚喜近英台。豪家深意，芙蓉褥隐，金雀屏开。但愿门阑多喜，凤楼早寄书来。",
            "comment": ""
        },
        {
            "title": "古记/如梦令",
            "content": "腊半雪梅初绽。玉屑琼英碎翦。素艳与清香，别有风流堪羡。苞嫩。蕊嫩。羞破寿阳人面。",
            "comment": ""
        },
        {
            "title": "十二时/忆少年",
            "content": "皇家景运合无疆。天子坐明堂。丰年多黍，四方争报时康。酒常清，花易好，寿君王。天宫见玉女，大笑亿千场。不知何事，椒涂暗淡，瑶殿凄凉。宝镜玉台光。可奈画眉人去，脂泽散馀芳。极目望潇湘。波遥草远，只见残阳。南山古阜，松柏茂，蔚苍苍。杳霭宫商。风过金殿琳琅。道歌繁，严鼓近，惨悲伤。水凝愁，山攒恨，烟淡云黄。神山何在，蟠桃已远，弱水何长。最难堪，回翟雉，返鸾凰。向芙蓉别殿、谩焚香。",
            "comment": ""
        },
        {
            "title": "上太师公相生辰诗十首",
            "content": "勤劳王室见周公，报赐宜膺曲阜封。兆见维秦符佐命，祥开有魏庆畴庸。申加井赋恩方治，倍衍圭腴赏正浓。一德君臣千载遇，九州四海仰云龙。",
            "comment": ""
        },
        {
            "title": "点绛唇",
            "content": "破萼江梅，迥然标格冰肌莹。暗香疏影。月张银塘静。折取一枝，与插多情鬓。临鸾镜。粉容相并。试问谁端正。",
            "comment": ""
        },
        {
            "title": "永遇乐 此下原有满江红昨夜嫦娥一首未注名",
            "content": "行也无忧，坐也无闷，长安长乐。息息绵绵，朝朝暮暮，保养神珠一颗。闲是闲非，莫＊莫采，大忌竞争人我。灭无明、心似寒灰，便是道人功果。猿儿不走，马儿捉住，龙虎定中交媾。阳降阴升，日来月往，炉炼长生药。抽添鼎内，不须炊＊，自有九阳真火。霜心子、明把天机，与君",
            "comment": ""
        },
        {
            "title": "挂金索",
            "content": "过了一年，又是添一岁。每日随缘，争甚闲和气。可怜韶华，奔走如＊指。莫待临头，腊月三十日。",
            "comment": ""
        },
        {
            "title": "空水共澄鲜",
            "content": "悠然四望通，渺渺水无穷。海鹤飞天际，烟林出镜中。云消澄遍碧，霞起澹微红。落日浮光满，遥山翠色同。樵声喧竹屿，棹唱入莲丛。远客舟中兴，烦襟暂一空。",
            "comment": ""
        },
        {
            "title": "尉迟杯",
            "content": "岁云暮。叹光阴苒苒能几许。江梅尚怯馀寒，长安信音犹阻。春风无据。凭阑久，欲去还凝伫。忆溪边月下徘徊，暗香疏影庭户。朝来冻解霜消，南枝上，香英数点微露。把酒看花，无言有泪，还是那时情绪。花依旧、晨妆何处。谩赢得、花前愁千缕。尽高楼、画角频吹，任教纷纷飞絮。",
            "comment": ""
        },
        {
            "title": "焚裘",
            "content": "今主临前殿，惩奢爇异裘。忽看阳焰发，如睹吉光流。丽彩辞宸扆，余香在御楼。火随余烬灭，气逐远烟浮。素朴回风变，雕华逐志休。永垂恭俭德，千古揖皇猷。",
            "comment": ""
        },
        {
            "title": "刘黑闼解嘲人语",
            "content": "水恶，头如镰杓尾如凿，河里搦鱼无僻错。骆驼，项曲绿蹄，被他负物多。",
            "comment": ""
        },
        {
            "title": "三鸦镇题壁",
            "content": "二年憔悴三鸦，无米无钱怎养家。每日两养唯是藕，看看口裹是出莲花。",
            "comment": ""
        },
        {
            "title": "伊州曲",
            "content": "金鸡障下胡雏戏。乐极祸来，渔阳兵起。鸾舆幸蜀，玉环缢死。马嵬坡下尘滓。夜对行宫皓月，恨最恨、春风桃李。洪都方士。念君萦系。妃子。蓬莱殿里。觅寻太真，宫中睡起。遥谢君意。泪流琼脸，梨花带雨，仿佛霓裳初试。寄钿合、共金钗，私言徒尔。在天愿为、比翼同飞。居地应为、连理双枝。天长与地久，唯此恨无已。",
            "comment": ""
        },
        {
            "title": "水调歌/水调",
            "content": "八月秋欲半，後夜月将圆。天潢当日流润，馀派落人寰。尘扫长淮千里，威振南蛮八郡，梓里绣衣还。芳毓燕山桂，庆衍谢庭兰。小山阴，长松下，白云间。壶中自有天地，闻早挂蓬冠。笑指横空丹坚。闲倚拿云竹杖，佳处日跻攀。山色既无尽，公寿亦如山。",
            "comment": ""
        },
        {
            "title": "惜奴娇",
            "content": "楼起霄宫里。五福中天纷绛瑞。弦管齐谐，清宛振逸天外。万舞低回纷绕，罗纨摇曳。顷刻转轮归去，念感激天意。幸列熙台，洞天遥遥望圣梓。五夕华胥，鱼钥并开十二。圣景难逢无比。人间动且经岁。娩婉踌躇，再拜五云迤逦。",
            "comment": ""
        },
        {
            "title": "洛阳人嘲跋异",
            "content": "赫赫洛下，唯说异画。张氏出头，跋异无价。",
            "comment": ""
        },
        {
            "title": "斑竹",
            "content": "浓绿疏茎绕湘水，春风抽出蛟龙尾。色抱霜花粉黛光，枝撑蜀锦红霞起。交戛敲欹无俗声，满林风曳刀枪横。殷痕苦雨洗不落，犹带湘娥泪血腥。袅娜梢头扫秋月，影穿林下疑残雪。我今惭愧子猷心，解爱此君名不灭。",
            "comment": ""
        },
        {
            "title": "满江红",
            "content": "雪共梅花，念动是、经年离拆。重会面、玉肌真态，一般标格。谁道无情应也妒，暗香埋没教谁识。却随风、偷入傍妆台，萦帘额。惊醉眼，朱成碧。随冷暖，分青白。叹朱弦冻折，高山音息。怅望关河无驿使，剡溪兴尽成陈迹。见似枝而喜对杨花，须相忆。",
            "comment": ""
        },
        {
            "title": "贺新郎",
            "content": "路入蓝桥境。忆当年、云英来会，玄霜捣尽。争似温公风流婿，一笑欢传玉镜。便胜似、琼浆玉饮。自是振振佳公子，冰肌玉骨相辉映。一对儿，好厮称。夜深银烛交红影。雀屏开、凤帷拥绣，鸳衾铺锦。雨意云情应多少，梦到巫山一枕。好语向、耳边频听。但愿来春青云路，管一枝、青桂嫦娥近。闻早寄，凤楼信。",
            "comment": ""
        },
        {
            "title": "虞美人",
            "content": "悲商吹尽枝间绿。绛萼含冰玉。为谁搀早冒寒开。应念天涯憔悴、挽春回。玉壶自酌清漪满。又识东风面。夜深斜月印窗纱。好在数枝疏瘦、两三花。",
            "comment": ""
        },
        {
            "title": "失调名",
            "content": "夜深帘幕静，一曲管弦清。",
            "comment": ""
        },
        {
            "title": "仙迹岩题诗二十三首·道院",
            "content": "幽栖枹朴古先精，宴坐参同元化并。一炷青香腾瑞霭，云端时透步虚声。",
            "comment": ""
        },
        {
            "title": "渔家傲",
            "content": "精养灵根神守气。天然子母何曾离。昼夜六时长在意。三田内。温温天地中和水。十二楼前白雪腻。九宫台畔黄芽遂。日月山头朝上帝。神光起。腾身直上烟霄外。",
            "comment": ""
        },
        {
            "title": "念奴娇",
            "content": "兰枯蕙死，向竹斋深处，谁传消息。霜雪丛中浑似个，缥缈吴人标格。绛萼微深，琼苞不露，自与尘凡隔。黄昏遥见，一枝烟淡笼白。曾记雾阁云窗，轻飞香篆，佳句应难得。道韫能文，终未胜、潇洒风流姿质。待到春来，满城桃李，相并无颜色。殷勤祝付，画楼休品长笛。",
            "comment": ""
        },
        {
            "title": "宣圣墓",
            "content": "灵光殿古生秋草，曲阜城荒噪晚鸦。惟有孔林残照里，至今犹属仲尼家。",
            "comment": ""
        },
        {
            "title": "促拍满路花",
            "content": "若论修养事，知有几多门。谛当归宿处，是灵根。至真至道，简易合乾坤。坎离并水火，止是筌蹄，粹然一点长存。个中如荐得，悟了五千言。金晶飞肘後，透崑崙。清江九曲，一棹破烟昏。水击三千里，九万鹏程，化成元是冥鲲。",
            "comment": ""
        },
        {
            "title": "调笑令",
            "content": "花酒。满筵有。酒满金杯花在手。头上戴花方饮酒。饮罢了高叉手。琵琶拨尽相思调。更向当筵舞袖。",
            "comment": ""
        },
        {
            "title": "导引",
            "content": "先天气祖，魄宝御中宸。列位冠高真。绿符锡瑞昭元圣，宝历互千春。琳宫壮丽俯严闉。璇碧照龙津。珍金铸像灵仪睟，集福庇蒸民。",
            "comment": ""
        },
        {
            "title": "十二时/忆少年",
            "content": "雕戈偃玉塞清明。道德洽和平。龟畴凤柙，腾实飞英。岱畎让功成。汾水上、寅辂銮声。荐精诚。仙宇玉为京。圭洁奉高明。瑶山银榜，固国本丕闳。诏公卿。绵蕝殉舆情。稽阳位，报本郊坛畤，助祭俨簪缨。祖宗配侑，朱燎晶荧。百礼备丰盈。答天地、用厚怀生。泰黎氓。千畿先润泽，万宝尽开荣。龙沙日窟，文轨永来并。保嘉享，史册焕鸿名。",
            "comment": ""
        },
        {
            "title": "醉蓬莱",
            "content": "见笋成新竹，燕教雏飞，画堂清昼。萱草榴花，遍小庭如绣。角簟纱厨，葛巾葵扇，正麦秋时候。玉尘生风，然隐几，香蟠金兽。又值生初，故乡何在，三楚云高，谩劳回首。睡起情怀，况渊明止酒。赖有宾朋，惠来相顾，尽一时英秀。旋涤瑶觞，重歌金缕，与公同寿。",
            "comment": ""
        },
        {
            "title": "蔡忠惠祀歌·道边松",
            "content": "大义渡至漳泉东，问谁植之我蔡公。岁久广荫如云浓，甘棠蔽芾安可同，委蛇夭矫腾苍龙。行人六月不知暑，",
            "comment": ""
        },
        {
            "title": "鹧鸪天",
            "content": "清明将近春时节。",
            "comment": ""
        },
        {
            "title": "万年欢",
            "content": "北陆风回，顿园林凋尽，庭院岑寂。潇洒寒梅，偷报艳阳消息。素澹英姿粹质。天赋与、出伦标格。一枝向、雪里初开，纤说清香寻得。神仙乍离姑射。更琼妆翠佩，冰莹肌骨。仿佛华清浴罢，懒匀脂泽。陇上休轰怨笛。且留取、累累成实。终须待、金鼎调羹，偏与群芳春色。",
            "comment": ""
        },
        {
            "title": "玉笥山萧子云宅",
            "content": "郁木坑头春鸟呼，云迷帝子在时居。风流扫地无寻处，只有寒藤学草书。",
            "comment": ""
        },
        {
            "title": "于飞乐",
            "content": "近来清瘦，为谁为谁。",
            "comment": ""
        },
        {
            "title": "满江红",
            "content": "学富胸襟，才名擅、菊潭第一。都缘是、文星在命，光联南极。已向九霄横鹗荐，词埸独步花生笔。况而今、好事又相逢，趋朝急。增喜气，眉黄色。须还做，龙头客。且今朝满泛，寿觞琼液。自昔箕畴称五福，惟公兼备真难得。看明朝、夺取锦标归，头方黑。",
            "comment": ""
        },
        {
            "title": "解佩令",
            "content": "蕙兰无韵，桃李堪扫。都不数、凡花闲草。对月临风，长是伊、故来相恼。和魂梦、被他香到。江头陇畔，争先占早。一枝枝、看来总好。似凭风标，待发愿、春前祈祷。祝东君、放教不老。",
            "comment": ""
        },
        {
            "title": "嘲举子骑驴",
            "content": "今年敕下尽骑驴，短轴长鞦满九衢。清瘦儿郎犹自可，就中愁杀郑昌图。",
            "comment": ""
        },
        {
            "title": "导引",
            "content": "蓬莱邃馆金碧照三山。真境胜人间。秋风又见芭蕉长，遗迹在人寰。云轩一去杳难攀。斑竹彩舆还。深宫旧监闻箫鼓，怅望惨朱颜。",
            "comment": ""
        },
        {
            "title": "失调名",
            "content": "湘簟展清波。",
            "comment": ""
        },
        {
            "title": "阮郎归",
            "content": "薄罗生色画酴醿。酴醿满架时。隔池贪看燕争泥。坠双红荔支。销金字，晚唐诗。夹纱团扇儿。自遮微雨傍花归。个情天得知。",
            "comment": ""
        },
        {
            "title": "水调歌头",
            "content": "宝历契昌运，岳渎启珍符。汾阳忠义勋阅，此际挂蓬弧。正属阳生子月，始见蓂敷六荚，宝剑出昆吾。芒射斗牛分，光彩照坤舆。备文武，宏器量，足谋谟。世传韬略，出专阃制誓平胡。尽护貔貅百万，仰副九重委注，指日复舆图。祝寿如山阜，进位陟洪枢。",
            "comment": ""
        },
        {
            "title": "和郭使君韵",
            "content": "郭侯凛凛气横秋，管领江山作胜游。痛饮不知乌景坠，清歌更觉鸟声幽。诵君崖畔神仙句，淡我胸中浩荡愁。万里相逢更相失，他年卜築共归休。",
            "comment": ""
        },
        {
            "title": "步蟾宫",
            "content": "垂弧门左当今日。恰过了、元宵六夕。喜妙龄秀发步蟾宫，信富贵、荣华莫敌。纪年甲子才三七。即翰苑、从容西掖。便从兹、谈笑觅封侯，更管取、寿延千亿。",
            "comment": ""
        },
        {
            "title": "导引",
            "content": "金殿晚、愁结坤宁。天下母、忽仙升。云山浩浩归何处，但闻空际彩鸾声。紫箫断後无踪迹，烟霭霭，夜澄澄。晓梦到瑶城。当时花木正冥冥。",
            "comment": ""
        },
        {
            "title": "鹧鸪天",
            "content": "日暮迎祥对御回。宫花载路锦成堆。天津桥畔鞭声过，宣德楼前扇影开。奏舜乐，进尧杯。传宣车马上天街。君王喜与民同乐，八面三呼震地来。",
            "comment": ""
        },
        {
            "title": "导引",
            "content": "绵区浃宇，三万里封疆。躬稼穑重光。神宗昔举殊尤礼，今复睹吾皇。先农祀罢东郊晓，玉趾染游场。三推初毕公卿遍，从此万斯箱。务农敦本。自古属明王。文册布彝章。吾皇睿圣躬千亩，将欲积神仓。去年宿雪田膏极，黛耜应农祥。尧郊击壤迎归辂，解雨遍遐荒。",
            "comment": ""
        },
        {
            "title": "喜迁莺",
            "content": "物中双美。惟邺县双凫，禹门双鲤。太华双莲，蓝田双璧，剑丰城而已。争是一门双秀，又是一朝双喜。人总道，机云双陆，同年弧矢。希耳。会见这，双桂连芳，双鹄冲霄举，鱼诏双金，带横双玉，惟道无双国士。但愿双英双戏彩，且直与、双亲儿齿。愿岁岁，见东风双燕，满城桃李。",
            "comment": ""
        },
        {
            "title": "昭君怨",
            "content": "坐后谈禅说道。起后不依些少。心口自寻思。好呆痴。目用机关千万。何曾灭了一件。欲望做神仙。好难天。",
            "comment": ""
        },
        {
            "title": "夏云峰",
            "content": "琼结苞，酥凝蕊，粉心轻点胭脂。疑是素娥妆罢，玉翠低垂。化工深意，巧付与、别个标仪。怎奈向，风寒景里，独是开时。缘何不与春期。此花又、岂肯争竟芳菲。疑雨恨烟，忍见岭畔江湄。冷烟幽艳，曾不许、霜雪相欺。只恐向，笛声怨处，吹落残枝。",
            "comment": ""
        },
        {
            "title": "失调名",
            "content": "春光悭涩，风颠雨恶，未放晴天气。",
            "comment": ""
        },
        {
            "title": "御街行",
            "content": "云淡碧天如水。",
            "comment": ""
        },
        {
            "title": "水调歌头",
            "content": "不能烦恼得，掉臂便归休。前度风樯，这回潦辙几悠悠。幸得有云一谷，更自有书万卷，著甚麽来由。月采混鱼目，霜口涴蝇头。相山中，侯醉境，将诗流。情知薄命，天样勋业也须收。辟逻世间万事，推放那边一壁，百尺卧高楼。日月草头露，天地水中沤。",
            "comment": ""
        },
        {
            "title": "醉蓬莱",
            "content": "望秋高梨岭，星下莆阳，庆生贤哲。问瑞蓂留两荚。小试宏才，暂劳雕邑，布阳春仁泽。庭有驯禽，村无吠犬，稻黄连陌。最是邦人，合掌顶戴，萱草年华，蟠桃春色。却笑仙翁，觅丹砂金诀。德满人间，诏来天上，看寿名俱得。岁岁霞觞，凤凰池畔，贺生辰节。",
            "comment": ""
        },
        {
            "title": "题壁",
            "content": "白塔桥边卖地经，长亭短驿甚分明。如何只说临安路，不较中原有几程。",
            "comment": ""
        },
        {
            "title": "胜胜慢/声声慢",
            "content": "寒应消尽，丽日添长，百花未敢先拆。冷艳幽香，分过溪南春色。调酥旋成素蕊，向碧琼、枝头匀滴。愁肠断，怕韶华三弄，雪映溪侧。应是酒阑人静，香散处、惟见玉肌冰格。细细疏风，清态为谁脉脉。芳心向人似语，也相怜、风流词客。待宴赏，伴娇娥、和月共摘。",
            "comment": ""
        },
        {
            "title": "蝶恋花",
            "content": "暖发黄宫和气软。雪里精神，巧借东君翦。嫩蕊商量春色浅。青枝疑是香酥溅。谁道和羹芳信远。点点微酸，已向枝头见。休待玉英飞四散。且移疏影横金盏。",
            "comment": ""
        },
        {
            "title": "西江月",
            "content": "几萼红搀桃径，双茎翠舞蓂阶。小春霏霭瑞蓬莱。寿旦称觞青在。牛斗辉腾气概，风云壮入襟怀。年年鹤发笑颜开。西爽亭前戏彩。",
            "comment": ""
        },
        {
            "title": "读曲歌",
            "content": "登店卖三葛，郎来买丈余。合匹与郎去，谁解断粗疏。",
            "comment": ""
        },
        {
            "title": "最高楼",
            "content": "蟾宫客、未老得清闲。寿算过稀年。利名缰锁非关我，浮云富贵付苍天。且归休，对松菊，乐林泉。比吕望、数犹欠七。问师旷、恰符绛一。从今遐算更绵延。称觞欣近小春候，月当明夜又团圆。愿长如，天上月，地行仙。",
            "comment": ""
        },
        {
            "title": "醉落魄/一斛珠",
            "content": "梅花似雪。赏花记得同欢悦。更阑犹自贪攀折。不怯春寒，须要待明月。如今月上花争发。疏枝冷蕊对离缺。人心只道花争别。不道人心，不似旧时节。",
            "comment": ""
        },
        {
            "title": "鹧鸪天",
            "content": "禁卫传呼约下廊。层层掌扇簇亲王。明珠照地三千乘，一片春雷入未央。宫漏永，柳街长。华灯偏共月争光。乐声都在人声里，五夜车尘马足香。",
            "comment": ""
        },
        {
            "title": "失调名",
            "content": "落花狼藉无行处。",
            "comment": ""
        },
        {
            "title": "失调名",
            "content": "缺月挂檐牙。",
            "comment": ""
        },
        {
            "title": "折丹桂",
            "content": "初秋两两留蓂荚。算恰是、生申佳节。祝君寿阅八千秋，岁岁对、长空皓月。威宣比部推刚决。气凛凛、秋霜争烈。滩头双鶒看飞来，便有诏、催归天阙。",
            "comment": ""
        },
        {
            "title": "导引 大定三年十月�裣硭出怯χ庸�",
            "content": "礼行清庙，华黍荐年丰。圣孝与天通。六龙回驭千官卫，玉振佩环风。黄麾金辂严天仗，霏雾郁葱葱。工歌迭奏升平曲，福禄自来崇。",
            "comment": ""
        },
        {
            "title": "禽言二首",
            "content": "刚道故乡如许好，其如游子不归何。自从五柳先生死，空染千山泪血多。",
            "comment": ""
        },
        {
            "title": "梅花引",
            "content": "嵋山老。头白早。人间善恶都曾造。也曾穷。也曾通。穷通得失，浑如一梦中。因穷落得身无辱，因闲落得心无事，莫才高。莫名高。才名高显，于身展转劳。知事少。烦恼少。心忘腹热何时了。眼休抬。口休开。纷纷是非，如何得到来。独来独往无伴侣，自斟自酌无荣辱，任人非。任人疑。心闲自有，清风皓月知。",
            "comment": ""
        },
        {
            "title": "虞美人",
            "content": "秋深犹带秋初热。未放秋香发。爱他楼下木芙蓉。妆罢三千美女、出唐宫。西湖虽小风光胜。分得钱塘景。这些林木这些山。恰似三贤堂後、凭阑干。",
            "comment": ""
        },
        {
            "title": "题太行山石壁",
            "content": "太行千里连芳草，独酌一杯天地小。醉卧花间人不知，黄莺啼破春山晓。",
            "comment": ""
        },
        {
            "title": "导引",
            "content": "躬朝太室，列圣大功宣。彩仗耀甘泉。秘文升辂空歌发，一路覆祥烟。珠旒荐献极精虔。列侍俨貂蝉。穰穰降福均寰宇，垂拱万斯年。",
            "comment": ""
        },
        {
            "title": "失调名",
            "content": "汉宫梳罢女真妆，望金仙、朝朝暮暮。",
            "comment": ""
        },
        {
            "title": "步步娇",
            "content": "柔弱好家风。大道不脱空。真个真个有，铅汞。水火既济上下冲。文武两交战，齐功。",
            "comment": ""
        },
        {
            "title": "合宫歌",
            "content": "太平时。宝殿垂衣治。驭左右贤俊，万国执玉助祭。凉秋九月霜华飞。感发纯孝，五室配上帝。紫汉入夜凝霁。房心下，泛华芝。大田栖粮，岁功成，农歌沸。复道躬拜，肃迎神嬉。漏声迟。玉磬响，递清吹。嘉荐升雕俎，柘桨屡酌几醉。云扶灵驾欻若归。天意留顾，万福如山委。便御丹阙，布为皇泽，与民熙熙。远观唐虞，未有如兹盛礼。愿常遇鸣銮，三岁亲祠。",
            "comment": ""
        },
        {
            "title": "金华山人",
            "content": "幽居倚翠峦，尘事不相干。天地醉来小，琴棋静里欢。雨苔春径绿，风竹夜窗寒。若问长生术，金炉有宝丹。",
            "comment": ""
        },
        {
            "title": "踏歌",
            "content": "带雪。向南枝，一朵江梅坼。许多时、甚处收香白。占千葩百卉、先春色。拟莹洁。正广寒宫殿人窥隔。销魂处、画角数声彻。暗香浮动黄昏月。最潇洒处最奇绝。孤标迥、不与群芳列。吟赏竟连宵，痛饮无休歇。输有心牧童偷折。",
            "comment": ""
        },
        {
            "title": "满江红",
            "content": "旧日皆春，气象、又重妆束。做得新丰酒肆，济康堂局。老杜误传人酝酿，许公手种时科目。自两公、一去已经年，君今续。商家醴，须君曲。怀英笼，须君蓄。且饶人大卖，呼么喝六。佶倬家人三两辈，药王菩萨丹青轴。更於中、添得个当炉，十分足。",
            "comment": ""
        },
        {
            "title": "鹊踏枝/蝶恋花",
            "content": "南国寒轻山自碧。庭际梅花，先报春消息。绮萼玉英何忍摘。真堪树下陈瑶席。旋嗅清香消酒力。翦采无功，粉笔争描得。一曲新欢须共惜。等闲零落随羌笛。",
            "comment": ""
        },
        {
            "title": "望梅花",
            "content": "寒梅堪羡。堪羡轻苞初展。被天人、制巧妆素艳。群芳皆贱。碎翦月华千万片。缀向琼枝欲遍。小庭幽院。雪月相交无辨。影玲珑、何处临溪见。谢家新宴。别有清香风际转。缥缈著人头面。",
            "comment": ""
        },
        {
            "title": "仙迹岩题诗二十三首·天柱泉",
            "content": "大涤之西一穷生，源高樵者只闻声。汲泉烹茗多甘味，内隐丹砂赤更清。",
            "comment": ""
        },
        {
            "title": "鹧鸪天",
            "content": "风约微云不放阴。满天星点缀明金。烛龙衔耀烘残雪，羯鼓催花发上林。河影转，漏声沈。缕衣罗薄暮云深。更期明夜相逢处，还尽今宵未足心。",
            "comment": ""
        },
        {
            "title": "新水令",
            "content": "冒风连骑出金城，闻孤猿韵切，怀念亲眷。为笑徐都尉，徒夸彩绘，写出盈盈娇面。振旅阗阗。讶睹阆苑神仙。越公深骤万马，侵凌转盼。感先锋，容放镜，收鸾鉴一半。归前阵，惨怛切，同陪元帅恣欢恋。二岁偶尔，将军沈醉连绵，私令婢捧菱花，都市寻遍。新官听说邀郎宴。因令赋悲欢。孰敢。做人甚难。梅妆复照，傅粉重见。",
            "comment": ""
        },
        {
            "title": "秦楼月/忆秦娥",
            "content": "□□□来□此州，□□偶到合江游。□□雨过□□□，□□□□□□油。韩愈诗奇封碧藓，朱陵洞古枕寒流。肩舆归去日将暮，啼鸟一声山更幽。",
            "comment": ""
        },
        {
            "title": "西江月",
            "content": "侯绩分从东鲁，世勋来在姬公。桂枝少日冠蟾宫。枳棘暂栖鸾凤。报道小春来也，令辰申降高崧。功名富贵管无穷。指日经纶大用。",
            "comment": ""
        },
        {
            "title": "白雪歌",
            "content": "皇穹何处飞琼屑，散下人间作春雪。五花马踏白云衢，七香车碾瑶墀月。苏岩乳洞拥山家，涧藤古栗盘银蛇。寒郊复叠铺柳絮，古碛烂熳吹芦花。流泉不下孤汀咽，断臂老猿声欲绝。鸟啄冰潭玉镜开，风敲檐溜水晶折。拂户初疑粉蝶飞，看山又讶白鸥归。孙康冻死读书闱，火井不暖温泉微。",
            "comment": ""
        },
        {
            "title": "少年游",
            "content": "上苑莺调舌。暖日融融媚节。秦晋新婚，人间天上真奇绝。傅粉烟霄，倾国神仙列。彼此和鸣，凤楼一处明月。歌喉佳宴设。鸳帐炉香对爇。合卺杯深，少年相睹欢情切。罗带盘金缕，好把同心结。终取山河，誓为夫妇欢悦。",
            "comment": ""
        },
        {
            "title": "导引",
            "content": "受遗仍几，负扆拥文明。勤翼助持盈。徽音不独流笙管，青册更峥嵘。羽軿上汉玉衣轻。隙驷去无程。宸心追远严成配，亿世乡粢盛。受天明命，作汉发灵长。龙日梦休祥。真人承体应图箓，庆祚启无疆。望舒未满殒清光。舜慕极旻苍。祢宫崇祔申追养，禘祫复蒸尝。",
            "comment": ""
        },
        {
            "title": "减字木兰花 原无调名，兹据律补 浩然斋雅谈",
            "content": "并州霜早。禾黍离离成腐草。马困人疲。惟有郊原雀鼠肥。分明有路。好逐衡阳征雁去。鼓角声中。全晋山河一半空。",
            "comment": ""
        },
        {
            "title": "喝马一枝花",
            "content": "雨过山花绽。雾敛云收天汉。清闲幽雅处游玩。古洞岩前，时把金丹炼。不爱乘肥马，富贵荣华，是非都不管。独坐茅齐斋看古传。把道经时转。横琴膝上抚，鹤来见。紫绶金章，是则是，官高显。五更忙上马，争如我仙家，日午柴门犹掩。",
            "comment": ""
        },
        {
            "title": "点绛唇",
            "content": "春日芳心，暗香偏向黄昏逗。玉肌寒透。抵死添清瘦。影落横塘，月淡人归後。君知否。一枝先秀。应向东君奏。",
            "comment": ""
        },
        {
            "title": "酹江月/念奴娇",
            "content": "东南锺秀。记当年、玉麟坠地，风云奔走。别驾风流才展骥，未快经纶大手。风月平分，吏民胥庆，松李阴浓昼。满城灯火，崧高神降时候。好是今夕华筵，水沉烟里，竹径松姿瘦。闻道君王仄席，尺一凤凰飞诏。堤筑新沙，印垂大斗，毡复貂蝉旧。麒麟勋业，庄椿难计眉寿。",
            "comment": ""
        },
        {
            "title": "桃源忆故人",
            "content": "寒苞初吐黄金莹。色染蔷薇犹嫩。枝上紫檀香喷。洒落饶风韵。南枝一种同春信。何事不忺朱粉。自称霓裳孤冷。怨感宫腰恨。",
            "comment": ""
        },
        {
            "title": "步步高",
            "content": "三更里，银汉星移淡。出户将身探。月正南。二八娇娥配童男。炼三三。手把天关撼。五明宫里元辰聚。七宝山头去。祷玉虚。元始高悬黍米珠。演金书。国泰民安富。",
            "comment": ""
        },
        {
            "title": "题桃源",
            "content": "舍舟入洞夕阳斜，得见方村八九家。林锁山环藏屋宇，鸡鸣犬吠隐烟霞。宁知门有今朝客，可使灯开昨夜花。共喜相邀询动止，呼童汲水煮山茶。",
            "comment": ""
        },
        {
            "title": "毛竹山",
            "content": "蜀道称天险，南州号地灵。山腰生雨露，屋角走雷霆。挥扇云生岫，开窗月傍棂。明朝一回首，毛竹插天青。",
            "comment": ""
        },
        {
            "title": "西江月",
            "content": "才入冬来三日，人都道小春来。生生一脉早胚胎。消息南枝大。好向腊前冬後，贞元接处滋培。调羹手段栋梁材。直待文明嘉会。",
            "comment": ""
        },
        {
            "title": "失调名",
            "content": "枕上偷垂泪眼流。",
            "comment": ""
        },
        {
            "title": "马家春慢",
            "content": "珠箔风轻，绣帘浪卷，乍入人间蓬岛。斗玉阑干，渐庭馆帘栊春晓。天许奇葩贵品，异繁杏、夭桃轻巧。命化工、倾国风流，□与一枝纤妙。樽前五陵年少。纵丹青异格，难别颜貌。悲露凝烟，困红娇额，微鼙低笑。须信浓香易歇，更莫惜、醉攀吟绕。待舞蝶游蜂，细把芳心都告。",
            "comment": ""
        },
        {
            "title": "洞仙歌",
            "content": "银缸挑尽，纱窗未晓，独拥寒衾一半。",
            "comment": ""
        },
        {
            "title": "昼夜乐",
            "content": "一阳生後风光好。百花瘁，群木槁。南枝探暖欺寒，嘉卉争先占早。晓来风送清香杳。映园林、报春来到。素艳自超群，似姑射容貌。画堂开宴邀朋友，赏琼英，同欢笑。陇头寄信丁宁，楼上新妆斗巧。对景乘兴倾芳酒，沈醉、玉山频倒。结实用和羹，是真奇国宝。",
            "comment": ""
        },
        {
            "title": "失调名",
            "content": "醉乡天广大。",
            "comment": ""
        },
        {
            "title": "万年欢慢/万年欢",
            "content": "禁篽初晴，见万年枝上，工啭莺声。藻殿连云，萍曦高照檐楹。好是帘开丽景，袅金炉、香暖烟轻。传呼道、天跸来临，两行拱引簪缨。看看筵敞三清。洞宝玉杯中，满酌犀觥。烂熳芳葩，斜簪庆快春情。更有箫韶九奏，簇鱼龙、百戏俱呈。吾皇愿、永保洪图，四方长乐升平。",
            "comment": ""
        },
        {
            "title": "满庭芳",
            "content": "十二香皮，裁成圆锦，莫非年少堪收。绿杨深处，恣意乐追游。低拂花梢慢下，侵云汉、月满当秋。堪观处，偷头十字拐，舞袖拂银钩。肩尖，并拐搭，五陵公子，恣意忘忧。几回沈醉，低筑傍高楼。虽不遇文章高贵，分左右、曾对王候。君知否，闲中第一，占断是风流。",
            "comment": ""
        },
        {
            "title": "陶公醉石",
            "content": "五字高吟酒一瓢，庐山千名风標。至今门外青青柳，不为东风肯折腰。",
            "comment": ""
        },
        {
            "title": "祝英台近",
            "content": "每爱霜月风前。",
            "comment": ""
        },
        {
            "title": "菩萨蛮",
            "content": "宝刀迎面摇寒雪。琼梳掠鬓横新月。红颊驻长春。绿鬟轻绾云。解飘并括敛。到处题名遍。飞诏待追还。荣居供奉班。",
            "comment": ""
        },
        {
            "title": "南乡子",
            "content": "醉拈一枝春。此意谁人会得君。嫩白轻红才入手，盈盈。一似前时酒半醺。心眼两相亲。绝代风流恼杀人。粉蝶霜禽休怅望，叮咛。只要扬州作主盟。",
            "comment": ""
        },
        {
            "title": "锦堂春",
            "content": "活骷髅。算来有甚风流。着衣衫、遮形盖体，弄精神、虚度春秋。又不念、无常近也，又不怕、阎老来勾。巧使机关，张罗活计，忙忙劫劫苦贪求。空热闹虚名薄利，分外惹闲愁。三寸气，一朝断了，独卧荒丘。叹古今、几番成败，光阴迅速难留。好＊闲、修真养性，把从前、伎俩都休。放下尘劳，悟明心地，凌风飘荡野云收。江山静，太虚空廓，星月照瀛洲。真个好，逍遥快乐，不羡王侯。",
            "comment": ""
        },
        {
            "title": "踏莎行",
            "content": "月朏银河，秋生玉宙。金风丛桂香生袖。儿孙重侍戏斑兰，霞觞共庆公家寿。学问从心，希年谁有。东之行应贤良召。吉音先动菊花期，一门依旧夸三秀。",
            "comment": ""
        },
        {
            "title": "满江红",
            "content": "银漏穿花，星河浅、窗胧曙色。烧蜜炬、锦帏春煦，瑞烟濛幂。堂上金钗行十二，庭前珠履三千客。捧流霞、潋滟玉东西，歌声溢。全五福，知无敌。来百禄，知无极。抱龙骧勋策，小劳公力。袖内光藏神武剑，他年待正天西北。顾贱夫、何可共功名，攀麟翼。",
            "comment": ""
        },
        {
            "title": "霜叶飞",
            "content": "故宫秋晚馀芳尽，轻阴闲淡池阁。凤泥银暗玳纹花，卷断肠帘幕。渐砌菊、遗金谢却，芙蓉才共清霜约。半弄蕊、冰绡波浅，拂胭脂、翠琼连并雕萼。应是曾倚东君，纵艳姿轻盈，映损丹杏红药。旋成深妒，判与西风，任从开落。况衰晚、渊明意薄。重阳羞对吟酌。待说与江梅，早傅粉匀香，慰伊萧索。",
            "comment": ""
        },
        {
            "title": "点绛唇",
            "content": "赋雪归来，绿窗一夜霜风紧。也知春信。消息南枝近。隐映斜阳，玉暖香成阵。西湖景。繁英有恨。只□□□□。",
            "comment": ""
        },
        {
            "title": "失调名",
            "content": "芳草绿如茵，与蓝袍、草争翠色。",
            "comment": ""
        },
        {
            "title": "谒金门",
            "content": "真堪惜。锦帐夜长虚掷。挑尽银灯情脉脉。绣花无气力。女伴声停刀尺。蟋蟀争题四壁。自起卷帘窥夜色。天青星欲滴。",
            "comment": ""
        },
        {
            "title": "遍地锦",
            "content": "三宣赐紫住天长。便是云光铁脚王。因遇先生赴洛阳。功成行满到仙",
            "comment": ""
        },
        {
            "title": "鹧鸪天",
            "content": "枝上流莺和泪闻。新啼痕间旧啼痕。一春鱼鸟无消息，千里关山劳梦魂。无一语，对芳尊。安排肠断到黄昏。甫能炙得灯儿了，雨打梨花深闭门。",
            "comment": "【注释】词的上片写思妇凌晨在梦中被莺声唤醒，远忆征人，泪流不止。“梦”是此片的关节。后两句写致梦之因，前两句写梦醒之果。致梦之因，词中写了两点：一是丈夫征戌在外，远隔千里，故而引起思妇魂牵梦萦，此就地点而言；一是整整一个春季，丈夫未寄一封家书，究竟平安与否，不得而知，故而引起思妇的忧虑与忆念，此就时间而言。从词意推知，思妇的梦魂，本已缥缈千里，与丈夫客中相聚，现实中无法实现的愿望，在梦境中得到了满足 。这是何等的快慰，然而树上黄莺一大早就恼人地歌唱起来，把她从甜蜜的梦乡中唤醒。她又回到双双分离的现实中，伊人不见，鱼鸟音沉。于是，她失望了，痛哭了。过片三句，写女子在白天的思念。她一大早被莺声唤醒，哭干眼泪，默然无语，千愁万怨似乎随着两行泪水咽入胸中。但是胸中的郁懑总得要排遣，于是就借酒浇愁。可是如李白所说：“花间一壶酒，独酌无相亲。”一怀愁怨，触绪纷来，只得“无一语，对芳尊”，准备就这样痛苦地熬到黄昏。李清照《声声慢》云：“守着窗儿独自，怎生得黑 ？”词意相似。唯李词音涩，声情凄苦；此词音滑，似满心而发，肆口而成，然无限深愁却蕴于浅语滑调之中，读之令人凄然欲绝。结尾两句，融情入景 ，表达了绵绵无尽的相思。“甫能”二字，宋时方言，犹今语刚才 。这里是说，刚刚把灯油熬干了，又听着一叶叶、一声声雨打梨花的凄楚之音，就这样睁着眼睛挨到天明。词人不是直说彻夜无眼，而是通过景物的变化，婉曲地表达长时间的忆念，用笔极为工巧。这首词有一个好处，就是因声传情，声情并茂。词人一开头就抓住鸟莺啭的动人旋律，巧妙地溶入词调，通篇宛转流畅，环环相扣，起优跌宕，一片官商。清人陈廷焯称其“不经人力，自然合拍”，可谓知音。细细玩索，不是飞可以体会到其中的韵味吗？"
        },
        {
            "title": "南乡子",
            "content": "复卦起潜龙。戊己微调未可攻。九二见龙临卦主，神通。从此炉中次第红。泰卦却相逢。猛火烧乾藉巽风。炼就黄芽并白雪，奇功。还返归坤",
            "comment": ""
        },
        {
            "title": "九张机",
            "content": "九张机。一心长在百花枝。百花共作红堆被。都将春色，藏头里面，不怕睡多时。",
            "comment": ""
        },
        {
            "title": "长相思",
            "content": "花满枝。柳满枝。眼底春光似旧时。燕归人未归。泪沾衣。酒沾衣。烦恼长多欢事稀。此情风月知。",
            "comment": ""
        },
        {
            "title": "涵碧堂",
            "content": "方塘纳霁景，一碧共晴寒。龟鱼桥不隔，霞鹜镇相看。其谁领胜解，结束小阑干。微波坐来息，人意亦平宽。",
            "comment": ""
        },
        {
            "title": "题芜湖梦日亭",
            "content": "楼船犀甲下荆州，蜂目将军驻碧油。虎帐觉来惊日堕，龙媒嘶去逐星流。奸萌问鼎终何在，计落遗鞭始可羞。幽草乱花荒故垒，无人能作晋春秋。",
            "comment": ""
        },
        {
            "title": "宫词",
            "content": "花萼楼前春正浓，濛濛柳絮舞晴空。金钱掷罢娇无力，笑倚栏干屈曲中。",
            "comment": ""
        },
        {
            "title": "相见欢",
            "content": "月明疏影林间。水潺潺。一点浓香十里、渡关山。且莫负。好分付。冷无眠。只怕笛声呜咽、到愁边。",
            "comment": ""
        },
        {
            "title": "宫词二首",
            "content": "迎春燕子尾纖纖，拂柳穿花掠翠檐。闻道蕊宫三十六，美人争为卷珠帘。",
            "comment": ""
        },
        {
            "title": "失调名",
            "content": "灯火楼高，移下一天星斗。",
            "comment": ""
        },
        {
            "title": "清平乐",
            "content": "寒溪过雪。梅蕊春前发。照影弄姿香苒苒，临水一枝风月。梦游仿佛仙乡。绿窗曾见幽芳。事往无人共说，愁闻玉笛声长。",
            "comment": ""
        },
        {
            "title": "听琴",
            "content": "六律铿锵间宫徵，伶伦写入梧桐尾。七条瘦玉叩寒星，万派流泉哭纤指。空山雨脚随云起，古木灯青啸山鬼。田文堕泪曲未终，子规啼血哀猿死。",
            "comment": ""
        },
        {
            "title": "无愁可解",
            "content": "返照人间，忙忙劫劫。昼夜苦辛无歇。大都能几许，这百年、又如春雪。可惜天真逐爱欲，似傀儡、被他牵拽。暗悲嗟，苦海浮生，改头换壳，看何时彻。听说古往今来名利客。今只有兔踪狐穴。六朝并五霸。尽输他云水英杰。一味真慵为伴侣，养浩然、岁寒清节。这些儿冷淡生涯，与谁共赏，有松窗月。",
            "comment": ""
        },
        {
            "title": "木兰花/玉楼春",
            "content": "花间棠棣。匹似人间兄与弟。一种花枝。底事当年却盛衰。中臧蜾蠃。忽遇暝蛉真类我。换叶移根。要与相辉映一门。",
            "comment": ""
        },
        {
            "title": "江神子/江城子",
            "content": "今朝鸳帐酒醒初。……还忧酒，解酲无。",
            "comment": ""
        },
        {
            "title": "题寐宫诗",
            "content": "农桑不扰几常登，边将无功吏不能。四十二年如梦过，东风吹唳洒昭陵。",
            "comment": ""
        },
        {
            "title": "春从天上来",
            "content": "识破荣枯。万事俱忘，宴处村墟。盖世功名，掀天富贵，不免被物驰驱。叹南柯梦里，断送了、多少贤愚。这田房庐。算人人有分，谁肯归欤。独余洒然脱颖，任运止逍遥，自在无拘。蓑笠间堆，琴书高挂，活计冷淡潇疏。向松间石上，吟风月、云水情摅。伴清虚。枕烟霞高卧，真乐无",
            "comment": ""
        },
        {
            "title": "仙迹岩题诗二十三首·采芝术即事",
            "content": "仙芝灵术总芳妍，野草闲花各变迁。古栎复荣松化石，药苗蕃植可延年。",
            "comment": ""
        },
        {
            "title": "失调名",
            "content": "自有松篁为伴侣。",
            "comment": ""
        },
        {
            "title": "十二时/忆少年",
            "content": "炎图景运正延鸿。文思坐深宫。慈宁大养，乐事时奏宸聪。皇龄永，恩霈下，遍寰中。君王乘彩服，嫔御上瑶钟。年年诞节，就盈吉月，交庆流虹。欢洽意方浓。不觉仙游渺邈，但号泣苍穹。追慕念音容。诗书慈俭，配古追踪。躬行四德，谁知继、二南风。移盼俄空，宝鉴脂泽尘封。清都远，帝乡遥，杳难通。想云軿、还上瀛蓬。稽山何在，当年禹宅，万古葱葱。最难堪，潮头定，海波融。",
            "comment": ""
        },
        {
            "title": "绝句",
            "content": "传闻天子访沈沦，万里怀书西入秦。早知不用无媒客，恨别江南杨柳春。",
            "comment": ""
        },
        {
            "title": "还宫乐",
            "content": "喜贺我皇，有感蓬莱，尽降神仙。到乘鸾驾鹤御楼前。来献长寿仙丹。玉殿阶前排筵会，今宵秋日到神仙。笙歌寥亮呈玉庭，为报圣寿万年。",
            "comment": ""
        },
        {
            "title": "南乡子",
            "content": "梅蕊露鲜妍。雪态冰恣巧耐寒。南北枝头香不断，堪观。露浥琼苞粉未乾。画手写应难。横管休吹恐易残。留得佳人临晓际，凭栏。试把新妆比并看。",
            "comment": ""
        },
        {
            "title": "鹊桥仙",
            "content": "银河星汉，夜凉如洗。要轩豁、君家庆瑞。果闻两两获骊珠，天付与、精神秋水。好是今朝，同逢盛事。无限欢欢喜喜。他年二陆看杨名，方表得、此时双美。",
            "comment": ""
        },
        {
            "title": "瑞鹧鸪",
            "content": "璇源一派接天流。秀毓君家公共侯。满月佳时近重九，生朝令节踵千秋。旦评指日腾佳誉，蟾苑他年快壮游。气宇如今复何似，相应十倍虎窥牛。",
            "comment": ""
        },
        {
            "title": "题景星壁",
            "content": "陌上春风破酒颜，马头珠络响珊珊。归来院落已深夜，满地月明花影寒。",
            "comment": ""
        },
        {
            "title": "卜算子",
            "content": "半破玉梅春，小簇金莲炬。结裹风流倬底郎，直入阳台去。休诧鹊桥仙，说甚缑山侣。便合齐眉八百年，个是真仙子。",
            "comment": ""
        },
        {
            "title": "失调名",
            "content": "燕子引雏飞。",
            "comment": ""
        },
        {
            "title": "水调歌头",
            "content": "云作伴，月为邻。",
            "comment": ""
        },
        {
            "title": "失调名",
            "content": "怕到黄昏转凄切。",
            "comment": ""
        },
        {
            "title": "失调名",
            "content": "君是园中杨柳，能得几时青。趁金明、春光尚好，尊酒赏闲情。他年归去，强山阴处，一枕晓霞清。",
            "comment": ""
        },
        {
            "title": "太清歌词",
            "content": "红片半随风，又半随流水。",
            "comment": ""
        },
        {
            "title": "挂金索",
            "content": "境堪图。翱翔云水纵横步。曲江上、飞鸟乌走兔。虎绕龙蟠，坎离相会聚。斡转天关，运动地轴。",
            "comment": ""
        },
        {
            "title": "题壁",
            "content": "山行险而修，老我骖且羸。独驱六月暑，蹑此千仞梯。世故人贷人，牵去复挽归。茗盌参世味，甘苦常相持。白云抱溪石，令人心愧之。岂无趺座处，逸固不疗饥。大叫天上人，凉风为吹衣。",
            "comment": ""
        },
        {
            "title": "喜迁莺",
            "content": "返观尘世。便摆脱羁么，逍遥能几。短褐纶巾，斑筇焦尾，便是自家归计。个人间为何隐，遥指松萝苍翠。碧霞里。有洞庭猿鹤，交朋知己。无比。清闲贵。高枕老庄，不尚公侯位。水夸山鞋，烟蓑月笛，别是一般风味。安得这些消息，自古神仙网纪。遂吾忘。任桑田改变，浮生兴废。",
            "comment": ""
        },
        {
            "title": "满庭芳",
            "content": "良月霜晴，小春寒浅，瑞蓂九叶朝飞。岭梅香度，初发向南枝。此际高门袭庆，真贤降、金璧争辉。传瀛海，向歆父子，相望姓名垂。广寒，仙籍在，笔驱造化，文照虹霓。暂徘徊莲幕，名誉英驰。行簉夔龙步武，蓬山静，玉宇春熙。当清夜，神交太乙，相对照青藜。",
            "comment": ""
        },
        {
            "title": "失调名",
            "content": "瑞霞成绮。映舴艋棹轻，鲤鱼狂风起。",
            "comment": ""
        },
        {
            "title": "导引",
            "content": "来嫔初载，令德冠层城。柔范蔼徽声。熊罴梦应芳兰郁，佳气拥雕楹。珠宫缥缈泛蓬瀛。脱屣世缘轻。空馀宝册光琼玖，千古仰鸿名。",
            "comment": ""
        },
        {
            "title": "挂金索",
            "content": "应仙举。汞铅黑白希夷路。端的下、苦志工夫。昼夜无眠，粗衣淡饭足。乞化街头，十方父母。",
            "comment": ""
        },
        {
            "title": "折红梅",
            "content": "陇上残雪，曲水流断，淑气潜通。群花冷未吐，夜来梅萼，数枝繁红。光夺化工。发艳色、不染东风。信凭晓风，难压精神，占青春未上，别是标容。天香渐杳，似蓬阙玉妃，酒困娇慵。只愁恐、上阳爱惜，和种移向瑶宫。西归驿使，折赠处、庾岭溪东。又须寄与，多感多情，道此花开早，未识游蜂。",
            "comment": ""
        },
        {
            "title": "菩萨蛮 夫寿妻",
            "content": "秋风扫尽闲花草。黄花不逐秋光老。试与插钗头。钗头占断秋。簪花人有意。共祝年年醉。不用泛瑶觞。花先著酒香。",
            "comment": "【注释】①不逐：犹言不随。②瑶觞：泛指美酒。【评解】秋日黄花，分外馨香。采菊为妇簪头，恩情缠绵如见。菊花相传为益寿之卉，古人尝谓菊酒可以延年，闺中弄花情深，不饮亦醉，不着香艳语而尽得风流。上片“占断秋”三字极为新巧。"
        },
        {
            "title": "一落索",
            "content": "腊後东风微透。越梅时候。一枝芳信到江南，来报先春秀。宿醉频拈轻嗅。堪醒残酒。笛声容易莫相催，留待纤纤手。",
            "comment": ""
        },
        {
            "title": "减字木兰花",
            "content": "香肌清瘦。泪湿轻红疏雨後。笑靥微开。宿雨微醺越女腮。多情无奈。玉管休吹帘影外。薄晚池台。惆怅繁华梦里来。",
            "comment": ""
        },
        {
            "title": "眼儿媚",
            "content": "平生几度怨长亭。不似这番深。霜收水瘦，风流帆饱，怎忍轻分。栏干倚遍慵归去，独自个黄昏。荷横钗股，柳垂裙带，总是销魂。",
            "comment": ""
        },
        {
            "title": "水调歌头",
            "content": "明月双溪上，胜景号金华。当年此夕，多少鸾凤杂云霞。共拥飘飘仙伯，来作人间英杰，王谢旧名家。纶绋妙文采，帷幄富忠嘉。圣天子，形梦寐，眷尤加。麒麟阁上，早晚丹陛听宣麻。鼎轴无穷勋业，岁岁熏风日永，萱秀北堂花。潋滟绮筵酒，寿算等河沙。",
            "comment": ""
        },
        {
            "title": "柳梢青",
            "content": "布袍草履历天涯。朝市与云霞。随分有些活计，杖挑周易南华。客来问我浮世事，无言指落花。炼就水云情性，脚踏到处为家。",
            "comment": ""
        },
        {
            "title": "感皇恩",
            "content": "暖律破寒威，春回宫柳。晴景初曦上元候。禁城烟火，移下一天星斗。素娥凝碧汉，明如昼。绣毂电转，锦鞯飞骤。九踏笙歌按新奏。胜游方凝，忽听晓钟银漏。两两归去也，应回首。",
            "comment": ""
        },
        {
            "title": "御街行",
            "content": "霜风渐紧寒侵被。听孤雁、声嘹唳。一声声送一声悲，云淡碧天如水。披衣起。告雁儿略住，听我些儿事。塔儿南畔城儿里。第三个、桥儿外。濒河西岸小红楼，门外梧桐雕砌。请教且与，低声飞过，那里有、人人无寐。",
            "comment": "【注释】①嘹唳（lì）：指高声鸣叫。②濒：靠近。③雕砌：雕花的台阶。④人人：那个人，指所爱之人。【评解】这首小词，抒情气氛极浓。作者借与雁儿招呼，娓娓道出内心的真切情意。语浅意深，委婉动人。在碧天如水，霜风凄紧的寒夜，孤雁的哀鸣，引起了游子的无限愁思。不禁披衣起床，嘱咐南飞的雁儿，希望它能低声飞过他爱人住的河边小红楼，因为她在家中也正为相思而彻夜不眠。全词构思新巧别致，抒情真挚细腻。---------------------这首托雁言情之作，表现客居异乡的游子对亲人的思念。内容在诗词中屡见不鲜，但表现手法却新颖，细腻，很能感人。词意大致是这样的：一个离别亲人客居异乡的游子在深秋寒碾转难眠。夜深人静，只有客舍外呼啸的寒风越来越紧，空然夜空中传来孤雁响亮而凄厉的呜叫，一声声哀鸣，牵动游子的情怀，想起远方的亲人。他急忙披衣而起，对南飞的孤雁千叮咛万嘱咐，想把满腹的愁绪告诉雁儿，让它转告远在城里桥外河边小楼里的那个她 。全词通篇表达了一个“相思”之情，但却没用一个“相思”之类的字眼，只是通过对雁儿的告语，娓娓叙述她的住所，便使人感到了深切的情意扑面而来，极富有艺术的魅力。上片先借秋夜景物渲染孤芳寂寞的感受 。一句“霜风渐紧寒侵被”使人备生寒意，备感孤苦。而一声声孤雁的哀鸣又烘托游子的孤独凄芳的情怀。“一声声送一声悲”，用一声声孤雁的悲鸣传达出一个悲痛的倾诉，一声声鸣叫牵动着主人公沉重凄苦的心情。“云淡碧天如水，披衣起”形象地表现出他的急切的心情。“告雁略住，听我些儿事。”语气之柔软和缓，神态之恳切诚挚，触目可见。托雁传情，本绝无可能，而如此设词，异想天开，却将游子深婉细腻的心理活动，表现得入木三分。下片全是游子对雁所说的话。其实质而言之，仅有一句话，即是说，你飞过我亲人的居所，请千万不要高声鸣叫，以免惊动也是无眠的她。此处全用口语，虽无一字直叙人物 ，却真切地表达了他内心的思念，十分生动传神。这里，“他”——游子不厌其烦，絮絮叨叨地向大雁详细描述亲人居住的具体住所，“城里”“桥外”“河西”“小楼”“ 门外 ”等分别用“塔儿南畔”，“第三个”“濒河西岸”“梧桐雕砌”等词清清楚楚，详详细细地描述出来。看似絮叨，实是殷勤。不仅表现出对大雁的真切希望，又生动表达了对亲人的深切思念之情。这首词题材极其普通，但特点鲜明。语言文字明白浅显，质朴无华，却生动形象，韵味隽永。可称是“ 凡情无奇而自佳，景不丽而自妙者 ”。（陆时维《诗境总论》）。这首词口语化也极其鲜明，特别是那一长句“塔儿”直至“雕砌”，“以长句作具体详细的描写，小说散文之意，且开金元曲子风气”（俞平伯《唐条词选释》）。真是一首健康优美，生动活泼，美轮美奂的民间小调。"
        },
        {
            "title": "失调名",
            "content": "万户与千门，驱傩鼎沸。",
            "comment": ""
        },
        {
            "title": "失调名",
            "content": "自结成同心百索。祝愿子、更亲自系著。",
            "comment": ""
        },
        {
            "title": "沁园春",
            "content": "蛮柳眠风，妃棠醉日，春意方浓。怪凌晨乾鹊，欢声啧啧，充闾瑞霭，佳气葱葱。白鹿效灵，黄龟献梦，还应君生第二龙。兰房里，想犀帷晕翠，锦褓裁红。五峰。秀气攸锺。更头玉硗硗天性聪。自谪仙芳歇，久尘赋颂，江西派冷，谁嗣宗风。骨脉尤香，云仍载诞，衮衮公侯从此封。三朝满，好平分犀玉，满泛金锺。",
            "comment": ""
        },
        {
            "title": "六州",
            "content": "严太寝，容礼绎前经。仰苍粹，钦厚顺，式报生成。至信洽，上格神灵。太和凝气象，霄宇澄清。圭币列，鼓钟铿。群品荐丰盈。熙事既备，大仪交举，百嘉允集，万福来迎。",
            "comment": ""
        },
        {
            "title": "菩萨蛮",
            "content": "黄昏月暗清溪色。帘垂小阁霜华白。一夜玉玲珑。横斜水月中。小行孤影动。生怕惊花梦。半夜得春归。屏山人未归。",
            "comment": ""
        },
        {
            "title": "失调名",
            "content": "轻盈照路旁。",
            "comment": ""
        },
        {
            "title": "春",
            "content": "帝里春光似酒浓，管弦声里万花红。熙熙和气皇州满，都在乾坤橐籥里。",
            "comment": "【注释】1、帝里：指皇帝住的地方。即京城。2、皇州：犹帝都。3、乾坤：指天地。乾为天， 坤为地。 橐籥(tuo2yue2)古代冶炼鼓风用的器具。橐，鼓风器，籥：送风的管子。"
        },
        {
            "title": "万年欢慢/万年欢",
            "content": "婥妁要肢轻婀娜。学内样、深深梳果。如五凤双鸾相对舞，随腰带、乍游琐。莺幕、满头花，见绿杨摸蔌。金阶献，一庭细管繁弦里，谁把ㄉ抛过。舞鸾双翥，香兽低。散瑞景烟微。投袂翩翩，趁拍迟迟。按曲度瑶池。曲遍新声，敛绣衣跪。彩袖高捧琼卮。指月中丹桂。春难老，祝仙寿维祺。",
            "comment": ""
        },
        {
            "title": "九疑山",
            "content": "谿山相似路人疑，众目祥观固易知。厚貌深情怀险阻，离朱子羽谩扬眉。",
            "comment": ""
        },
        {
            "title": "枕屏子",
            "content": "涉历名山，岩峦尽皆游过。上高坡。登峻岭，劳神怎么。道在身，心着物，交加相躲。终不失、本来这个。白日同行，晚来同眠同卧。到天明相逐定，同行共坐。蓦然地，忽然间，分明识破。元来是大哥。",
            "comment": ""
        },
        {
            "title": "失调名",
            "content": "清歌叠鼓连催促，这里不让第三头。",
            "comment": ""
        },
        {
            "title": "蝶恋花",
            "content": "急鼓初锺声报晓。楼上今朝，卷起珠帘早。环佩珊珊香袅袅。尘埃不到如蓬岛。何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。",
            "comment": ""
        },
        {
            "title": "促拍满路花",
            "content": "若论修养事，知有几多门。谛当归宿处，是虚源。至真至道，简易合乾坤。坎离并水火，止是筌蹄，萃然一点长存。",
            "comment": ""
        },
        {
            "title": "失调名",
            "content": "三生春梦。",
            "comment": ""
        },
        {
            "title": "相思引",
            "content": "半苞红，微露粉。潇洒早梅犹嫩。香入梦魂残酒醒。芳意相牵引。不畏晓霜侵手冷。欲折一枝芳信。折得却无人寄问。争信相思损。",
            "comment": ""
        },
        {
            "title": "水调歌头 此下原有沁园春七返还丹一首，乃",
            "content": "五行不到处，一气未生前。清光赫赫，无何乡里独超然。日月岂能照鉴，天地不能包裹，晃朗妙无边。赖有竹涧水，却向世人传。杳兮冥，恍兮惚，湛兮然。这些消息，浑身是口也难诠。截断千差歧路，屏除万般机巧，缆住钓鱼船。往事都休问，静坐一炉烟。",
            "comment": ""
        },
        {
            "title": "花心动",
            "content": "粉堞云齐，度清笳、愁入暮烟林杪。素艳透春，玉骨凄凉，勾带月痕生早。江天苍莽黄昏後，依然是、粉寒香瘦。动追感、西园嫩约，夜深人悄。记得东风窈窕。曾夜踏横斜，醉携娇小。惆怅旧欢，回首俱非，忍看绿笺红豆。香销纸帐人孤寝，相思恨、花还知否。梦回处，霜飞翠楼已晓。",
            "comment": ""
        },
        {
            "title": "上太师公相生辰诗十首",
            "content": "地灵人杰产忠良，瑞霭龙蟠虎踞乡。天欲中兴神降岳，世将嘉靖弼生商。和羹早报梅花信，寿酒先飞柏叶觞。笑指山南成带砺，庞眉兴国等绵长。",
            "comment": ""
        },
        {
            "title": "别题",
            "content": "休说三江兴五湖，平生心眼此中舒。人人总道浑如画，祗恐丹青画不如。",
            "comment": ""
        },
        {
            "title": "渔家傲",
            "content": "蕙死兰枯篱菊槁。返魂香入江南早。竹外一枝斜更好。谁解道。只今惟有东坡老。去岁花前人醉倒。酒醒花落嫌人扫。人去不来春又到。愁满抱。青山一带连芳草。",
            "comment": ""
        },
        {
            "title": "奉礼歌",
            "content": "吾皇端立太平基。奉祀肃雍、格神祈。抚御耦，降嘉种何辞。手览洪縻。命太史视日，祗告前期。验穹象，天田入望更光辉。掌礼陈仪。搜钜典，迎春令，颁宣温诏遍九围。人尽熙熙。仰明时。俨垂衣。佳气氤氲表庞禧。丰年屡，大田生异粟，含滋吐秀，九种传图，尽来丹阙，瑞应昌时。享运正当摄提。伫见咏京坻。躬稼穑，重耘耔。盛礼兴行先百姓，崇本业，忧勤如禹稷，播在声诗。",
            "comment": ""
        },
        {
            "title": "西江月",
            "content": "一派先天妙学，十年克己工夫。割鸡聊此宰中都。人在春台鼓舞。昏垫非由已溺，拊摩不异予辜。万家香火祝悬弧。我亦无多颂语。",
            "comment": ""
        },
        {
            "title": "生查子",
            "content": "朔风吹冻云，云破天容碧。新月过溪来，隐见横云色。天与水争妍，花与月争白。一倩管城君，寄此春消息。",
            "comment": ""
        },
        {
            "title": "柳塘送春",
            "content": "残红点点送春光，小立芳台对夕阳。莺语只闻花里面，鸥飞宛在水中央。风前绿草无人管，烟外青山底处藏。柳幄张天槐幕静，一川涨起麦云黄。",
            "comment": ""
        },
        {
            "title": "减字木兰花",
            "content": "阿兄生日。屈指今年年五十。豆雨初晴。昨夜分明见寿星。槐黄已迫。愿言共展冲天翼。桂子飘香。看取吾家棣萼芳。",
            "comment": ""
        },
        {
            "title": "失调名",
            "content": "喜则喜、得入手。愁则愁、不长久。忻则忻、我两个斯守。怕则怕、人来破斗。",
            "comment": ""
        },
        {
            "title": "眼儿媚",
            "content": "前时同醉曲江滨。初样小梅春。花残人远，几经风雨，结子青青。谁知别後无肠断，行尽水云程。修峰万仞，邮亭息鞚，独对黄昏。",
            "comment": ""
        },
        {
            "title": "减字木兰花",
            "content": "疏梅风韵。不许游蜂飞蝶近。要识芳容。除向瑶台月下逢。尊前一见。换尽平生桃李眼。却笑襄王。楚梦无踪空断肠。",
            "comment": ""
        },
        {
            "title": "失调名",
            "content": "五花心里看抛球。香腮红嫩柳烟稠。",
            "comment": ""
        },
        {
            "title": "汉宫春慢/汉宫春",
            "content": "春日迟迟。称游人、尽日赏燕芳菲。新荷泛水，渐入夏景云奇。炎光易息，又早是、零落风西。白露点，黄金菊蕊，朝云暮雪霏霏。光阴迅速如飞。邀酒朋共欢，且恁开眉。清歌妙舞，更兼玉管瑶篪。人生易老，遇太平、且乐嬉嬉。莫待解，朱颜顿觉，年来不似当时。",
            "comment": ""
        },
        {
            "title": "满江红",
            "content": "一叶知秋，正玉律、新砍夷则。迟三日、双星齐会，又逢七夕。先送天孙来乞巧，姓氏已在长生籍。喜华堂、今日庆生辰，排筵席。歌金缕，斟琼液。听祝寿，环佳客。看寿星明灿，祥烟葱郁。剩种庭萱春不老，年年嘉会如今日。辨一词、一岁一称觞，期千百。",
            "comment": ""
        },
        {
            "title": "鹧鸪天",
            "content": "香雾氤氲结彩山。蓬莱顶上驾头还。绣鞯狨坐三千骑，玉带金鱼四十班。风细细，佩珊珊。一天和气转春寒。千门万户笙萧里，十二楼台月上栏。",
            "comment": ""
        },
        {
            "title": "燕山亭",
            "content": "风雨无情，红药吐时，下得恹恹摧挫。云艳卷凉，旋汲银屏，收拾二三千朵。长日留伊，要把酒、不教放过。无那。越放纵香心，越盘来大。特地点检笙歌，先要吹个、六么曲破。总是少年，负却才名，佳客共伊围坐。粉薄香浓，为笑多、不肯梳裹。知麽。须醉倒、今宵伴我。",
            "comment": ""
        },
        {
            "title": "楼心月",
            "content": "新著生红小舞衣。案前磨墨误淋漓。含嗔逗晚不梳洗，背面牙床吃荔支。",
            "comment": ""
        },
        {
            "title": "满江红",
            "content": "指日中秋，便满目、蟾光如洗。又还竹溪溪上，长庚瑞世。事业权与韩范辈，文章拍调苏黄里。借北来双鹤寿芳筵，人千岁。羞阿买，依兰砌。看大阮，趋枫陛。这冰壶人物，蓬山地位。荐墨未曾乾翠剡，除书已拟封黄纸。把爆筵、趁取牡丹红，花前醉。",
            "comment": ""
        },
        {
            "title": "御阶行/御街行",
            "content": "平生有个风流愿。愿长与梅为伴。问伊因甚破寒来，只恐百花先绽。比兰比麝，比酥比玉，休恁闲撩乱。瑶台月下分明见。依旧残妆浅。不知分得几多香，一片清如一片。直须遮断，恐人眼毒，不解轻轻看。",
            "comment": ""
        },
        {
            "title": "上太师公相生辰诗十首",
            "content": "偃伯灵台翳昏，太平有象更何言。百神社祀承天贶，万里调元误用定尊。复见汉偿难来举，请观周乐足同论。秉均当轴诚知礼，坐使先生道门。",
            "comment": ""
        },
        {
            "title": "满庭芳",
            "content": "昴宿储祥，奎星荐瑞，元来天产英姿。都缘鼻祖，织女与支机。自是流芳垂庆，仙风道骨果清奇。称觞旦，任从伏暑，三荚看蓂飞。文章，谁与敌，欲成大器，殊未为迟。况年方强仕，政入官时。暂领广文庠序，即超身入凤凰池。同经济，云龙风虎，千载庆休期。",
            "comment": ""
        },
        {
            "title": "导引",
            "content": "新宫翼翼，钜丽冠神京。金虬蟠绣楹。都人瞻望洪纷处，陆海涌蓬瀛。仙舆缥缈下圆清。彩仗拥天行。熉黄珠幄承灵德，锡羡永升平。",
            "comment": ""
        },
        {
            "title": "摸鱼儿",
            "content": "过湘皋、碧龙惊起，冰涎犹护髯影。春洲未有菱歌伴，独占暮烟千顷。呼短艇。试翦取纤条，玉溜青丝莹。尊前细认。试水面新荷，波心半掩，点点翠钿净。凄凉味，酪乳那堪比并。吴盐一箸秋冷。当时不为鲈鱼去，聊尔动渠归兴。还记省。是几度西风，几度吹愁醒。鸥昏鹭瞑。谩换得霜痕，萧萧两鬓，羞与共秋镜。",
            "comment": ""
        },
        {
            "title": "眉峰碧/卜算子",
            "content": "蹙破眉峰碧。纤手还重执。镇日相看未足时，忍便使、鸳鸯只。薄暮投村驿。风雨愁通夕。窗外芭蕉窗里人，分明叶上心头滴。",
            "comment": ""
        },
        {
            "title": "减字木兰花",
            "content": "鹅黄初吐。无数蜂儿飞不去。别有香风。不与南枝斗浅红。凭谁折取。拟把玉人分付与。碧玉搔头。淡淡霓裳人倚楼。",
            "comment": ""
        },
        {
            "title": "回文",
            "content": "寒信风飘桑叶黄，冷灯残月照空状。看君寄忆回文锦，字字萦愁写断肠。",
            "comment": ""
        },
        {
            "title": "感皇恩令/感皇恩",
            "content": "和袖把金鞭，腰如束素。骑介驴儿过门去。禁街人静，一阵香风满路。凤鞋宫样小，弯弯露。蓦地被他，回眸一顾。便是令人断肠处。愿随鞭镫，又被名缰勒住。恨身不做个，闲男女。",
            "comment": ""
        },
        {
            "title": "初夏",
            "content": "樱笋方夭麦报秋，梅黄雨过水平畴。春归欲带春风韵，枝上一声黄栗留。",
            "comment": ""
        },
        {
            "title": "减字木兰花",
            "content": "春融酒困。一寸横波千里恨。著处芳菲。蝶与莺情醉自迷。敧云妥翠。冷落金屏山十二。低抱琵琶。月向黄昏日又斜。",
            "comment": ""
        },
        {
            "title": "失调名",
            "content": "惜花心性。",
            "comment": ""
        },
        {
            "title": "贺圣朝",
            "content": "阶蓂八叶当炎赫。此际公生日。金炉香爇起祥烟，气佳哉葱郁。称觞兰玉真无敌。尘簪缨世袭。鸾栖枳棘暂淹留，即黄扉召入。",
            "comment": ""
        },
        {
            "title": "贺圣朝影/添声杨柳枝",
            "content": "雪满长安酒价高。度寒宵。身轻不要鷫鸘袍。醉红娇。花月暗成离别恨，梦无憀。起来春信惹梅梢。又魂消。",
            "comment": ""
        },
        {
            "title": "开元寺留题",
            "content": "双松偃亚老龙起，唤得清风到别楼。尚忆曩年诗酒伴，几回天际识归舟。台阁相连驾远空，乱山烟霭夕阳中。眼前风物初非旧，惟有清凉一寺同。",
            "comment": ""
        },
        {
            "title": "和别驾萧世范赠玉岩诗四首",
            "content": "富贵须论命有无，谋身只是半行书，饥肠不羡千钟粟，广厦何如一亩居。世路茫茫终偃蹇，生涯处处是赢馀。萧条此道谁为助，掩卷时过长者居。",
            "comment": ""
        },
        {
            "title": "蓦山溪",
            "content": "重黎默运，可意萦人处。清楚玉蕤仙，独幽栖、村溪月坞。冰腮露鬓，佳致在西湖，月出早，雪消迟，立马红墙序。寒梢微萼，点点蝇头许。欲露小檀心，似生怕、施朱红紫。返魂香细，堪吊独醒人，临泽国，袭清风，且咏离骚句。",
            "comment": ""
        },
        {
            "title": "十二时/忆少年",
            "content": "珍符锡佑启真人。储思在斯民。勤劳日升万物，皆入陶钧。收威柄，更法令，鼎从新。东风吹百卉，上苑正青春。流虹节近，衣冠玉帛，交奏严宸。万寿祝尧仁。忽听宫车晚出，但号慕，瞻云路，企龙鳞。穷天英。冠古精神。杳然上傃，人空望、属车巡。虚仗星陈。画翣环拥龙輴。泉宫掩，帝乡远，邈难亲。反雕轮。飞羽盖、还渡天津。雾迷朱服，风摇细扇，触目悲辛。列嫔嫱，垂红泪，浥行尘。相将问。何日下青旻。",
            "comment": ""
        },
        {
            "title": "水调歌头",
            "content": "律纪林锺月，兔魄夜来圆。彩麟入梦，天教英物出人间。志气平生浩荡，欲试经纶大手，赞画向名藩。见说齐瓜熟，鹏路快扶抟。称寿处，歌齿皓，戏衣斑。辉联甥馆，那堪一笑共团栾。好看蜚声霹雳，使有蒲轮迎召，催入侍龙颜。却待功成後，归伴幔亭仙。",
            "comment": ""
        },
        {
            "title": "临江仙",
            "content": "昨夜新阳回候馆，芳菲正满霜林。此时珍赏重千金。谁知红粉艳，还有岁寒心。风动霞衣香散漫，酒醺丹脸深沈。妖娆偏称美人簪。一枝无处赠，折得自孤吟。",
            "comment": ""
        },
        {
            "title": "浣溪沙",
            "content": "十月开花是子真。小春分付与精神。折来含露晓妆新。暖意便从窗下见，粉容何待鉴中匀。宛然长似玉华清。",
            "comment": ""
        },
        {
            "title": "蓦山溪",
            "content": "梅梢破萼，已见春心了。别有淡容仪，又不与、嫣然同笑。东风翦蜡，簇作闹蛾儿，冰未泮，水犹寒，散在千林表。轻衫小帽，行尽荒山道。一点麝脐香，恼著人、多多少少。月斜门掩，消损怕黄昏，清影乱，翠帏深，且喜归来早。",
            "comment": ""
        },
        {
            "title": "添字浣溪沙/山花子",
            "content": "谁染深红酥缀来。意浓含笑美颜开。误认浣溪人饮罢，上香腮。辨杏疑桃称好句，名园色异占多才。折得一枝斜插鬓，坠金钗。",
            "comment": ""
        },
        {
            "title": "满江红",
            "content": "十荚尧蓂开翠羽，一番潘貌蒸红颊。",
            "comment": ""
        },
        {
            "title": "蓦山溪",
            "content": "不如归去，作个清闲汉。着甚来由，惹别人、三长两短。天公许大，何处不容身，且谩着，有生涯，试待寻思看。鉴湖里面，浅山林畔。住个小庵儿，且随分、粗衣淡饭。嘲风咏月，萧散过平生，尘世事，尽如麻，",
            "comment": ""
        },
        {
            "title": "导引",
            "content": "九清三境，飙驭杳难追。功烈并巍巍。洛都不及西巡到，犹识睟容归。三条驰道隐金槌。仙仗共逶迤。珠宫绀宇申严奉，亿载固皇基。",
            "comment": ""
        },
        {
            "title": "导引",
            "content": "万灵昭瑞，天地赞昌期。宝运协开基。巍巍烈圣无疆德，神化洽重熙。虔思出驾罄彰施。岁暮俨神宜。云舆迎奉依珍馆，塞外焕朝仪。",
            "comment": ""
        },
        {
            "title": "百字歌/自度曲",
            "content": "蓂飞十荚，觉九分秋色，六分将极。桂子风高时更好，天产英贤同日。桥梓齐芳，一慈一孝，夺建真奇特。称觞华旦，但将老少分别。且看戏彩堂前，酒须双献，饮侍严君侧。清赏阿戎防跨灶，大小欧□相敌。疏曰贤哉，古云有是，作个家家声烈。无先无後，寿齐延应□翼。",
            "comment": ""
        },
        {
            "title": "瑞鹤仙",
            "content": "是欢声盈万户。庆景陵礼毕，銮舆游步。西郊暖风布。喜湖山深锁，非烟非雾。传收绣羽。骅骝驰骤绒缕。望彤芳、稳稳金銮，衮鸾翔舞。云驭。近回天厩，锡宴琼津，洪恩均顾。霞天向暮。翠华动，舞韶举。绛纱笼千点，星飞清禁，银烛交辉辇路。瑞光中、渺祝无疆，太平圣主。",
            "comment": ""
        },
        {
            "title": "仙迹岩题诗二十三首·斋堂",
            "content": "辨道焚修练性根，应时粥饭益真元。斋馀有报君恩重，寿祝无疆帝道尊。",
            "comment": ""
        },
        {
            "title": "春游",
            "content": "幽人何事苦伤春？春雨无端愁煞人。不但幽人独愁怨，江头多少柳眉频。",
            "comment": ""
        },
        {
            "title": "霜隼下晴皋",
            "content": "九皋霜气劲，翔隼下初晴。风动闲云卷，星驰白草平。棱棱方厉疾，肃肃自纵横。掠地秋毫迥，投身逸翮轻。高墉全失影，逐雀作飞声。薄暮寒郊外，悠悠万里情。",
            "comment": ""
        },
        {
            "title": "促拍满路花",
            "content": "人能常清静，天涤悉皆归。一真含众妙，入希夷。昭文不会，气候有成亏。妄心寂灭尽，困睡饥餐，更无作用施为。自然，炉鼎就，光彩透帘帏。玉池神水涌，上生肥。如人饮水，冷暖自家知。自家性命事，自家了得，自家性命便宜。",
            "comment": ""
        },
        {
            "title": "小品",
            "content": "戴花殢酒，酒泛金樽，花枝满帽。笑歌醉拍手，戴花殢酒。",
            "comment": ""
        },
        {
            "title": "金鳌山善际寺题壁",
            "content": "黄帽当年驾舳舻，东浮鲸海出三吴。中兴事业风波恶，好作君王坐右图。",
            "comment": ""
        },
        {
            "title": "如梦令",
            "content": "韵似江梅标致。美似江梅多丽。清似腊梅香，白似雪梅香腻，非是。非是。我道梅花似你。",
            "comment": ""
        },
        {
            "title": "朝中措",
            "content": "洛阳常见画图中。春去只心融。国色辉开寒日，天香熏破霜风。平生看了，姚黄魏紫，一捻深红。莫是神仙韩令，裁成顷刻花丛。",
            "comment": ""
        },
        {
            "title": "失调名",
            "content": "酒入柔肠似泪流。",
            "comment": ""
        },
        {
            "title": "六州",
            "content": "垂炎运，真主嗣瑶图。海波晏，卿云烂，日月丽皇都。年屡稔、万宝山储。广莫风生律，一气潜嘘。陈法驾、翠羽装舆。清跸下天衢。金匏六变，欻然灵顾，来车风马，拜贶紫坛初。奉神娱。嘉笾荐，美玉奠，照荧�凇Ｐ遣识�，霜华薄，禁阁漏声疏。回龙驭、宝瑞纷敷。众心愉。钧天别奏箫竽。仙人楼上捧赦书。舞鹤更踌蹰。丹徼北，穷沙漠，涵皇泽，盛德迈唐虞。",
            "comment": ""
        },
        {
            "title": "鱼水同欢/蝶恋花",
            "content": "棣萼楼前佳气蔼。欣遇称觞，正斗杓移亥。三两日来连庆会。贺宾喜色增加倍。未逊徐雏分小大。好比晋朝，二陆休声在。更祝灵椿颜不改。三苏相继居台宰。",
            "comment": ""
        },
        {
            "title": "探春令",
            "content": "草堂三鼓梦游仙，到蓬壶阆苑。正白云满地无人扫，信幽圃，香风旋。群真朝列黄金殿。醉流霞琼＊宴。顿觉来一片清凉意，似明月，山头见",
            "comment": ""
        },
        {
            "title": "导引",
            "content": "清都未晓，万乘并驾，煌煌拥天行。祥风散瑞霭，华盖耸，旗常建，耀层城。四列兵卫，爟火映、金支翠旌。众乐警、作充宫庭。皦绎成。绀幄掀，衮冕明。妥帖坛陛霄升。振珩璜、神格至诚。云车下冥冥。储祥降嘏莫可名。御端阙、肸号敷荣。泽翔施溥，茂祉均被含生。",
            "comment": ""
        },
        {
            "title": "降仙台",
            "content": "升烟既罢，良夜未晓，天步下神邱。锵锵鸣玉佩，炜炜照金莲，杳蔼云裘。彩仗初转，回龙驭、旌旆悠悠。星影疏动与天流。漏尽五更筹。大明升，东海头。杲杲灵曜，倒影射旗旒。辇路具修。葱郁瑞光浮。归来双阙看御楼。有仙鹤、衔书赦囚。万方喜气，均祉福，播歌讴。",
            "comment": ""
        },
        {
            "title": "鹧鸪天",
            "content": "织女初秋渡鹊河。逾旬蟾苑聘嫦娥。蓬莱仙子今宵降，前後神仙引从多。餐玉蕊，抚云璈。寿筵戏彩捧金荷。黄金照社三儿贵，他日潘舆侍绮罗。",
            "comment": ""
        },
        {
            "title": "鹧鸪天",
            "content": "真个亲曾见太平。元宵且说景龙灯。四方同奏升平曲，天下都无叹息声。长月好，定天晴。人人五夜到天明。如今一把伤心泪，犹恨江南过此生。",
            "comment": ""
        },
        {
            "title": "一箩金/蝶恋花",
            "content": "新冬十叶蓂添一。良辰喜是翁生日。金鸭爇沉香。祥烟绕画堂。遐龄方五十。厚福犹千百。看取小甥孙。年年捧寿樽。",
            "comment": ""
        },
        {
            "title": "喜迁莺",
            "content": "死生不怕。仗刚风一扫，般般都罢。独露真常，不生枝节，性命亦无高下。亦无内外，其中就里，元无真假。明万法。这真如一点，不须安搭。悟得无生话。无作无为，大道无执把。六二明心，时时见性，只此万缘不挂。处处明月清风，端的玲珑脱洒了。真法真空自在，不生不化。",
            "comment": ""
        },
        {
            "title": "明月湖醉后蔷薇花歌",
            "content": "万朵当轩红灼灼，晚阴照水尘不著。西施醉后情不禁，侍儿扶下蕊珠阁。柔条嫩蕊轻菩鳃，一低一昂合又开。深红浅绿状不得，日斜池畔香风来。红能柔，绿能软，浓淡参差相宛转。舞蝶双双谁唤来，轻绡片片何人剪。白发使君思帝乡，驱妻领女游花傍。持杯忆著曲江事，千花万叶垂宫墙。复有同心初上第，日暮华筵移水际。笙歌日日徵教坊，倾国名倡尽佳丽。我曾此处同诸生，飞盂落盏纷纵横。将欲得到上天路，刚向直道中行去。一朝失势当如此，万事如灰壮心死。谁知奏御数万言，翻割龟符四千里。丈夫达则贤，穷则愚。胡为紫，胡为朱？莫思身外穷通事，且醉花前一百壶。",
            "comment": ""
        },
        {
            "title": "失调名",
            "content": "伤怀长是蹙双眉。怎禁持。",
            "comment": ""
        },
        {
            "title": "导引",
            "content": "返虞长乐，犹是忆宾天。何事驾仙軿。箫笳仪卫辞宫阙，移仗入云烟。於皇清庙敞华筵。昭穆谨承先。千秋长奉烝尝孝，永享中兴年。",
            "comment": ""
        },
        {
            "title": "题蜕龙洞·伏虎岩",
            "content": "空岩深峻可栖真，猛虎温驯异类亲。正节天师时憩此，逍遥忘返咏章新。",
            "comment": ""
        },
        {
            "title": "念奴娇",
            "content": "天工谬巧，恁平地、推出崚嶒岩壁。虎跃龙骧飞凤翥，疑道补天馀石。洞壑穿云，来今往古，知是谁开辟。千年兰若，林峦隐映金碧。我兴邱壑尤长，朅来此境，惯蹑登山屐。适意人生随处好，何必岘南阳峄。谢傅东山，裴公绿野，俯仰俱陈迹。何如轻举，廓寥云外横笛。",
            "comment": ""
        },
        {
            "title": "鹧鸪天",
            "content": "落花凝恨夕阳中。",
            "comment": ""
        },
        {
            "title": "孤鸾 前段末句少一字",
            "content": "虾须初揭。正社日停针，窗风鸣铁。懒自梳妆，乱挽鬟儿非滑。追想昨宵瞥见，有多少、动情谁说。枉在屏风背后，立歪罗袜。听玉人言去苦难泄。任树上黄莺叹离别。强欲排余恨，反寸肠悲裂。试使侍儿挽住，想未离、画桥东折。传道行踪已远，但垂杨烟结。",
            "comment": ""
        },
        {
            "title": "题清隐堂",
            "content": "凉蝉乱叫朝暮雨，独鹤不迷前后山。茶叶煮汤胜茗椀，栗花然火称松关。",
            "comment": ""
        },
        {
            "title": "步步娇",
            "content": "无为自然道。清净长芝草。默默相知了，便好。杳杳冥冥闭了灶。工夫片时间，成了。",
            "comment": ""
        },
        {
            "title": "题石鱼",
            "content": "诸公讨未决。朝忌其事夕失功。讵可因循守常法。人心感处是天心，至诚解使金石裂。形势不宜久冷落，鼓作须及人情热。每忧奸雄东风尘，它日未易倾巢穴。人才政事所急者，此间伊吕何常管。况如耿贾郭李辈，马后牛前谁识别。黄芽摇寒鴥不飞，鬼洞蛮虚新过雪。行矣强饭莫饮酒，偷闲读书备施设。一官皆可行其义，勿学庸人苟岁月。蹄涔之水无鲲鲸，鸳凤宁肯争鸡楬。吾皇驻跸浙江西，努力朝宗致忠烈。星驰电走见相",
            "comment": ""
        },
        {
            "title": "庆清朝",
            "content": "点检尧阶，阶蓂生六叶，春深桃杏花开。长庚入梦，重新产谪仙才。事业十年灯火，文章笔下若掀雷。果然是，两字功名，唾手拿来。又况当年强仕，得志青云路，足慰高怀。紫泥凤诏，行须非次招徕。金马玉堂风月，从容九棘面三槐。从今看，会唐九老，它日云台。",
            "comment": ""
        },
        {
            "title": "定风波",
            "content": "古鼎龙涎香犹喷。",
            "comment": ""
        },
        {
            "title": "满庭芳",
            "content": "桐叶霜乾，芦花风软，晚来一色清秋。碧天无际，良夜月明楼。瑞应长庚入梦，锺奇秀、特座贤侯。堪夸处，雄姿英发，连箭射双雕。回头。思往事，皂囊三进，豪气冲牛。记前回凤诏，空下南州。冷笑浮云坠甑，鲈鱼美、归老扁舟。祝君寿，青山不尽，绿水自悠悠。",
            "comment": ""
        },
        {
            "title": "失调名",
            "content": "春色恼人眠不得。",
            "comment": ""
        },
        {
            "title": "凤凰台忆吹箫/凤凰台上忆吹箫",
            "content": "红蓓珠圆，素蕤玉净，南荒已报春还。便迤逦，云开五岭，雪霁群蛮。喜见东君信息，应不管、潘鬓新班。凭谁寄，心萦秋水，目断春山。长记小桥斜渡，潇洒处，苇篱茅舍三间。肯伴我、风光赏遍，月影疑残。好为调羹结子，玉弦冷、金鼎空闲。北枝畔，谁念嶰律犹寒。",
            "comment": ""
        },
        {
            "title": "九张机",
            "content": "七张机。春蚕吐尽一生丝。莫教容易裁罗绮。无端翦破，仙鸾彩凤，分作两般衣。",
            "comment": ""
        },
        {
            "title": "八宝妆",
            "content": "是舍人才调，犹采茅、紫芝峰。有列宿心胸，清辞太白，雅趣元龙。从他暂、无毡官冷，怡然怀抱自从容。枫陛荐章吻合，金闺仙籍名通。暑馀凉送薰风。圆桂魄、丽遥空。庆初度垂弧，莲开十丈，酒满千锺。明年称寿何处，看玉犀、人在玉堂中。藻鉴正当莲省，诸生来到蟾宫。",
            "comment": ""
        },
        {
            "title": "失调名",
            "content": "晓风吹人，酒醒时候。",
            "comment": ""
        },
        {
            "title": "失调名",
            "content": "语燕飞来绕画梁。",
            "comment": ""
        },
        {
            "title": "诉衷情",
            "content": "悠悠万里云水。",
            "comment": ""
        },
        {
            "title": "导引",
            "content": "宝图熙盛，登格圣功全。瑞命集灵篇。钦修祀典成明察，道祖降云軿。赖乡真馆宅真仙。朝谒帝心虔。尊崇教父膺鸿福，绵互万斯年。犹龙胜境，真宇俨灵姿。肃谒展皇仪。宝符先路嘉祥应，云物焕金枝。纷纭紫节间黄麾。藻卫极葳蕤。高穹报贶延休祉，仁寿协昌期。",
            "comment": ""
        },
        {
            "title": "满庭芳",
            "content": "北斗将移，西风已半，蓂馀一叶阶前。左弧呈瑞，非雾亦非烟。见说长庚入梦，当年此际产英贤。谁知得，平生高尚，五福自然全。肯堂，夸盛事，一新轮奂，适际荣迁。有重重喜庆，贺客骈阗。从此燕居笑语，称觞处，好展华筵。频祝愿，室家相庆，富寿百千年。",
            "comment": ""
        },
        {
            "title": "九张机",
            "content": "八张机。回纹知是阿谁诗。织成一片凄凉意。行行读遍，厌厌无语，不忍更寻思。",
            "comment": ""
        },
        {
            "title": "无俗念",
            "content": "茅庵交坐，任清虚冷淡，心香频＊。认得元初真面目，万法同归无别。行若闲云，坐犹空谷，动静成休歇。重玄之妙，信知擘口难说。仰高弥远钻坚，瞻前忽后，一点元无缺。语默仙凡俱契妙，禅道虚无寂灭。遍量忘知，盈坏靡觉，表里圆通彻。玄天独露，一轮无相心月。",
            "comment": ""
        },
        {
            "title": "失调名",
            "content": "你自平生行短，不公正、欺物瞒心。交年夜、将烧毁，犹自昧神明。若还替得，你可知好里，争奈无凭。我虽然无口，肚里清醒。除非阎家大伯，一时间、批判昏沈。休痴呵，临时恐怕，各自要安身。",
            "comment": ""
        },
        {
            "title": "寒流聚细文",
            "content": "晓野方闲眺，横溪赏乱流。寒文趋浦急，圆折逐烟浮。不谓飘疏雨，非关浴远鸥。观鱼鳞共细，间石影疑稠。猎猎风泠夕，潺潺濑响秋。仙槎如共泛，天汉适淹留。",
            "comment": ""
        },
        {
            "title": "失调名",
            "content": "和尚性好耍。贪恋一枝花。见说醉归明月夜。滋味难禁价。金帛宁论价。毒手遭他下。料想从今难更也。空惹傍人话。",
            "comment": ""
        },
        {
            "title": "沁园春",
            "content": "明月呈规，祥烟非雾，载符梦铃。记前时已庆，人间鸑鷟，今番再见，天上麒麟。知是于门，功标紫府，夜半仙官敕五丁。亲送与，向君家作个，难弟难兄。绝奇不数徐卿。看他日名登千佛经。正翁翁矍铄，婆婆老福，薰修觉海，结果初成。自愧空词，不酬杯水，汤饼难充堂上宾。无功也，这犀钱玉果，敢望平分。",
            "comment": ""
        },
        {
            "title": "仙迹岩题诗二十三首·祥光亭",
            "content": "覆石为亭武肃成，有仙来此变棋枰。炷香五色祥光现，缥缈灵官朝玉京。",
            "comment": ""
        },
        {
            "title": "贺圣朝",
            "content": "草堂初寐，青衣扃户，丹项归巢。抱瑶琴，高枕梦游仙岛，待闲访三茅。中宵睡觉，声如鸣佩，竹被风敲。隔疏林、斜望断云飞，正月上松梢",
            "comment": ""
        },
        {
            "title": "失调名",
            "content": "恐将脂粉均妆面，羞被狂毫抹污来。",
            "comment": ""
        },
        {
            "title": "朝中措",
            "content": "宦游只欲赋归休。花为解离愁。看取星星潘鬓，花应羞上人头。武陵流水，桃源路远，空误渔舟。把住春光一醉，从教风叶悲秋。",
            "comment": ""
        },
        {
            "title": "孩儿花",
            "content": "纖穠初见似娇痴，鼓舞春风二月时。何事自开还自落，可怜造化亦儿嬉。",
            "comment": ""
        },
        {
            "title": "促拍满路花",
            "content": "又何须衣冕，燕处欲超然。荣华能有几日，便凋残。修真甚易，积行累功难。劝君强为善，五浊三途，变为云岛神山。",
            "comment": ""
        },
        {
            "title": "霜菊",
            "content": "秋尽北风去，律移寒气肃。淅沥降繁霜，离披委残菊。华滋尚照灼，幽气含纷郁。的的冒空园，萋萋被幽谷。骚人有遗咏，陶令曾盈掬。傥使怀袖中，犹堪袭余馥。",
            "comment": ""
        },
        {
            "title": "沁园春",
            "content": "甲子一周，织鸟相催，又还十年。但诗狂酒圣，坐常有客，书痴传癖，囊不留钱。拍手浩歌，出门长笑，谁是知心有老天。犹多事，更时游艺圃，日耨情田。细思世事无边。只好把清樽对眼前。看槐国功名，有如戏剧，竹林宴赏，便似神仙。富贵危机。荣华作梦，早已输人一著先。从今去、莫将醉趣，与醒人传。",
            "comment": ""
        },
        {
            "title": "壶中天/念奴娇",
            "content": "人生七十古称稀，何况寿年八十。试问何时逢载夙，恰在阳生七日。鹤发盈簪，朱颜晕酒，瑞象占南极。玳筵才启，欢声喜气充溢。好是庭下双珠，经营创置，金玉成堆积。况有孙枝争挺秀，次第飞齐鹏翼。大振家声，荣封寿母，坐看蟠桃实。年年今夕，玉杯争劝琼液。",
            "comment": ""
        },
        {
            "title": "失调名",
            "content": "灯球儿小，闹蛾儿颤。又何须头面。",
            "comment": ""
        },
        {
            "title": "失调名",
            "content": "频拭脸边新泪。",
            "comment": ""
        },
        {
            "title": "栖云阁",
            "content": "倚天危阁贴重冈，细路萦纡石磴长。曲磵碧流疏宿雨，夹山红叶助斜阳。",
            "comment": ""
        },
        {
            "title": "子夜歌",
            "content": "侬作北辰星，千年无转移。欢行白日心，朝东暮还西。",
            "comment": ""
        },
        {
            "title": "湘灵瑟",
            "content": "霜风摧兰。银屏生晓寒。淡扫眉山。脸红殷。潇湘浦，芙蓉湾。相思数声哀叹。画楼尊酒闲。",
            "comment": ""
        },
        {
            "title": "莫思归/抛球乐",
            "content": "花满名园酒满觞。且开笑口对秾芳。秋千风暖鸾钗亸，绮陌春深翠袖香。莫惜黄金贵，日日须教贳酒尝。",
            "comment": ""
        },
        {
            "title": "好事近",
            "content": "记紫极真人，前日是他生日。颍水有兹风骨，弥诞当今夕。等闲来现宰官身，任凫飞双舃。治狱阴功多少，是长生妙术。",
            "comment": ""
        },
        {
            "title": "失调名",
            "content": "盻盻秋波。",
            "comment": ""
        },
        {
            "title": "忆秦娥",
            "content": "娇滴滴。双眉敛破春山色。春山色。为君含笑，为君愁蹙。多情别後无消息。此时更有谁知得。谁知得。夜深无寐，度江横笛。",
            "comment": ""
        },
        {
            "title": "春雪间早梅",
            "content": "梅将雪共春。彩艳灼灼不相因。逐吹霏霏能争密，排枝碎碎巧妆新。谁令香来满坐，独使净敛无尘。芳意饶呈瑞，寒光助照人。玲珑次第开已遍，点缀坐来频。那是俱怀疑似，须知造化，两各逼天真。荧煌清影初乱眼，浩荡逸气忽迷神。未许琼花并重，将从玉树相亲。先期迎献岁，更同歌酒占兹辰。六华蜡蒂相辉映，轻盈敢自珍。",
            "comment": ""
        },
        {
            "title": "水仙子",
            "content": "浮家泛宅生涯好。聚米堆盐多积宝。烟波得趣乐江湖，宜乘兴，寻安道。不负轩辕当日造。初度喜逢维夏早。孔释昔曾亲送抱。下弦良日是生朝，称觞献，金樽倒。惟愿寿筵长不老。",
            "comment": ""
        },
        {
            "title": "望梅花",
            "content": "是是非非休辩。好弱到头自见。莫说他人，休昧自己，暗里圣贤自见。听我劝。自古今，何曾放过一件。好把尘缘拂散。清清净净，始终莫变。固蒂深根，长生久视，难免韶华易换。气神炼。遇个知音，希夷理、说",
            "comment": ""
        },
        {
            "title": "蓦山溪",
            "content": "填河鹊喜，巧夕来时候。深院瑞烟浓，隐隐听、梨园清奏。兰车玉佩，飞下蕊宫仙，春鬓绿，醉颜红，不减年时旧。金杯争劝，尽是闺房秀。试问寿何如，与天孙、相为长久。看看子舍，添个捧觞人，从此去，尽欢娱，庆事年年有。",
            "comment": ""
        },
        {
            "title": "青玉案 此下原有青玉案一从东别长安道一首",
            "content": "无为大道人难晓。只为工夫少。猛悟回光常返照。三田之内，六府之中，尘垢频频扫。诸缘断处清怀抱。一点虚灵自耀。认得玄元清静道。百关调畅，一性圆明，得出游仙岛。",
            "comment": ""
        },
        {
            "title": "企喻歌",
            "content": "男儿可怜虫，出门怀死忧。尸丧狭谷中，白骨无人收。",
            "comment": ""
        },
        {
            "title": "西江月",
            "content": "好个马山居士，功名富贵浮云。庵儿侧傍万杉阴。烟里时横小艇。律中林锺将半，华堂寿斝频斟。声声齐祝百千龄。坐看云仍贵盛。",
            "comment": ""
        },
        {
            "title": "声声令/胜胜令",
            "content": "未怕飞燕似轻盈。",
            "comment": ""
        },
        {
            "title": "水调歌头",
            "content": "应三元，先五日，庆生申。",
            "comment": ""
        },
        {
            "title": "春暮",
            "content": "三月湖天春昼长，东风飘暖草浮光。樱桃熟后游人倦，柳絮飞时燕子忙。",
            "comment": ""
        },
        {
            "title": "谒金门",
            "content": "春不老。细数花风犹到。挥翰玉堂应早早。花知中令考。词进芳笺才调。文饮清樽怀抱。一片潇湘供一笑。楚山青未了。",
            "comment": ""
        },
        {
            "title": "南乡子",
            "content": "白雪与黄芽。两味晶华共一家。摘采辩时衰与旺，堪夸。文候毫厘不可差。顶上结三花。驾动羊车与鹿车。鸟乌免往来南北面，交加。从此天",
            "comment": ""
        },
        {
            "title": "句",
            "content": "三春花发惟桍树，二月莺啼是老鸦。",
            "comment": ""
        },
        {
            "title": "五彩结同心",
            "content": "珠帘垂户。金索悬窗，家接浣沙溪路。相见桐阴下，一钩月、恰在凤凰栖处。素琼拈就宫腰小。花枝袅、盈盈娇步。新妆浅，满腮红雪，绰约片云欲度。尘寰岂能留住。唯只愁、化作彩云飞去。蝉翼衫儿，薄冰肌莹，轻罩一团香雾。彩笺巧缀相思苦。脉脉动、怜才心绪。好作个、秦楼活计，吹箫伴侣。",
            "comment": ""
        },
        {
            "title": "玉交枝/忆秦娥",
            "content": "谁道花房采蜜脾。翦成黄蜡小花儿。恶嫌朱粉，不肯肖青枝。檀吐暗香兰许韵，月移芳影雪生肌。不妨花蕊，羌笛尽教吹。",
            "comment": ""
        },
        {
            "title": "浣溪沙",
            "content": "白玉楼中白雪歌。更将白纻衬春罗。软红香里最么麽。桃叶桃根随处有，江南江北见来多。风前月底奈愁何。",
            "comment": ""
        },
        {
            "title": "一寸金",
            "content": "顿悟修行道理，除情战睡敌魔。不贪名利少风波。懒散随缘且过。饥后寻街乞饭，饱时信步蹉跎。闲来古庙唱哩＊。逍遥谁人似我。",
            "comment": ""
        },
        {
            "title": "十二时/忆少年",
            "content": "戈绨革舃最仁贤。俭德自躬全。忧勤庶政，三十馀年。金风肃，秋渐老，摄调。忱恂遍，群祀号泣诉旻天。缀衣将出，神凝玉几，一夜登仙。弓堕隔苍烟。七月有来同轨，引绋动灵辁。凄怆泪潸然。行号巷哭，薤露声传。东城去路，惊涛忍见江船。憔悴山川。不禁箫鼓咽，山阴处，茂林修竹芊芊。望陵宫，应弗远，金粟堆前。人徒慕恋，百神警待，盘翥驱先。戴鸿恩，空痛慕，泪珠连。千秋岁、功德寄华编。",
            "comment": ""
        },
        {
            "title": "失调名",
            "content": "巧画远山眉。",
            "comment": ""
        },
        {
            "title": "临江仙",
            "content": "数朵寒梅方破腊，良宵新月初生。晓来闺阁庆生辰。天孙应降诞，德迈孟光贤。喜配伯鸾真得耦，乘龙产凤齐名。称觞岁岁祝长年。瑶池桃未熟，南极婺星明。",
            "comment": ""
        },
        {
            "title": "满庭芳",
            "content": "若论风流，无过圆社，拐膁蹬蹑搭齐全。门庭富贵，曾到御帘前。灌口二郎为首，赵皇上、下脚流传。人都道、齐云一社，三锦独争先。花前。并月下，全身绣带，偷侧双肩。更高而不远，一搭打秋千。球落处、圆光膁拐，双佩剑、侧蹑相连。高人处，翻身佶料，天下总呼圆。",
            "comment": ""
        },
        {
            "title": "感皇恩",
            "content": "翦玉蹙花苞，腊寒时候。间竹横溪自清瘦。黄昏时候，拂拂暗香微透。寿阳妆面恨，眉频斗。堪赏占断，三春先手。不是东君意偏有。百花羞尽，故教孤芳独秀。只愁明月夜，笛声奏。",
            "comment": ""
        },
        {
            "title": "如梦令",
            "content": "莺嘴啄花红溜。燕尾点波绿皱。指冷玉笙寒，吹彻小梅春透。依旧。依旧。人与绿杨俱瘦。",
            "comment": "【注释】①玉笙：珍贵的管乐器。②小梅：乐曲名。唐《大角曲》里有《大梅花》、《小梅花》等曲。【评解】这是一首春日怀人之作。眼前莺嘴啄花，燕尾剪波的春光春色，触动了怀人的心绪。“小梅”一曲，传出了绵绵相思之情。这首词构思新颖，轻柔典雅，工丽含蓄。【集评】俞陛云《唐五代两宋词选释》：这首纪别之作，句最工丽。虢寿麓《历代名家词百首赏析》：词分两截。前截两句，描摹美妙的春光，以莺燕去铺写。莺用嘴啄花，现出红溜；燕用尾剪波，荡起绿皱。组织工整，色彩鲜明。用一“剪”字，尤为形象。后截四句，写人的活动和形容。活动是吹笙，形容是消瘦。妙在写吹笙时，用“寒”、“透”等词，状出了演奏的情况；写消瘦时，用“绿杨”作比衬，更为深刻。--引自惠淇源《婉约词》开头二句，莺嘴啄花，已经很美，缀以“红溜”，似见花瓣落下，更觉幽隽。燕子从池上掠过，如剪的双尾点破水面，泛起小小涟漪。二句描写物态，可谓细致入微，其中“溜”“皱”二字用得极巧，都突出了一个轻字。前二句写客观景物，到“指冷”二句，始正面写人。那是一位女子，她正在吹笙，曲子是《小梅花》。词中“春透”二字，极为精炼含蓄，它可以让人感到人间充满春意，也可以觉得此时她春兴正浓。从指冷笙寒到小梅开透，有一个感情变化的过程，即从情绪低落到情绪高涨，但词人写来流丽婉转，似乎不费力气，同前二句相比，要自然得多 ，因而也隽永得多。词笔至此，似乎出穷水尽，再无法发展；但到了“依旧，依旧”以下，情绪猛一跌宕，复又别开生面，出现了另一种境界。人与绿杨俱瘦”，乃写人物因伤春而瘦。本非落花时节，而盛开的鲜花却因莺啄而坠落 ；池中绿波，亦并非微风吹拂，而系燕尾点成涟漪漪说明人当盛年，也系因外在感染而引起心灵上的波动。如此，又怎能不瘦呢？一个“瘦”字也包含着许多的忧思与哀感。"
        },
        {
            "title": "南乡子",
            "content": "关锁自周天。升降循环三寸田。不在嘘呵并数息，天然。九转无亏火力全。胎息谩流传。要在阴阳不可偏。呼吸吹嘘毕赖巽。风绵。妙在前弦",
            "comment": ""
        },
        {
            "title": "秋",
            "content": "月色驱秋下穹昊，梁间燕语辞巢早。古苔凝紫贴瑶阶，露槿啼红堕江草。越客羁魂挂长道，西风欲揭南山倒。粉娥恨骨不胜衣，映门楚碧蝉声老。",
            "comment": ""
        },
        {
            "title": "秋风生桂枝",
            "content": "寒桂秋风动，萧萧自一枝。方将击林变，不假舞松移。散翠幽花落，摇青密叶离。哀猿惊助褭，花露滴争垂。遗韵连波聚，流音万木随。常闻小山里，逋客最先知。",
            "comment": ""
        },
        {
            "title": "极相思",
            "content": "夕阳外，禽声切。",
            "comment": ""
        },
        {
            "title": "锦堂春 此下原有神光灿修行之士一首未注名",
            "content": "睡魔王。百般作害为殃。白日间、犹教可，夜更深、无处潜藏。恼得人、昏如痴醉，怀修行、轻送无常。眼若胶粘，头如山压，一团昏闷转羸＊。相勾引，三尸六贼，梦里盗元阳。般般飞腾法界，万钟颠狂。似这般、无端乖劣，劝诸公、各自提防。念死生、前程事大，要殷勤、保护三光。莫得偎＊，全凭觉悟，神通勇猛赛关张。相争战，威锋刚硬，一志向前当。追赶退，云收雾敛，湛湛清凉。光灿。以上呜鹤余音卷之五",
            "comment": ""
        },
        {
            "title": "沁园春",
            "content": "国步多艰，民心靡定，诚吾隐忧。叹浙民转徙，怨寒嗟暑，荆襄死守，阅岁经秋。虏未易支，人将相食，识者深为社稷羞。当今亟，出陈大谏，箸借留候。□□迂阔为谋。天下士如何可籍收。况君能尧舜，臣皆稷契，世逢汤武，业比伊周。政不必新，贯仍宜旧，莫与秀才做尽休。吾元老，广四门贤路，一柱中流。",
            "comment": ""
        },
        {
            "title": "行香子 词综卷二十四作北宋于真人词，历代",
            "content": "阆苑瀛洲。金谷重楼。算不如、茅舍清幽。野花绣地，莫也风流。却也宜春，也宜夏，也宜秋。酒熟堪＊。客至须留。更无荣、无辱无忧。退闲一步、着甚来由。但倦时眠，渴时饮，醉时讴。十二作元僧明本词。案词综谓此词见呜鹤余音，但检鸣鹤余音卷六并未注",
            "comment": ""
        },
        {
            "title": "长相思",
            "content": "晴也行。雨也行。雨也行时不似晴。天晴终快人。名也成。利也成。利也成时不似名。名成天下惊。",
            "comment": ""
        },
        {
            "title": "鹊桥仙",
            "content": "我嗏今夜为情忙，又那得、工夫送巧。",
            "comment": ""
        },
        {
            "title": "西江月",
            "content": "早晚以成行色，主人莫与留延。正当春月艳阳天。去赛从前心愿。执状去呈仙尉，殷勤早与周旋。不辞客路往来难，暂辍舞裙歌扇。",
            "comment": ""
        },
        {
            "title": "七娘子",
            "content": "暖律未回春时候。向旧根、腊底红先透。玉有冷香，粉无纤垢。更饶雪里还清瘦。琳宫拟诏风流守。任折来、深醮金杯酒。欲赏一枝，樽前为寿。愿公归作调羹手。",
            "comment": ""
        },
        {
            "title": "咏蝶",
            "content": "口口口口口口口，一业浮动戏兰芽。裁成碧玉搔头样，画作黄金便面花。闲过楼台飞尽日，又因风雨宿谁家。儿童爱把襜褕扑，惊起双双贴彩霞。",
            "comment": ""
        },
        {
            "title": "失调名",
            "content": "薰风时送芰荷香。",
            "comment": ""
        },
        {
            "title": "摊破浣溪沙/山花子",
            "content": "相恨相思一个人。柳眉桃脸自然春。别离情思，寂寞向谁论。映地残霞红照水，断魂芳草碧连云。水边楼上，回首倚黄昏。",
            "comment": ""
        },
        {
            "title": "鹧鸪天",
            "content": "宣德楼前雪未融。贺正人见彩山红。九衢照影纷纷月，万井吹香细细风。复道远，暗相通。平阳主第五王宫。凤萧声里春寒浅，不到珠帘第二重。",
            "comment": ""
        },
        {
            "title": "念奴娇",
            "content": "岁华渐杪，又还是春也，难禁愁寂。欲探疏梅，独自个、寻访山村水驿。路转溪斜，竹低墙短，应是瑶姬宅。玉蕤不动，月轮寒浸国色。回首故国风光，只因清好，重作江南客。堪笑广平，争解我、羁旅芳心脉脉。不借铅华，枝头雪霁，愈见香肌白。高楼且住，恁渠一弄羌笛。",
            "comment": ""
        },
        {
            "title": "金谷园花发怀古",
            "content": "春风生梓泽，迟景映花林。欲问当时事，因伤此日心。繁华人已殁，桃李意何深。涧咽歌声在，云归盖影沈。地形同万古，笑价失千金。遗迹应无限，芳菲不可寻。",
            "comment": ""
        },
        {
            "title": "瑶台第一层 咏茶",
            "content": "一气才交，雷震动一声，吐黄芽。玉人采得，收归鼎内，制造无差。铁轮万转，罗撼渐急，千遍无查。妙如法用，工夫了毕，随处生涯。堪夸。仙童手巧，泛瓯春雪妙难加。睡魔赶退，分开道眼，识破浮华。赵州知味，虑仝达此，总到仙家。这盏茶。愿人人早悟，同赴烟霞。",
            "comment": ""
        },
        {
            "title": "失调名",
            "content": "但入新年，愿百事、皆如意。",
            "comment": ""
        },
        {
            "title": "满江红",
            "content": "买得青山，便收□、草鞋藜杖。更不过建章宫下，灞陵桥上。天地蜗牛蛮触待，功名蚁穴槐安相。近新来、白发几多长，三千丈。从今脱，红尘网。青石枕，松风响。有商山四皓，□闲来往。火枣便宜秋露滴，交梨正要春温养。算古来、谁似我逍遥，陶元亮。",
            "comment": ""
        },
        {
            "title": "采桑子",
            "content": "飞琼欲赴瑶台宴，先具威仪。云驾霓衣。从者皆骑白凤飞。人间尽变为银海，此景偏奇。姑射冰姿。昨夜前村见一枝。",
            "comment": ""
        },
        {
            "title": "满江红",
            "content": "一片闲心，髑髅子、无穷生灭。被化机搬弄，驰骤许多颠＊蹶。贩骨如山成底事，迷情似海难超越。痛亘初、灵物被尘埋，尘沙劫。求出离，须猛烈。寻知友，谈冰雪。下工夫磨炼，灵光明彻。风定波澄潭底见，云开冷浸天心月。问哑人、食餐蜜味如何，无言说。",
            "comment": ""
        },
        {
            "title": "转调贺圣朝/贺圣朝",
            "content": "渐觉一日，浓如一日，不比寻常。若知人、未伊瘦损，成病又何妨。相思到了，不成模样，收泪千行。把从前泪，来做水流，也流到伊行。",
            "comment": ""
        },
        {
            "title": "贺新郎 题西湖官驿水阁 松江府志卷十九，注",
            "content": "倩来鸾传语。问陆家兄弟翩翩，今归何处。留下文章藏万壑，时作云烟吞吐。谩徙倚、朱兰凝伫。兰外瑁湖谁管领，叹先生、旧宅僧分住。天下事，尽如许。英雄总被虚名误。览遗编结浩叹，寂寞一杯寒土。惟有春风长往，催却几多人去。但岁岁、垂杨自舞。今日我来怀古后，算后人又以今为古。留此曲，伴鸥鹭。",
            "comment": ""
        },
        {
            "title": "千秋岁引",
            "content": "词赋伟人，当代一英杰。信独步儒林蟾宫客。名登雁塔正青春，更不历郡县徒劳力。即趋朝，典文衡，居花掖。得俦词科推第一。便掌丝纶天上尺。见说庆生辰，当此日。翠蓂三四叶方新，朱明正属清和节。行作个，黑头公，专调燮。",
            "comment": ""
        },
        {
            "title": "蜡梅香",
            "content": "爱日初长。正园林才见，万木凋黄。槛外朝来，已见数枝，复欲掩映回廊。赐与东皇。付芳信、妆点江乡。想玉楼中，谁家艳质，试学新妆。桃杏苦寻芳。纵成蹊，岂能似恁清香。素艳妖娆，应是尽夜，曾与明月添光。瑞雪冰霜。浑疑是、粉蝶轻狂。待拚吟赏，休听画楼，横管悲伤。",
            "comment": ""
        },
        {
            "title": "减字木兰花",
            "content": "喜逢生日。偻指今年方六十。次第回春。甲子从头又一新。敬驰一曲。付与歌儿勤为祝。满劝金锺。试问蟠桃几度红。",
            "comment": ""
        },
        {
            "title": "九张机",
            "content": "一张机。织梭光景去如飞。兰房夜永愁无寐。呕呕轧轧，织成春恨，留著待郎归。",
            "comment": "【注释】　　《九张机》是词调名称，《乐府雅词》列“转踏类”。“转踏”是用一些诗和词组合起来的叙事歌曲。《九张机》的体制比“转踏”简单，是用同一词调组成联章，合为一篇完整作品，重在抒情。可谓“组词”。　　在这一组《九张机》前面，曾慥有一段序言，云：　　“《醉留客》者，乐府之旧名；《九张机》者，才子之新调。凭戛玉之清歌，写掷梭之春怨。章章寄恨，句句言情。恭对华筵，敢陈口号。一掷梭心一缕丝，连连织就九张机。从来巧思知多少，苦恨春风久不归。”　　从词的本身并结合这段序言看，这组无名氏的《九张机》并不是民歌，但带有浓厚的民歌色彩。应是文人模仿或加工民间词而成。陈廷焯《白雨斋词话》对此评价颇高，称之为“绝妙古乐府”，“高处不减《风》、《骚》，次亦《子夜》怨歌之匹，千年绝调也。”又云：“词至是，已臻绝顶，虽美成（周邦彦）、白石（姜夔）亦不能为。”　　第一首，“一张机”，从思妇夜织入题，“织梭光景去如飞”，感叹年华流逝。“兰房夜永”是孤眠人所在及其感觉。此句点明时间、地点，又见相思的情状。“呕呕轧轧”以下，用织锦表达离别愁恨与渴望团圆的感情。这是几千年中国封建社会劳动妇女典型形象的心理写照，情调凄惋动人。有民歌韵味，造句用词却很雅致，如“兰房夜永”、“春恨”等明显是经过文人加工的。　　第二首，承接上首，“月明人静漏声稀”，写深夜织锦。“千丝万缕相萦系”有双关意，丝寓情思，缠绵柔和。后三句用晋人窦滔被放流沙，其妻苏氏织锦为回文以寄相思的典故，宛转回环，读之倍觉凄伤。　　第三首，“三张机”承上首“锦字回文”伸发。“中心有朵耍花儿，娇红嫩绿春明媚”象征织女的美妙青春和热烈爱情。后三句，表达对爱情渴望，反衬虚度青春的忧惧心理。杜秋娘《金缕衣》诗：“劝君莫惜金缕衣，劝君惜取少年时。花开堪折直须折，莫待无花空折枝。”可与之参读。阵廷焯认为“三张机，吴蚕已老燕雏飞”一首“刺在言外。”可供参考。　　第四首，用“鸳鸯织就欲双飞”象征相亲相爱永结合欢的美好愿望。“可怜”一句转折，痛惜时光流逝，在忧思煎熬中红颜渐老，白发先生。用杜牧《齐安郡后池绝句》句：“尽日无人看微雨，鸳鸯相对浴红衣”，借成双成对的鸳鸯之对浴，反衬思妇的孤栖寂寞。词彩华美，风调俊逸。　　第五首，跳过“五张机”、“六张机”，为“七张机”，写失望后的悲伤，“春蚕吐尽一生丝”，借“丝”、“思”二字谐音，用春蚕吐丝比喻心中柔软绵长的情思，并用春蚕吐尽一生丝象征至死不渝之坚贞。“莫教”以下，亦用象征手法，希望裁制衣物时小心裁剪，不要把锦纹上之鸾凤分开，意味着不要破坏辛苦编织的美好爱情。发出呼唤，渴望挽回失去的爱情，语近凄厉。　　第六首，“春衣”前本有“八张机”、“九张机”，并有“轻丝”一首。“春衣”是十一首中之最后一首。“素丝染就已堪悲”言素丝染后，失去了原来的洁白，所以兴悲，用《淮南子·说林训》典故：“墨子见练丝而泣之，为其可以黄，可以黑。”“素丝染就”借织锦成衣，完成“九张机”所表的织锦全过程。兴悲引起下文。“尘昏汗污无颜色”，言春衣被人糟踏，被尘土粉汗沾污，失去原来光彩。白居易《缭绫》诗亦云：“汗沾粉污不再着，曳土踏泥无惜心”，这里比喻织女的纯洁心灵和美丽容颜，因被摧残而憔悴衰老。“应同秋扇”以下，用秋扇之见弃，痛惜自己的命运之悲哀。班婕妤《怨歌行》云：“新裂齐纨素，皎洁如霜雪。裁成合欢扇，团团似明月。出入君怀袖，动摇微风发。常恐秋节至，凉飙夺炎热。弃捐箧笥中，恩情中道绝。”绝望的悲哀，见弃的怨恨，蕴藉在同秋扇命运与共的比喻中。选取以上六首组成联章比原来十一首更为精美。删节之五首如下：　　五张机，芳心密与巧心期。合欢树上枝连理，双头花下，两同心处，一对化生儿。　　六张机，雕花铺锦未离披。兰房别有留春计，炉添小篆，日长一线，相对绣工迟。　　八张机，纤纤玉手住无时。蜀江濯尽春波媚。香遗囊麝，花房绣被，归去意迟迟。　　九张机，一心长在百花枝。百花共作红推被，都将春色，藏头裹面，不怕睡多时。　　轻丝。象床玉手出新奇。千花万草光凝碧，裁缝衣著，春天歌舞，飞蝶语黄鹂。　　这一组词后，附有以下诗文：　　“歌声飞落画梁尘，舞罢香风卷绣茵。更欲缕成机上恨，尊前忽有断肠人。敛袂而归，相将好去。”　　可能是曾慥所题。 （陶先淮）"
        },
        {
            "title": "促拍满路花",
            "content": "人能常清静，天地悉皆归。一真含众妙，入希夷。昭文不会，气候有成亏。妄心寂灭尽，困睡饥餐，更无作用施为。",
            "comment": ""
        },
        {
            "title": "望江南/忆江南",
            "content": "左右字，从古不曾闻。未必书生能点墨，安知荫子不能文。尔汝今朝。除去了，多谢圣明恩。既不可高谈阔论，又不敢藐视同群。但请换头巾。",
            "comment": ""
        },
        {
            "title": "十二时/忆少年",
            "content": "日将旦、阴曀潜消。天宇扇祥飚。边陲静谧，夜熄鸣刁。文教普旁昭。兴太学、多士舒翘。奉宗祧。新庙榜宸毫。配侑享於郊。慈宁万寿，四海仰东朝。男女正，中壶至桃夭。年屡稔，漕舟衔尾夥，高廪接楹饶。庙堂自有、擎天一柱，功比汉庭萧。多少群工同德，俊乂旁招。吉祥诸福集，燮理四时调。三年郊见，六变奏咸韶。望云霄。降福与唐尧。",
            "comment": ""
        },
        {
            "title": "失调名",
            "content": "敧枕无眠又无寐。",
            "comment": ""
        },
        {
            "title": "失调名",
            "content": "花底倾杯，花影娇随人醉。",
            "comment": ""
        },
        {
            "title": "失调名",
            "content": "任他春去春来。",
            "comment": ""
        },
        {
            "title": "寒亭",
            "content": "朔风凛凛雪漫漫，未是寒亭分外寒。六月火云天不雨，请君来此凭阑干。",
            "comment": ""
        },
        {
            "title": "金缕衣/贺新郎",
            "content": "帝遣司花女。炯琼琚瑶佩，新来满空飞舞。飞到水晶宫阙处，还被六丁迎住。唤月娣、天孙说与。道是云溪新洞府，粲玉虹、拥出神仙宇。齐星汉，切云雾。朝来细把虹梁举。命日兄、催上金鸦，高高腾翥。云母卷帘三万数，不碍风斤月斧。真个是、去天尺五。恰则紫皇香案近，那砖花、院柳宜年少。双鬓绿，朝天去。",
            "comment": ""
        },
        {
            "title": "桃源忆故人",
            "content": "庭槐沐雨翻新翠。叠雪香罗初试。铃响彩旗天坠。忽报徐卿二。帘帏坐客欢声沸。脱紫须烦半臂。借问月娥知未。速长蟾宫桂。",
            "comment": ""
        },
        {
            "title": "失调名",
            "content": "送千里蟾宫客。",
            "comment": ""
        },
        {
            "title": "挂金索",
            "content": "聪明君子，一一听分诉。甲子天年，看看降真数。跳出凡笼，一个长生路。免教阎王，鬼使来勾取。",
            "comment": ""
        },
        {
            "title": "贺新郎",
            "content": "喜动神仙屋。正三秋、长空月满，又逾一宿。传道垂弧当此日，缘是蓝田生玉。更子舍、新归婉淑。好事重重欣逢遇，合称觞、宴席倾醽醁。拼一醉，欢娱足。桃源庆婿歌新曲。想蓬莱、仙洞又献，长生真箓。看一点、老人照耀，牛女莱庭祝福。合长幼、芝兰满目。总向来秋高折桂，麻衣换取蓝袍绿。永遇乐，食天禄。",
            "comment": ""
        },
        {
            "title": "一寸金 赏雪 以上呜鹤余音卷七，卷七中尚有",
            "content": "暮鸿嘹唳。更晚来地籁，阴风齐起。造作严凝，同云黯黯，四海玉龙呈端。妆点万家清景，普绽琼花鲜丽。最好是，命诗朋，纸帐围炉沉醉。吟缀。搜佳制，竹外清香，金蕾喷新蕊。似糁银沙，或为粉蝶，高下乱飞空里。庆知太平，先兆阴阳和矣。这玄理，遇子猷，同赏江天真味。仙客单片二十五首，皆曲调。以下有西江月十三首未注名氏，皆宋张伯端词以下西江月十四至二十五共十二首，据金丹大成集乃宋萧迁芝词",
            "comment": ""
        },
        {
            "title": "导引 大定二十七年三月皇太孙受册谢庙 以上",
            "content": "＊源＊发，衍庆自灵长。圣运日隆昌。震闱显册遵彝典，基绪焕重光。拣时庙见严昭报，礼乐粲成章。精诚潜格神明助，福禄永无疆。一首鼓吹导引曲，据大金国志，乃翰林邢具瞻作。",
            "comment": ""
        },
        {
            "title": "题桃源",
            "content": "忽入桃源景可猜，莫非道士亦曾栽。舟行泝水沿溪进，花映清流夹岸开。石涧有岐封碧草，洞门无俗长苍苔。方知此景非人世，岩谷幽深少客来。",
            "comment": ""
        },
        {
            "title": "虞帝陵",
            "content": "重华车驾瘗崔嵬，不似秦皇赐玺回。西治骊山营兆域，东浮沧海访蓬莱。陟方年已过期颐，老死勤民志不衰。何事穆王心醉饱，耄荒无复念前规。",
            "comment": ""
        },
        {
            "title": "朝中措",
            "content": "与君同是饱齑盐。先达後何淹。任玉东西醉倒，明朝病酒厌厌。後年三月，凤池春满，雁塔名添。记取西风桂影，一枝先上银蟾。",
            "comment": ""
        },
        {
            "title": "春从天上来",
            "content": "乐道安贫。叹自古英雄，林下无人。满堂金玉，谓授儿孙。毕竟与属亲。问当初无物，被贪爱、引入迷津。早抽身。向槐安宫内，刚恁劳神。朝菌蟪蛄短景，又岂信壶中，别有长春。暂游万里，少别千年，归去跨凤骖麟。念浮生一瞬，几度见、沧浪扬尘。莫因循。彼空华扬艳，轻丧天真",
            "comment": ""
        },
        {
            "title": "春",
            "content": "瘦沈皤皤暮日匆，花边有酒且从容。春三二月东风里，莺百千声翠柳中。",
            "comment": ""
        },
        {
            "title": "失调名",
            "content": "柳丝柔无力。",
            "comment": ""
        },
        {
            "title": "步蟾宫",
            "content": "蓂开四叶祥光发。又还是、清和时节。昴星呈瑞夜来明，庆此日、挺生英杰。少年玉树神清澈。未说到、龟龄鹤发。愿言鹗荐早蜚声，任丹桂、一枝高折。",
            "comment": ""
        },
        {
            "title": "满庭芳 案此下原有满庭芳真铁牛儿一首，据",
            "content": "二气旋还，三宫升降，往来于数无穷。透关神水，铅汞过三峰。返复周流八脉，戊己炼、阴虎阳龙。凝精处，金花的的，外见形容。灵光真造化，天机深远，推测难通。算利名酒色，恰似秋风。大道玄炉进火，三田内、养出神功。功成后，天书来诏，平步赴瑶宫。",
            "comment": ""
        },
        {
            "title": "定风波慢",
            "content": "漏新春、消息前村，数枝楚梅轻绽。□雪艳精神，冰肤淡伫，姑射依稀见。冷香凝，金蕊浅。青女饶伊妒无限。堪羡。似寿阳妆阁，初匀粉面。纤条绿染。异群葩、不似和风扇。向深冬、免使游蜂舞蝶，撩拨春心乱。水亭边，山驿畔。立马行人暗肠断。吟恋。又忍随羌管，飘零千片。",
            "comment": ""
        },
        {
            "title": "小重山",
            "content": "鼓报黄昏禽影歇。单衣犹未试，觉寒怯。尘生锦瑟可曾阅。人去也，闲过好时节。对景复愁绝。东风吹不散，鬓边雪。些儿心事对谁说。眠不得，一枕杏花月。",
            "comment": ""
        },
        {
            "title": "折红梅",
            "content": "睹南翔征雁，疏林败叶，凋霜零乱。独红梅、自守岁寒，天教最後开绽。盈盈水畔。疏影蘸、横斜清浅。化工似把，深色胭脂，怪姑射冰姿，剩与红间。谁人宠眷。待金锁不开，凭阑先看。曾飞落、寿阳粉额，妆成汉宫传遍。江南风暖。春信喜、一枝清远。对酒便好，折取奇苞，拈清香重嗅，举杯重劝。",
            "comment": ""
        },
        {
            "title": "鱼游春水",
            "content": "秦楼东风里。燕子还来寻旧垒。馀寒微透，红日薄侵罗绮。嫩笋才抽碧玉簪，细柳轻窣黄金蕊。莺啭上林，鱼游春水。屈曲阑干遍倚。又是一番新桃李。佳人应念归期，梅妆淡洗。凤箫声杳沈孤雁，目断澄波无双鲤。云山万重，寸心千里。",
            "comment": "【注释】【作者简介】据《复斋漫录》载：“政和中，一贵人使越州，得辞于古碑阴，无名无谱，亦不知何人作也。录以进。御命大晟府填腔，因词中语，赐名《鱼游春水》。”①峭：尖厉。②窣：突然钻出来。③双鲤：谓书札也。【评解】这是一首春日怀人之作。上片写景，东风杨柳，碧草如茵，莺啼燕飞，鱼游春水，春天又到人间。下片抒情，桃李争艳，春色如画，而阑干倚遍，望断清波，游人未归。令人思念不已。全词和婉秀美，抒情细腻，绮丽多姿。【集评】薛砺若《宋试通论》：此词作得颇为婉丽，极秀美可爱，惜不知作者姓氏。　　据《能改斋漫录》记载：“政和中，一中贵人使越州回，得词于古碑阴，无名无谱，不知何人作也。录以进御，命大晟府撰腔，因词中语，赐名《鱼游春水》。”这段话说明了这首《鱼游春水》词的来历和谱曲、命名经过。政和是宋徽宗的年号，越州就是今天的浙江绍兴；看来，这首词是宋徽宗以前南方的作品。至于确切的创作年代，那就难说了。不过这无关紧要，因为它的内容，并没有波及必须弄清的历史背景，我们大可以从作品的本身，去探寻它的审美价值。　　这是一首闺怨词，写的是一位少妇春日怀念远人的情态、心理，景物描写和人物刻画都显出相当的功力；而且互相映衬，构成了完整的意境。　　上片全是写景。“秦楼东风里”四句，写春归燕回、馀寒犹峭之状。一开头就点出“秦楼”，使描写的环境带有确定性，这对读者理解词意大有好处。秦楼，汉乐府《陌上桑》：“日出东南隅，照我秦氏楼。”李白《忆秦娥》有“秦娥梦断秦楼月”句，皆指闺楼。由此可知，词中所写，景是“秦楼”中景，人是“秦楼”中人；于是，人物思想感情的社会性，就有了明白的着落。“东风”轻拂，“燕子”归来，这都是春回大地的显著特征。但是，我们不要轻轻放过了“燕子还来寻旧垒”这句话，要注意它和其他地方的联系，它是为人的不归作反衬的，我们读到后面自会明白。词人手笔，总是这样地一箭双雕。这四句写的是室内的春景，是“秦楼”人所见所感的春景，并暗示出女主人公慵懒困倦、日高未起之态，带有淡淡的惆怅情调。　　“嫩草方抽碧玉茵”四句，从户内写到户外，描画出一派明媚的春光。作者摄取了四种景物：地面的嫩草，地上的垂柳，空中的黄莺，水中的游鱼，水陆空三维空间，交织成立体的画面，传达出绚丽的色彩。这里使用了两个借喻：以“碧玉茵”（像碧玉一样青绿的毯子）喻嫩草，以“黄金蕊”喻新出的柳条，都借联想而增加了景观的魅力。四句的动词也用得很好：嫩草是“抽”出的，“媚柳”（柔媚的柳条）是“窣”（从穴中突然冒出来）出的，黄莺在鸣“啭”，鱼儿在“游”动，可谓各尽其妙，各得其所。“上林”、“春水”，为鸣莺、游鱼布置了适宜的活动环境，相得益彰。　　下片转入写人。“几曲阑干”四句，写佳人倚遍“秦楼”阑干，看到桃李又换了一番新花新叶，──这意味着一年又过去了，而意中人还没有回来，这触起了她的愁思，不觉潸然泪下。“梅妆”用的是寿阳公主的典故。《太平御览·时序部》引《杂五行书》说：“宋武帝女寿阳公主人日卧于含章殿檐下，梅花落公主额上，成五出花，拂之不去，皇后留之，看得几时，经三日，洗之乃落。宫女奇其异，竞效之，今梅花妆是也。”这里泛指妇女面部化妆。“梅妆泪洗”即涂了脂粉的脸上流下了眼泪之意。这几句着重描写佳人的外部动作，而以“应怪归迟”点明动作的原因，其悲怨愁苦之态如见。　　“凤箫声绝”四句，写对方离去后音信杳然，使佳人思念不已。古代传说：萧史善吹箫，秦穆公将女儿弄玉嫁给他，数年后二人升天而去（见《列仙传》）。这里借用这一故事，以“凤箫声绝”指男子的离去。“孤雁”、“双鲤”都用了典。前者出《汉书·苏武传》，汉使诈称汉昭帝在上林苑射雁，雁足上有苏武捎来的帛书。后者出古乐府《饮马长城窟行》：“客从远方来，遗我双鲤鱼；呼童烹鲤鱼”，中有尺素书。”因此，这两个词都是寄书的代称。而“沉孤雁”、“无双鲤”，就是指对方没有来信。但是，即使男方相隔云山万重，佳人的心还是神驰千里之外，萦绕在他的身边的。这几句着重描写佳人的内心活动，浓情厚意，溢于言表。以后刘过《贺新郎》（老去相如倦）结云：“云万叠，寸心远”，殆出于此。　　从艺术上来说，这首词采取以春景的明媚来反衬离人的愁思的手法。“嫩草方抽”，“媚柳轻窣”，“莺啭上林，鱼游春水”这不是当日佳人与所欢行乐时所见的美景吗？如今这一美景又已重现，但是所欢却已不在身边；去年的燕子还懂得回来寻找旧垒，而心上人却一去不归；这怎能不令她阑干倚遍，泪洗梅妆呢！这样写，效果是动人的。词的语言明白、朴素（有些地方略显粗糙），表达方式显豁；虽有用典，但却是常见的：具有民间词的特点。它的作者，估计是文化程度不太高的读书人。 （洪柏昭）这是一首闺怨词，写的是一位少妇春日怀念远人的情态，心理。上片全是写景。“秦楼东风里”四句，写春归燕回，馀寒犹峭之状 。这四句写的是室内的春景 ，是“秦楼”人所见所感的春景，并暗示出女主人公慵懒困倦、日高未起之态，带有淡淡的惆怅情调。“嫩草方抽碧玉茵”四句，从户内写到户外，描画出一派明媚的春光。作者摄取了四种景物：地面的嫩草，地上的垂柳，空中的黄莺，水中的游鱼，水陆空三维空间，交织成立体的画面，传达出绚丽的色彩。下片转入写人。“几曲阑干”四句，写佳人倚遍“秦楼”阑干，看到桃李又换了一番新花新叶——这意味着一年又过去了，而意中人还没有回来，这触起了她的愁思，不觉潸然泪下。“梅妆”用的是寿阳公主的典故，这里泛指妇女面部化妆。“梅妆泪洗”即涂了脂粉的脸上流下了眼泪之意。这几句着重描写佳人的外部动作 ，而以“应怪归迟”点明动作的原因，其悲怨愁苦之态如见。 “凤箫声绝”四句，写对云离去后音信杳然，使佳人思念不已。“凤箫声绝”借用典故，指男子的离去。“孤雁”“ 双鲤 ”都是奇书的代称。而“沉孤雁”、“无双鲤”，就是指对方没有来信，但是，即使男方相隔云山万重 ，佳人的心还是神驰千里之外，萦绕在他的身边 。这几句着重描写佳人的内心活动，浓情厚意，溢于言表。"
        },
        {
            "title": "鹧鸪天",
            "content": "全似丹青搵染成。更将何物斗轻盈。雪因舞态羞频下，云为歌声不忍行。螺髻小，凤鞋轻。天边斗柄又斜横。水晶庭柱琉璃帐，客去同谁看月明。",
            "comment": ""
        },
        {
            "title": "小品",
            "content": "正天气凄凉，鸣幽砌，向枕畔、偏恼愁心，尽夜苦吟。",
            "comment": ""
        },
        {
            "title": "南乡子",
            "content": "宝鸭沈烟袅。",
            "comment": ""
        },
        {
            "title": "九张机",
            "content": "两张机。行人立马意迟迟。深心未忍轻分付，回头一笑，花间归去，只恐被花知。",
            "comment": ""
        },
        {
            "title": "天仙子",
            "content": "谷雨清明空屈指。",
            "comment": ""
        },
        {
            "title": "眼儿媚",
            "content": "惨云愁雾罩江天。呵手卷帘看。蒙茸柳絮，万千蝴蝶，飞过危栏。後庭一树瑶华缀，零乱暗香残。今番桂影，也应寒重，不放新弯。",
            "comment": ""
        },
        {
            "title": "贺新郎",
            "content": "瑞霭笼晴晓。正小春时候，和气十分缭绕。月姊精神还窈窕。甚似星郎年少。同共入、蓬莱仙岛。鸾凤铿铿风缥缈。算一双、两好真奇妙。天上有，世间少。桥门名姓掀张了。更那堪、榜下新婚，才名表表。便好相成勤夙夜，莫使脱簪遗笑。且早趁、青春才调。向去功名成就後。到恁时节风流好。胜今日，登科小。",
            "comment": ""
        },
        {
            "title": "月华清慢/月华清",
            "content": "雨洗天开，风将云去，极目都无纤翳。当遇中秋夜，静月华如水。素光晃、金屋楼台，清气彻、玉壶天地。此际。比无常三五，婵娟特异。因念玉人千里。待尽把愁肠，分付沉醉。只恐难当漏尽，又还经岁。最堪恨、独守书帏，空对景、不成欢意。除是。问姮娥觅取，一枝仙桂。",
            "comment": ""
        },
        {
            "title": "失调名",
            "content": "梧桐叶落雨潇潇。",
            "comment": ""
        },
        {
            "title": "行香子",
            "content": "寂寂寥寥。洒洒潇潇。淡生涯、一味逍遥。傍临谷口，斜枕山腰。有竹篱门，荆扫帚，草团标。宽布麻袍。大绪长条。拄一条、曲律藤梢。黄精自煮，苍术亲熬。有瓦汤瓶，砂釜灶，葫芦瓢。",
            "comment": ""
        },
        {
            "title": "一寸金",
            "content": "堪叹群迷，梦空花几人悟。更假饶锦帐铜山，朱履玉簪，毕竟于身何故。未若红尘外，幽隐竹篱蓬户。青松下，一曲高歌，笑傲年华换今古。紫府。春光清，都雅会时，妙有真趣。看自然天乐，星楼月殿，鸾飞凤舞。白云深处。壶内神仙景，谁肯少年回顾。逍遥界，独我归来，复入寥阳",
            "comment": ""
        },
        {
            "title": "青门引 题古阳关 静齐至正直记卷一",
            "content": "凭雁书迟，化蝶梦速，家遥夜永，翻然已到。稚子欢呼，细君迎迓，拭去故袍尘帽。问我假使万里封侯，何如归早。归运且宜斟酌，富贵功名，造求非道。靖节田园，子真岩谷，好记古人真乐。此言良可取，被驴嘶恍然惊觉。起来时，欲话无人，赋与黄沙衰草。",
            "comment": ""
        },
        {
            "title": "望远行",
            "content": "青钱流地，更积满籝金玉。斡运营谋，无过是、老郎惯熟。利收万倍，归来喜色津津，家道从兹，十分富足。好庆生辰，正属蕤宾月半馀。六飞蓂荚庭除。举盏祝寿，何如子孙，荣贵须臾。长是赖你，作个陆地仙客，行乐蓬壶。",
            "comment": ""
        },
        {
            "title": "戛金钗",
            "content": "梅蕊破初寒，春来何太早。轻傅粉、向人先笑。比并年时较些少。愁底事，十分清瘦了。影静野塘空，香寒霜月晓。风韵减、酒醒花老。可杀多情要人道。疏竹外、一枝斜更好。",
            "comment": ""
        },
        {
            "title": "浪淘沙",
            "content": "修竹间青松。翠影重重。道家楼阁白云中。隔岸红尘飞不到，水浸寒空。此景与谁同。洞口仙翁。素琴弹罢倒金钟。笑傲烟霞无一事，明月清",
            "comment": ""
        },
        {
            "title": "导引",
            "content": "於皇祖烈，大宋启鸿名。骏命属炎灵。閟宫厚德太阴精。重华诞圣明。轩台百世护基卮。龙驾在清冥。汉家原庙崇新饰，鼎业永安宁。",
            "comment": ""
        },
        {
            "title": "寿星明/沁园春",
            "content": "玉露迎寒，金风荐冷，正兰桂香。觉秋光过半，日临三九，葱葱佳气，蔼蔼琴堂。见说当年，申生谷旦，梦叶长庚天降祥。文章伯，英声早著，腾踏飞黄。双凫暂驻东阳。已种得春阴千种棠。有无边风月，几多事业，安排青琐，入与平章。百里民歌，一樽春酒，争劝殷勤称寿觞。愿此去，龟龄难老，长侍君王。",
            "comment": ""
        },
        {
            "title": "满庭芳",
            "content": "花外风传漏永，鸯鸳暖、金鸭香浓。",
            "comment": ""
        },
        {
            "title": "桂枝香",
            "content": "武夷九曲。甚乐响云韶，旆走星纛。更捧琼浆九酝，蟠桃初熟。元来崧岳生申旦，会群仙、献长生箓。岁寒堂上，冰壶影里，长跨青鹿。记往日、堤沙旧筑。有书龠金腾，勋写歌鹄。更化和朝，半是世臣乔木。明年瑞庆才经月，侍重瞳、应奉卮玉。此时奋建联班，却将万年齐祝。",
            "comment": ""
        },
        {
            "title": "鹤鸣九皋",
            "content": "胎化呈仙质，长鸣在九皋。排空散清唳，映日委霜毛。万里思寥廓，千山望郁陶。香凝光不见，风积韵弥高。凤侣攀何及，鸡群思忽劳。升天如有应，飞舞出蓬蒿。",
            "comment": ""
        },
        {
            "title": "失调名",
            "content": "华宫瑶馆游毕。却返绛节、回鸾翼。荷殷勤、三斝香醪，供养我、上真仙客。赤霭浮空，祥云远布，是我来时节。且频修，同泛舸、上云秋碧。",
            "comment": ""
        },
        {
            "title": "风入松",
            "content": "晓来凉气满芙蓉。日到竹阴东。称觞歌袖三千指，屏星畔、绕绿围红。茱糁百杯秋色，桂华十里西风。生朝对饮菊花丛。九日一樽同。文章歆向家声旧，便应去、黄阁从容。唤起仙翁为寿，种成千岁椿松。",
            "comment": ""
        },
        {
            "title": "念奴娇",
            "content": "乘兴折取一枝，满身兰麝。",
            "comment": ""
        },
        {
            "title": "仙迹岩题诗二十三首·翠蛟亭",
            "content": "湍激清泉舞翠蛟，幽亭跨涧对岩坳。我来憩此观嘉趣，一洗尘襟凡世抛。",
            "comment": ""
        },
        {
            "title": "捣练子",
            "content": "欺万木，怯寒时。倚阑初认月宫姬。拭新妆，披素衣。孤标韵，暗香奇。冰容玉艳缀琼枝。借阳和，天付伊。",
            "comment": ""
        },
        {
            "title": "武陵春",
            "content": "柳绿花红春烂熳。",
            "comment": ""
        },
        {
            "title": "上太师公相生辰诗十首",
            "content": "手扶日月补环穷，锡第庸旌再造功。乐奏钧天迎骑拥，诗歌湛露晏堂岂。屡车临幸龙颜喜，拔宅飞升帝眷隆。燕雀非惟依吒计，华夷亿万赖帡幪。",
            "comment": ""
        },
        {
            "title": "曲中唱语",
            "content": "张公吃酒李公颠，盛六生儿郑九怜。舍下雄鸡伤一德，南头小凤纳三千。",
            "comment": ""
        },
        {
            "title": "失调名",
            "content": "况今宵好景，金吾不禁，玉漏休催。",
            "comment": ""
        },
        {
            "title": "满庭芳",
            "content": "梅子成阴，海棠初谢，小园才过清明。百花扫地，红紫践为尘。别有烟红露绿，嫣然笑、管领东君。还知否，天香国色，独步殿馀春。轻盈。多态度，洛阳图画，韩令经营。想谪仙风韵，洒面词成。一捻深红尚透，谁信道、花亦通灵。君休待、花归阆苑，莫惜醉山倾。",
            "comment": ""
        },
        {
            "title": "鹧鸪天",
            "content": "新月光寒昨夜霜。三年不一奉瑶觞。朱颜大药知能驻，白日仙家岂计长。枫渐赤，橘初黄。五湖烟水动归航。且倾寿酒歌难老，便见除书出未央。",
            "comment": ""
        },
        {
            "title": "渔家傲",
            "content": "轻拍红牙留客住。韩家石鼎联新句。珍重龙团并凤髓。君王与。春风吹破黄金缕。往事不须凭陆羽。且看盏面浓如乳。若是蓬莱鳌稳负。知何处。玉川一枕清风去。",
            "comment": ""
        },
        {
            "title": "沁园春",
            "content": "柳眼偷金，梅肌晕玉，春信已催。正浅寒天气，嫩晴日色，雨收巫峡，烟卷蓬莱。青鸟衔音，彩鸾迎驾，白昼传呼王母来。屏帏里，看合欢杯尽，连理花开。笙歌上下楼台。更罗绮丛中薰麝煤。想雪香酥暖，粉娇翠软，风流乐事，慰惬情怀。花帽兰袍，皂鞋槐简，谁似何郎年少才。人偕老，类鸳鸯匹偶，鸾凤和谐。",
            "comment": ""
        },
        {
            "title": "江神子/江城子",
            "content": "一阳来复气回新。对芳辰。庆生申。月满惟迟、三日又三旬。入仕致身知是早，年弱冠，正青春。文章笔下扫千军。擢铨衡。袭簪缨。荣捧宸恩，来镇此邦民。行历华途须煊赫，添寿酒，祝椿龄。",
            "comment": ""
        },
        {
            "title": "十二时/忆少年",
            "content": "恢皇统，宵旰勤考，正朔同规。留谈经幄，来谏书帷。稽古极文思。尊耀魄、宝秩神祈。礼从宜。显相协钦祗。颢气结华滋。西成献瑞，百谷满京坻。化无为。斯万卜年期。隆昌运，大报同姬成，文武绍重熙。历朝缺典，自我亲祠，容采炳葳蕤。嘉能事、秀错多仪。太平时。清风涵溥惠，浩露浃深慈。群方昭泰，保定宅华夷。拥灵禧。万叶累鸿基。",
            "comment": ""
        },
        {
            "title": "九张机",
            "content": "一张机。采桑陌上试春衣。风晴日暖慵无力。桃花枝上，啼莺言语，不肯放人归。",
            "comment": ""
        },
        {
            "title": "采桑子",
            "content": "江南春信梅先赋，休道春迟。映竹开时。姑射仙人雪作肌。青楼且莫吹羌管，留劝金卮。折取高枝。香满名园蝶未知。",
            "comment": ""
        },
        {
            "title": "失调名",
            "content": "休休得也□，云深处、高卧斜阳。",
            "comment": ""
        },
        {
            "title": "虞美人",
            "content": "归心正似三春柳。试著莱衣小。橘怀几日向翁开。怀祖已嗔文度、不归来。禅心已断人间爱。只有平交在。笑论瓜葛一枰同。看取灵光新赋、有家风。",
            "comment": ""
        },
        {
            "title": "天竺国胡僧水晶念珠",
            "content": "天竺胡僧踏云立，红精素贯鲛人泣。细影疑随焰火销，圆光恐滴袈裟湿。夜梵西天千佛声，指轮次第驱寒星。若非叶下滴秋露，则是井底圆春冰。凄清妙丽应难并，眼界真如意珠静。碧莲花下独提携，坚洁何如幻泡影。",
            "comment": ""
        },
        {
            "title": "踏莎行",
            "content": "玉母池边，曾记旧识。玉京仙苑新移得。素娥青女好精神，比看终是无颜色。传入汉宫，偷拟妆饰。寿阳空恁劳心力。寒香都不为春来，莫将远寄春消息。",
            "comment": ""
        },
        {
            "title": "惜奴娇",
            "content": "夸帝里。万灵咸集，永卫紫陌青楼，富臻既庶矣。四海升平，文武功勋盖世。赖圣主，兴贤佐，恁致理。气绪凝和，会景新、访雅致。列群公锡宴在迩。上元循典，胜古高超荣异。望绛霄、龙香飘飘旖旎。",
            "comment": ""
        },
        {
            "title": "献天寿令",
            "content": "阆苑人间虽隔，遥闻圣德弥高。西离仙镜下云霄。来献千岁灵桃。上祝皇龄齐天久，犹舞蹈、贺贺圣朝。梯航交凑四方遥。端拱永保宗祧。",
            "comment": ""
        },
        {
            "title": "朝中措",
            "content": "山城水隘小桥傍。竹里早梅芳。纵有丹青图画，难描幽韵清香。妖娆天赋，偏宜素淡，杨氏宫妆。雅态何须艳丽，孤标不在春光。",
            "comment": ""
        },
        {
            "title": "千秋岁",
            "content": "麟垂绂秀。天纵今司寇。朱明景，清和候。缙云开帝乐，括苍锺神秀。人争羡，昨生一佛今朝又。璧水声华茂。玉殿天香袖。姑小试，陶甄手。行为黄阁老，屹立丹墀右。名不朽，斯文名脉从君寿。",
            "comment": ""
        },
        {
            "title": "西江月",
            "content": "么六把门已定，二四三五成梁。须知四六做烟梁。五六单行无障。掷得么三采出，填胲此处高强。到家先起妙无双。号曰金赢取赏。",
            "comment": ""
        },
        {
            "title": "西乌夜飞",
            "content": "日从东方出，团团鸡子黄。夫归恩情重，怜欢故在旁。",
            "comment": ""
        },
        {
            "title": "鼓笛慢/水龙吟",
            "content": "雪霏冰结霜凝，是谁透得春工意。南枝向暖，江边岭上，独先众卉。闲态幽姿，绿窗红蒂，粉英金蕊。念冰肤秀骨，人间要见，除非是、真仙子。羌管且休横吹。待佳人、新妆初试。鸾台晓鉴，人花相对，何须更比。疏影横斜，暗香浮动，月低风细。又岂知，渐结枝头翠玉，有和羹美。",
            "comment": ""
        },
        {
            "title": "念奴娇",
            "content": "对景真奇绝。",
            "comment": ""
        },
        {
            "title": "鹊桥仙",
            "content": "玉叶流芳，金枝孕秀。那更婺星临照。果然谪降月宫仙，四叶蓂、留春半後。双麟奇妙，传若速肖。彩戏萱庭右。行膺世宠更轩昂，看存锡、金花鸾诰。",
            "comment": ""
        },
        {
            "title": "梧桐树",
            "content": "二更里，传宇宙。一点灵光渐通透。虎龙功交严抵备，三尸莫教走。慧剑空中报冤雠。斩却群魔首。",
            "comment": ""
        },
        {
            "title": "环翠堂",
            "content": "群山关设险，高屋昼多阴。晴岚度丘壑，疏翠上衣襟。琴声有成亏，画手随浅深。不如陶谢辈，著句写登临。",
            "comment": ""
        },
        {
            "title": "满江红",
            "content": "王母当年，瑶池会、曾充坐客。对良辰为寿，复逢佳节。屈指重阳才五，明朝月已圆如璧。这夫人、真与柏舟姜，同年德。佳气霭，看葱郁。称觞处，多欣色。更萱庭斑戏，桂芳品列。未逊轲亲机教力，且如络秀声煊赫。问金花、锡宠自谁加，河东薛。",
            "comment": ""
        },
        {
            "title": "和孝狗歌",
            "content": "慈鸟反哺古所称，不闻乳狗能效颦。鹿坡王氏世吉人，乞得乳狗于良炮。良炮家贫并日食，狗母长饥骨柴立。乳狗食竟掉尾归，呕食餵母使母肥。朝养归呕暮复续，辚类之中颖考叔。纷纷养志多缺如，惭愧四足之韩庐。",
            "comment": ""
        },
        {
            "title": "西地锦",
            "content": "岭上初消残雪。有梅花先坼。东君造化多成翠，巧风韵奇绝。小院黄昏时节。暗香浮、疏影横斜。寄取和羹未晚，却免教攀折。",
            "comment": ""
        },
        {
            "title": "满庭芳",
            "content": "仙吕已生，真才方产，较迟五日差强。谁知天意，孕秀待储祥。秋水精神玉骨，向妙龄、富妙文章。高轩过，儒林独步，腾踏趁飞黄。玉堂。金马客，蓬莱事业，花掖圭璋。更词科卓冠，时号无双。大展经纶有日，须恬退、待趣曹装。称觞处，西山风月，南极老人昌。",
            "comment": ""
        },
        {
            "title": "十二时/忆少年",
            "content": "望嵩邙。永昭陵畔，王气压龙冈。巩洛灵光。郁郁起嘉祥。虚彩帟，转哀仗，閟幽堂。叹仙乡路长。景霞飞松上。珠襦宵掩，细扇晨归，崑阆茫茫。满目东郊好，红葩斗芳。韶景空骀荡。对春色、倍凄凉。最情伤。从辇嫔嫱。指瑶津路，泪雨泣千行。翠珥明珰。曾忆荐琼觞。春又至，人何往。事难忘。向斜阳断肠。听钧天嘹亮。清都风细，朱栏花满，谁奏清商。紫幄重帘外，时飘宝香。环佩珊珊响。问何日、反雕房。",
            "comment": ""
        },
        {
            "title": "嘲刘师老",
            "content": "大府朝天升穆老，尚书倒地落刘郎。",
            "comment": ""
        },
        {
            "title": "书西湖雷峰云讲主草书",
            "content": "云师一生耽作草，银铁蟠空觑天巧。老来逸气未全平，笔底锋鋩犹独扫。开关勇士争赴敌，剑戟弓戈奋相缭。睡龙没起求颔珠。划木抓岩纷怒爪。风雷喧豗撼坤轴，飞电交横印清沼。忽然天宇变空澄，千丈孤峰立寒峭。张颠惊号智永泣，剥筋椎骨为君饱。恨予不习草书诀，九转枯肠只自搅。云师云师汝诚能，春蚓秋蛇几时了。何如认取主人翁，破衲蒙头纸窗晓。",
            "comment": ""
        },
        {
            "title": "题鸳鸯浦溆图",
            "content": "睡足鸳鸯各欲飞，水花欹岸两三枝。多情公子因乘兴，写出江春日暖时。",
            "comment": ""
        },
        {
            "title": "上太师公相生辰诗十首",
            "content": "运钟百六扰神州，国祚当时剧贅旒。独藉奇材支大厦，允贤巨力障横流。啸呼左袒安刘氏，指顾南冠絷楚囚。整顿乾坤康济了，千龄翊宋永同休。",
            "comment": ""
        },
        {
            "title": "挂金索",
            "content": "有中无。无中更有些儿做。有无中、里面搜取。无内藏真，有内却如无。有无双忘，还同太虚。",
            "comment": ""
        },
        {
            "title": "十二时/忆少年",
            "content": "圣明代，海县澄清。惠化洽寰瀛。时康岁足，治定功成。遐迩贺升平。嘉坛上，昭事神灵。荐明诚。报本禅云亭。俎豆列牺牲。宸心蠲洁，明德荐惟馨。纪鸿名。千载播天声。燔柴毕，云罕回仙仗，庆鸾辂还京。八神扈跸，四隩来庭。嘉气覆重城。殊常礼，旷古难行。遇文明。仁恩苏品汇，沛泽被簪缨。祥符锡祚，武库永销兵。育群生。景运保千龄。",
            "comment": ""
        },
        {
            "title": "小重山",
            "content": "竹里清香帘影明。一枝照水弄精神。楼头横管罢龙吟。休三弄，留为与调羹。紫陌与青门。溪边浮动处，绝纤尘。等闲休付寿阳人。潇洒处，月淡又黄昏。",
            "comment": ""
        },
        {
            "title": "忆秦娥",
            "content": "瑶台月。寒光零乱蒙香雪。蒙香雪。横枝疏影，动人清彻。分明姑射神仙骨。冰姿雪里难埋没。难埋没。百花头上，为春先发。",
            "comment": ""
        },
        {
            "title": "导引",
            "content": "膺乾抚运，垂庆洽重熙。元圣嗣鸿基。发挥宝绪灵仙降，感吉梦先期。良金璀璨范真仪。精意答蕃厘。閟宫神馆崇严配，万祀播葳蕤。",
            "comment": ""
        },
        {
            "title": "喜迁莺",
            "content": "一阳初起。渐庾岭梅雪，才苞香蕊。品格清高，姿容闲雅，别受化工深意。放开独占严景，不使混同凡卉。微雨霁。似玉容寂寞，无言有泪。难比。凝素态，不共艳阳，桃杏争妍丽。疑是佳人，巧拈香酥，枝上玉纤轻缀。前村可惜无赏，好近天庭阶砌。成实後，有调和鼎鼐，一般滋味。",
            "comment": ""
        },
        {
            "title": "愁倚栏/春光好",
            "content": "冰肌玉骨精神。不风尘。昨夜窗前都折尽，忽疑君。清泪拂拂沾巾。谁相念、折赠芳春。羌管休吹别塞曲，有人听。",
            "comment": ""
        },
        {
            "title": "春光好",
            "content": "看看腊尽春回。消息到、江南早梅。昨夜前村深雪里，一朵花开。盈盈玉蕊如裁。更风细、清香暗来。空使行人肠欲断，驻马裴回。",
            "comment": ""
        },
        {
            "title": "水调歌头",
            "content": "玉斧折丹桂，锦绣拂银河。蟠胸虹气千丈，捧砚唤宫娥。三度花攒五马，一笑毫挥万字，何处不恩波。试问老仙寿，铜狄几摩挲。舞槐龙，垂艾虎，弄清和。湖山风月，且与吟笑侧金荷。明岁端阳时节，人在薰风殿阁，凉意入赓歌。宣劝滟昌歜，叠雪赐香罗。",
            "comment": ""
        },
        {
            "title": "绛都春",
            "content": "东君运巧。向枝头点缀，琼英虽小。全是一般，风味花中最轻妙。横斜疏影当池沼。似弄粉、初临鸾照。众芳皆有，深红浅白，岂能争早。莫厌金樽频倒。把芳酒赏花，追陪欢笑。有愿告天，愿天多情休教老。奇花也愿休残了。免乐事、离多欢少。易老难叙衷肠，算天怎表。",
            "comment": ""
        },
        {
            "title": "沁园春",
            "content": "大道无名，大音希声，大器晚成。笑迷人管见，不言便了，似钻冰取火，纽石为绳。使尽精神，虚劳神用，缘木求鱼甚日烹。愚痴辈，磨砖作镜，怎睹光明。何须百计经营。守朴朴淳淳绝爱憎。澄虚心实腹，谷神不死，深根固蒂，久视长生。湛湛澄澄，先天先地，一＊寥寥混杳冥。希夷理，这一轮皎月，无缺无盈。",
            "comment": ""
        },
        {
            "title": "抛球诗（一作李谨言诗）",
            "content": "侍宴黄昏未肯休，玉阶夜色月如流。朝来自诧承恩最，笑倩傍人认绣球。",
            "comment": ""
        },
        {
            "title": "西江月",
            "content": "北岭天饶瑞雪，南枝地段红苞。朦胧霁月映寒梢。谁把玉人纱罩。香胜炉薰龙麝，奇过庭拥琼瑶。一杯清酒愿相招。慰我茅堂清瘦。",
            "comment": ""
        },
        {
            "title": "一翦梅",
            "content": "恨入椒觞暖未拈。春葱微蘸，谁是纤纤。别来愁夜不胜长，明日从教一线添。夜久寒深睡未忺。旧愁新恨，占断眉尖。一钩斜月却知人。直到天明，不下疏帘。",
            "comment": ""
        },
        {
            "title": "真珠髻",
            "content": "重重山外，苒苒流光，又是残冬时节。小圆幽径，池边楼畔，翠木嫩条春别。纤蕊轻苞，粉萼染、猩猩鲜血。乍几日，好景和风，次第一齐催发。天然香艳殊绝。比双成皎皎，倍增芳洁。去年因遇东归使，指远恨、意曾攀折。岂谓浮云，终不放、满枝明月。但叹息，时饮金锺，更绕丛丛繁雪。",
            "comment": ""
        },
        {
            "title": "满江红",
            "content": "雪意垂垂，算天为、风流酝酿。便催得、蕊宫仙子，队移仙仗。明月珠连湘浦合，清风佩过秦楼响。带天香、郁郁碾云軿，通宵降。温玉枕，销金帐。花烛下，狨毡上。这英才美貌，一双不枉。鸾凤镜明栖彩翼，鸳鸯被阔翻新浪。祝君莫学画眉痴，如张敞。",
            "comment": ""
        },
        {
            "title": "惜奴娇",
            "content": "莫如胜慨，景压天街际。彩鳌举、百仞耸倚。凤舞龙骧，满目红光宝翠。动霁色，馀霞映，散成绮。",
            "comment": ""
        },
        {
            "title": "点绛唇",
            "content": "五月如秋，日临四六都无暑。列仙初度。听足商岩雨。三载都曹，利泽留南浦。崆峒路。种花无数。行对延英主。",
            "comment": ""
        },
        {
            "title": "鹊踏枝/蝶恋花",
            "content": "故里山遥春霭碧。为想繁枝，清梦何曾息。缧带霜英人不摘。纷纷日暮飘絪席。休抱离肠凭酒力。只有轻纨，依约应传得。白发未归空自惜。柔肠寄尽平阳笛。",
            "comment": ""
        },
        {
            "title": "眼儿媚",
            "content": "厌厌愁闷无情绪。",
            "comment": ""
        },
        {
            "title": "临江仙",
            "content": "良月露浓仙掌润，郁葱佳气充闾。几年重席旧师儒。大椿同未老，灵寿不须扶。江左衣冠登桂籍，蝉联四世谁如。琳宫昨下凤凰书。金闺班趣缀，禁路莫踟蹰。",
            "comment": ""
        },
        {
            "title": "尚书郎上直闻春漏",
            "content": "地即尚书省，人惟鸳鹭行。审时传玉漏，直夜递星郎。历历闻仙署，泠泠出建章。自空来断续，随月散凄锵。物静知声远，寒轻觉夜长。听余残月落，曙色满东方。",
            "comment": ""
        },
        {
            "title": "满庭芳",
            "content": "柳眠花心，此夜欢会。",
            "comment": ""
        },
        {
            "title": "滴滴金",
            "content": "当初亲下求言诏。引得都来胡道。人人招是骆宝王，并洛阳年少。自讼监宫并岳庙。都一时闲了。误人多是误人多，误了人多少。",
            "comment": ""
        },
        {
            "title": "题阳义溪亭壁",
            "content": "碧云亭上碧云飞，竟日回环面翠微。梅萼破香知我尽，柳梢含绿认春归。风前古润琴天疊，雪后群峰玉一围。遥想上人清太甚，水精宫裹说禅机。",
            "comment": ""
        },
        {
            "title": "失调名",
            "content": "明年此□，□知谁健，且尽黄花酒。",
            "comment": ""
        },
        {
            "title": "品令",
            "content": "一阳生暖。见庾岭、梅初绽。琼枝玉树，浑如傅粉，寿阳妆面。疏影横斜，隐隐月溪清浅。前村雪里，向雪里、真难辨。倩谁说与，高楼人道，休吹羌管。且与从容，来岁和羹未晚。",
            "comment": ""
        },
        {
            "title": "南乡子",
            "content": "把酒对江梅。个是花中第一枝。冰雪肌肤潇洒态，须知。姑射仙人正似伊。东阁赋新诗。惭愧当年杜拾遗。月里何人横玉笛，休吹。正是芳梢著子时。",
            "comment": ""
        },
        {
            "title": "唐衢墓（一作贾岛诗）",
            "content": "京洛先生三尺坟，阴风惨惨土和云。从来有感君皆哭，今日无君谁哭君?",
            "comment": ""
        },
        {
            "title": "失调名",
            "content": "一寸柔肠，如丝千结，不奈愁如铁。",
            "comment": ""
        },
        {
            "title": "钓台题壁",
            "content": "生涯千顷水云宽，舒卷乾坤一钓竿。梦里偶然伸双脚，渠知天子是何官。",
            "comment": ""
        },
        {
            "title": "捣练子",
            "content": "林下路，水边亭。凉吹水面散馀酲。小藤床、随意横。暗记得、旧时经。翠荷闹雨做秋声。恁时节、不怕听。",
            "comment": ""
        },
        {
            "title": "西江月",
            "content": "风雨朝来恶甚，池塘春去无多。绿杨阴里溜莺棱。枝上老红犹堕。酒满蚁浮金匜，烛残泪滴铜荷。更阑孤枕奈情何。只恐巫山梦破。",
            "comment": ""
        },
        {
            "title": "满江红",
            "content": "雪压梅敧，写不就、岁寒清绝。正阆苑、五分里过了，三分腊月。",
            "comment": ""
        },
        {
            "title": "嘉禾合颖",
            "content": "天祚皇王德，神呈瑞谷嘉。感时苗特秀，证道叶方华。气转腾佳色，云披映早霞。薰风浮合颖，湛露净祥花。六穗垂兼倒，孤茎袅复斜。影同唐叔献，称庆比周家。",
            "comment": ""
        },
        {
            "title": "题丹阳玉乳泉壁",
            "content": "骑马出门三月暮，杨花无奈雪漫天。客情最苦夜难度，宿处先寻无杜鹃。",
            "comment": ""
        },
        {
            "title": "满江红",
            "content": "萱草堂开，仙姿秀、金枝玉叶。亲曾映、尧阶三月，蓂舒六荚。荣侍早随台辅鼎，长生已镂天潢牒。自当年、苹藻俪勋门，能循法。掌中贵，双珠握。慈训笃，家传学。信陶亲珪母，要还相业。最好鳌头攀盛事，只今鹤发承殊渥。任年年、王母献蟠桃，金书帖。",
            "comment": ""
        },
        {
            "title": "步步娇",
            "content": "遍地有灵芝。人人都不识。作得业又大，难敌。我今欲待说与你，只恐你不信，谈非。",
            "comment": ""
        },
        {
            "title": "贺新郎",
            "content": "步自雪堂去。望临皋、将归二客，从余遵路。木叶萧萧霜露降，仰见天高月吐。共对影、行歌频顾。月白风清如此夜，叹无肴、有酒成虚度。闻薄暮，网罾举。归而斗酒谋诸妇。便携鳞载酒，相从旧追游处。断岸横江寻赤壁，不复江山如故，但放舟、中流容与。客去冥然方就睡，梦蹁跹、羽衣揖余语。相顾笑，遂惊寤。",
            "comment": ""
        },
        {
            "title": "好事近",
            "content": "小院看酴醿，正是盛开时节。莫惜大家沈醉，有春醅初泼。花前月下细看来，无物比清绝。若问此花何似，似一堆香雪。",
            "comment": ""
        },
        {
            "title": "挂金索",
            "content": "认真趣。木金间隔通玄路。驱四象、五行圆聚。＊结神凝，阴阳自返复。遍体薰蒸，周天火足。",
            "comment": ""
        },
        {
            "title": "满庭芳",
            "content": "青幄高张，琼枝巧缀，万颗香染红殷。绛罗衣润，疑是火然山。白玉钗头试篸，黄金带、奇巧工钻。题评处，仙家异种，分付在人间。年年。输帝里，欢呼内监，妆点金盘。况曾得真妃，笑脸频看。炎岭当时奏曲，风流命、乐府名传。凭谁道、移归禁苑，长使近天颜。",
            "comment": ""
        },
        {
            "title": "上平西",
            "content": "这无常，两个字，最难防。要来时无处潜藏。不论老幼，不管贫富与贤良。不管妻子与儿郎。怎恋爷娘。身居土血逐水气，随风魂魄游＊。细看来、怎不情伤。休贪火院，早早修取上天堂。三千功满赴蓬岛，永在仙",
            "comment": ""
        },
        {
            "title": "献仙桃",
            "content": "元宵嘉会赏春光。盛事当年忆上阳。尧颡喜瞻天北极，舜衣深拱殿中央。欢声浩荡连韶曲，和气氤氲带御香。壮观大平何以报，蟠桃一朵献千祥。",
            "comment": ""
        },
        {
            "title": "南歌子",
            "content": "席近浑如远，帘高故放低。偏它能画斗头眉。戴顶烧香铺翠、小冠儿。酒伴残妆在，花随秀鬓垂。薄罗小扇写新诗。解下双双罗带、要重题。",
            "comment": ""
        },
        {
            "title": "题太和楼壁",
            "content": "太和酒楼三百间，大槽昼夜声潺潺。千夫承糟万夫甕，有酒如海糟如山。铜锅熔尽龙山雪，金波涌出西湖月。星宫琼浆天下无，九酝仙方谁漏泄。皇都春色满钱塘，苏小当垆酒倍香。席分珠履三千客，后列金钗十二行。一座行觞歌一曲，楼东声断楼西续。就中茜袖拥红牙，春葱不露人如玉。今年和气光华夷。游人不醉终不归。金貂玉尘宁论价，对月逢花能几时？有个酒仙人不识，幅巾大袖豪无敌。醉后题诗自不知，但见龙蛇满东壁。",
            "comment": ""
        },
        {
            "title": "�鹆旮�",
            "content": "真人地，瑞应待圣时。巩原西。荥河会，润洛与瀍伊。众水萦回。嵩高映抱，几叠屏帏。秀岭参差。遥山群凤随。共瞻陵寝浮佳气，非烟朝暮飞。龟筮告前期。奠收玉斝，筵卷时衣。銮辂晓驾载龙旗。路逶迟。铃歌怨、画翣引华芝。雾薄风微。真游远、闭宝阁金扉。侍女悲啼。玉阶春草滋。露桃结子灵椿翠，青车何日归。衔恨望西畿。便房一锁，夜台晓无期。",
            "comment": ""
        },
        {
            "title": "浣溪沙",
            "content": "一副纶竿一只船。蓑衣竹笠是生缘。五湖来往不知年。青嶂更无荣辱到，白头终没利名牵。芦花深处伴鸥眠。",
            "comment": ""
        },
        {
            "title": "六州",
            "content": "炎灵永。长乐助文明。居靖懿，敷皇化，四海升平。慈是宝、万物怀生。耀德不观兵。大治欢声。金辂饬、藻卫天行。春色满皇京。登歌清庙，神祈顾飨，瑄玉纯精。亿万载持盈。膺天贶。尤祥纷委来呈。木连芝三秀，玉烛协和平。仲春月、万杏初荣。整羽卫葱衡。亲款神明。九韶叠奏罄箫笙。上以继咸英。黄流玉瓒，殊庭肸蚃，宸仪回复，景祐遍寰瀛。",
            "comment": ""
        },
        {
            "title": "扑蝴蝶",
            "content": "烟条雨叶，绿遍江南岸。思归倦客，寻芳来较晚。岫边红日初斜，陌上飞花正满。凄凉数声羌管。怨春短。玉人应在，明月楼中画眉懒。蛮笺锦字，多时鱼雁断。恨随去水东流，事与行云共远。罗衾旧香犹暖。",
            "comment": ""
        },
        {
            "title": "菩萨蛮",
            "content": "蓂留四叶书云後。此日孙枝秀。爱他风味似吾人。却是笔头能篆、又能文。青青两鬓年方壮。儿女俱成长。要添富寿共荣华。教取一庭兰玉，共成家。",
            "comment": ""
        },
        {
            "title": "山丹花二首",
            "content": "烟红露缘晓风香，燕舞莺啼春日长。谁道使君贫且老，绣屏锦帐咽笙簧。",
            "comment": ""
        },
        {
            "title": "西江月",
            "content": "花下春光正好，柳边春色才多。雨声日夜长沧波。暗地芳心滴破。拍拍浪飞白雪，冥冥山点青螺。汀兰岸芷有情麽。还惜江城春过。",
            "comment": ""
        },
        {
            "title": "失调名",
            "content": "金猊香冷。",
            "comment": ""
        },
        {
            "title": "满庭芳",
            "content": "尽说烟消，皆言火灭，触来总是无明。不知不觉，怎得离众生。道本易行易晓，奈心迷、难晓难行。心魔障，未成大善，方寸不能营。同流听嘱咐，是非休辩，人我休争。叹行尸走骨，何辱何荣。急救自家性命，＊神和、清洁真形。灵灵语，蓬莱阆苑，三岛是前程。",
            "comment": ""
        },
        {
            "title": "六州",
            "content": "昭圣武，不战屈人兵。干戈戢，烽燧息，海宇清宁。民丰业，歌咏升平。愿咸归畎亩，力穑为甿。经界正、东作西成。农务轸皇情。躬亲耒耜，相劝深耕。人心感悦，击壤沸欢声。乘鸾辂，羽旗彩仗鲜明。传清跸，行黄道，缇骑出重城。仰瞻日表，映朱紘。环佩更锵鸣。百执公卿。不辞染履意专精。准拟奉粢盛。田多稼，风行遐迩，家家给足，胥庆三登。",
            "comment": ""
        },
        {
            "title": "绮罗香",
            "content": "酒醒後、一枕清风，梦断处、半窗残月。",
            "comment": ""
        },
        {
            "title": "木兰花/玉楼春",
            "content": "东风昨夜吹春昼。陡觉去年梅蕊旧。谁人能解把长绳，系得乌飞并兔走。清香潋滟杯中酒。新眼苗条江上柳。尊前莫惜玉颜酡。且喜一年年入手。",
            "comment": ""
        },
        {
            "title": "水调歌头",
            "content": "握虎符，持玉节，佩金鱼。三十正当方面，此事世间无。寄语东淮父老，夺我诗书元帅，於汝抑安乎。早早归廊庙，天下尽欢娱。",
            "comment": ""
        },
        {
            "title": "满庭芳",
            "content": "北斗璇魁，南闽元帅，西清真地行仙。东林白社，依约认前缘。霞洞天台万叠，记当时、秀减山川。三生梦，岩公宝刻，云锁石桥边。时度御炉吹雾，宫烛传烟。望图中家庆，朱紫蝉联。入见辕门佳节，到新春、长是开筵。明年看，五云深处，黄发映貂蝉。",
            "comment": ""
        },
        {
            "title": "步步高",
            "content": "二更里，白牛溪边睡。牧童醺醺醉。蓑笠堆。月下方堪把笛吹。乐然后，归去华胥国。得到华胥宽怀抱。闲把瑶琴操。声韵高。火里乌龟产白鹤。弄云萧。紫雾红光照。",
            "comment": ""
        },
        {
            "title": "�侣硭�",
            "content": "晓窗明，庭外寒梅向残月。吴溪庾岭，一枝偷把阳和泄。冰姿素艳，自然天赋，品格真殊常别。奈北人、不识南枝，唤作腊前杏先发。奇绝。照溪临水，素禽飞下，玉羽琼芳斗清洁。懊恨春来何晚，伤心邻妇争先折。多情立马，待得黄昏，疏影斜斜微酸结。恨马融、一声羌笛起处，纷纷落如雪。",
            "comment": ""
        },
        {
            "title": "导引",
            "content": "炎精凿乾，正统膺瑶历。万宇归神德。以圣继圣三后，光声明、扬典则。天清日润莹玉泽。华殿辉金碧。宸心思孝仙驭，三灵休、绥万亿。",
            "comment": ""
        },
        {
            "title": "瑞鹧鸪",
            "content": "柳未回青兰未芽。谁知此物在君家。绿窗借得先春手，黄蜡吹成耐冻花。衣麝暗薰香仿佛，山峰误认影横斜。凭君说与徐熙道，翰墨从今不足夸。",
            "comment": ""
        },
        {
            "title": "失调名",
            "content": "频歌覆手抛将过，两行人待看回筹。",
            "comment": ""
        },
        {
            "title": "导引",
            "content": "长乐晚彩戏莱衣。奄忽梦报仙期。帝乡渺渺乘鸾去，啼红嫔御不胜悲。苍梧烟水杳难追。肠断处、过江时。银涛千万叠，不知何处是瑶池。",
            "comment": ""
        },
        {
            "title": "题岳阳飞吟亭",
            "content": "觅官千里赴神京，钟老相传盖更倾。未必无心唐事业，金丹一粒误先生。",
            "comment": ""
        },
        {
            "title": "放榜诗（太和八年放榜，进士多贫士）",
            "content": "乞儿还有大通年，三十三人碗杖全。薛庶准前骑瘦马，范酂依旧盖番毡。",
            "comment": ""
        },
        {
            "title": "春从天上来",
            "content": "日月高奔。这奥妙机，尘世难闻。太一壶中，清江谷口，芝草发兰薰。看金莲佳景，吐庆云、开显生门。道惟尊。更资成万化，覆载乾坤。如何四时受用，要绵绵默默，固带深根。逆顺阴阳，穷通今古，应变无有如禅。此希夷至理，超名相、顿了天真。到头人。向华胥相会，同赏阳春。",
            "comment": ""
        },
        {
            "title": "桃源忆故人",
            "content": "园林万木凋零尽。惟是寒梅香喷。不许雪霜欺损。迥有天然性。南枝渐吐红苞嫩。冠绝夭桃繁杏。不记故人音信。对景成离恨。",
            "comment": ""
        },
        {
            "title": "壶中天/念奴娇",
            "content": "古来稀有，只闻道、是个人生七十。还遇小春梅蕊绽，对景装排绮席。云帔拖霞，朱颜晕酒，瑞气明南极。瑶池欢宴，玉杯争劝琼液。堪羡玉叶名郎，天潢毓秀，梧竹生标格。百万貔貅归总押，霸气豪无敌。藩屏皇家，荣封寿母，名著金闺籍。融融液液，共看桃结佳实。",
            "comment": ""
        },
        {
            "title": "汉宫春",
            "content": "玉减香销，被婵娟误我，临镜妆慵。无聊强开强解，蹙破眉峰。凭高望远，但断肠、残月初钟。须信道，承恩在貌，如何教妾为容。风暖鸟声和碎，更日高院静，花影重重。愁来待只殢酒，酒困愁浓。长门怨感，恨无金、卖赋临邛。翻动念，年年女伴，越溪共采芙蓉。",
            "comment": ""
        }
    ]
}