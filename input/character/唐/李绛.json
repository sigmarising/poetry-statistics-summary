{
    "dynasty": "唐",
    "author": "李绛",
    "poems": [
        {
            "title": "杏园联句",
            "content": "杏园千树欲随风，一醉同人此暂同。--群上司空老态忽忘丝管里，衰颜宜解酒杯中。--李绛曲江日暮残红在，翰苑年深旧事空。--白居易二十四年流落者，故人相引到花丛。--刘禹锡",
            "comment": ""
        },
        {
            "title": "花下醉中联句",
            "content": "共醉风光地，花飞落酒杯。--李绛残春犹可赏，晚景莫相催。--刘禹锡酒幸年年有，花应岁岁开。--白居易且当金韵掷，莫遣玉山颓。--李绛高会弥堪惜，良时不易陪。--庾承宣谁能拉花住，争换得春回。--刘禹锡我辈寻常有，佳人早晚来。--杨嗣复寄言三相府，欲散且裴回。--白居易",
            "comment": ""
        },
        {
            "title": "省试恩赐耆老布帛",
            "content": "涣汗中天发，殊私海外存。衰颜逢圣代，华发受皇恩。烛物明尧日，垂衣辟禹门。惜时悲落景，赐帛慰余魂。厚泽沾翔泳，微生保子孙。盛明今尚齿，欢奉九衢樽。",
            "comment": ""
        },
        {
            "title": "和裴相国答张秘书赠马诗",
            "content": "高才名价欲凌云，上驷光华远赠君。念旧露垂丞相简，感知星动客卿文。纵横逸气宁称力，驰骋长途定出群。伏枥莫令空度岁，黄金结束取功勋。",
            "comment": ""
        }
    ]
}