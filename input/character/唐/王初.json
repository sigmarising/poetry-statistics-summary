{
    "dynasty": "唐",
    "author": "王初",
    "poems": [
        {
            "title": "自和书秋",
            "content": "陇首斜飞避弋鸿，颓云萧索见层空。汉宫夜结双茎露，阊阖凉生六幕风。湘女怨弦愁不禁，鄂君香被梦难穷。江边两桨连歌渡，惊散游鱼莲叶东。",
            "comment": ""
        },
        {
            "title": "青帝",
            "content": "青帝邀春隔岁还，月娥孀独夜漫漫。韩凭舞羽身犹在，素女商弦调未残。终古兰岩栖偶鹤，从来玉谷有离鸾。几时幽恨飘然断，共待天池一水干。",
            "comment": ""
        },
        {
            "title": "雪霁",
            "content": "星榆叶叶昼离披，云粉千重凝不飞。昆玉楼台珠树密，夜来谁向月中归。",
            "comment": ""
        },
        {
            "title": "送陈校勘入宿",
            "content": "日落风回卷碧霓，芳蓬一夜拆龙泥。银台级级连清汉，桂子香浓月杵低。",
            "comment": ""
        },
        {
            "title": "立春后作",
            "content": "东君珂佩响珊珊，青驭多时下九关。方信玉霄千万里，春风犹未到人间。",
            "comment": ""
        },
        {
            "title": "银河",
            "content": "阊阖疏云漏绛津，桥头秋夜鹊飞频。犹残仙媛湔裙水，几见星妃度袜尘。历历素榆飘玉叶，涓涓清月湿冰轮。年来若有乘槎客，为吊波灵是楚臣。",
            "comment": ""
        },
        {
            "title": "舟次汴堤",
            "content": "曲岸兰丛雁飞起，野客维舟碧烟里。竿头五两转天风，白日杨花满流水。",
            "comment": ""
        },
        {
            "title": "望雪",
            "content": "银花珠树晓来看，宿醉初醒一倍寒。已似王恭披鹤氅，凭栏仍是玉栏干。",
            "comment": ""
        },
        {
            "title": "延平天庆观",
            "content": "剑化江边彩构新，层台不染玉梯尘。千章隐篆标龙简，一曲空歌降凤钧。岚气湿衣云叶晚，天香飘户月枝春。盟金早晚闻仙语，学种三芝伴羽人。",
            "comment": ""
        },
        {
            "title": "七夕",
            "content": "榆叶飘零碧汉流，玉蟾珠露两清秋。仙家若有单栖恨，莫向银台半夜游。",
            "comment": ""
        },
        {
            "title": "春日咏梅花二首",
            "content": "靓妆才罢粉痕新，递晓风回散玉尘。若遣有情应怅望，已兼残雪又兼春。青帝来时值远芳，残花残雪尚交光。隔年拟待春消息，得见春风已断肠。",
            "comment": ""
        },
        {
            "title": "书秋",
            "content": "千里南云度塞鸿，秋容无迹淡平空。人间玉岭清宵月，天上银河白昼风。潘赋登山魂易断，楚歌遗佩怨何穷。往来未若奇张翰，欲鲙霜鲸碧海东。",
            "comment": ""
        },
        {
            "title": "即夕",
            "content": "风幌凉生白袷衣，星榆才乱绛河低。月明休近相思树，恐有韩凭一处栖。",
            "comment": ""
        },
        {
            "title": "春日咏梅花",
            "content": "靓妆才罢粉痕新，迢递风回散玉尘。若遣有情应怅望，已兼残雪又兼春。",
            "comment": ""
        },
        {
            "title": "早春咏雪",
            "content": "句芒宫树已先开，珠蕊琼花斗剪裁。散作上林今夜雪，送教春色一时来。",
            "comment": ""
        },
        {
            "title": "梅花二首",
            "content": "应为阳春信未传，固将青艳属残年。东君欲待寻佳约，剩寄衣香与粉绵。迎春雪艳飘零极，度夕蟾华掩映多。欲托清香传远信，一枝无计奈愁何。",
            "comment": ""
        },
        {
            "title": "送王秀才谒池州吴都督",
            "content": "池阳去去跃雕鞍，十里长亭百草干。衣袂障风金镂细，剑光横雪玉龙寒。晴郊别岸乡魂断，晓树啼乌客梦残。南馆星郎东道主，摇鞭休问路行难。",
            "comment": ""
        },
        {
            "title": "春日咏梅花",
            "content": "青帝来时值远芳，残花残雪尚交光。隔年拟待春消息，得见春风已断肠。",
            "comment": ""
        },
        {
            "title": "送叶秀才",
            "content": "快骑璁珑刻玉羁，河梁返照上征衣。层冰春近蟠龙起，九泽云闲独鹤飞。行想北山清梦断，重游西洛故人稀。汉庭狗监深知己，有日前驱负弩归。",
            "comment": ""
        },
        {
            "title": "书秋",
            "content": "千时南云度塞鸿，秋云无迹淡平空。人间玉岭清霄月，天上银河白昼风。潘赋登山魂易断，楚歌遗佩怨何穷。往来未得如张翰，欲脍霜鲸碧海东。",
            "comment": ""
        }
    ]
}