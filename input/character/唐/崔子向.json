{
    "dynasty": "唐",
    "author": "崔子向",
    "poems": [
        {
            "title": "题越王台",
            "content": "越井岗头松柏老，越王台上生秋草。古木多年无子孙，牛羊践踏成官道。",
            "comment": ""
        },
        {
            "title": "送惟详律师自越之义兴",
            "content": "阳羡诸峰顶，何曾异剡山。雨晴人到寺，木落夜开关。缝衲纱灯亮，看心锡仗闲。西方知有社，未得与师还。",
            "comment": ""
        },
        {
            "title": "上鲍大夫",
            "content": "行尽江南塞北时，无人不诵鲍家诗。东堂桂树何年折，直至如今少一枝。",
            "comment": ""
        }
    ]
}