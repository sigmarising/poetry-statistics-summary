{
    "dynasty": "唐",
    "author": "徐知仁",
    "poems": [
        {
            "title": "奉和圣制送张说巡边",
            "content": "圣德膺三统，皇恩被八埏。大明均照物，小丑未宁边。国相台衡重，元戎庙略宣。紫泥方受命，黄石乃推贤。问罪阴山下，安人属国前。度关行照月，乘障坐消烟。北阙纡宸藻，南桥列祖筵。耀威当夏日，杀气指秋天。鞞鼓鼋鼍振，旌旗鸟兽悬。由来词翰手，今见勒燕然。",
            "comment": ""
        }
    ]
}