{
    "dynasty": "唐",
    "author": "贺敱",
    "poems": [
        {
            "title": "奉和九月九日应制",
            "content": "商飙凝素籥，玄览贲黄图。晓霜惊断雁，晨吹结栖乌。寒花低岸菊，凉叶下庭梧。泽宫申旧典，相圃叶前模。玉砌分雕戟，金沟转镂衢。带星飞夏箭，映月上轩弧。庆展簪裾洽，恩融雨露濡。天文发丹篆，宝思掩玄珠。承欢徒抃舞，负弛窃忘躯。第四十六卷",
            "comment": ""
        }
    ]
}