{
    "dynasty": "唐",
    "author": "鲍防",
    "poems": [
        {
            "title": "人日陪宣州范中丞传正与范侍御传真宴东峰亭",
            "content": "人日春风绽早梅，谢家兄弟看花来。吴姬对酒歌千曲，秦女留人酒百杯。丝柳向空轻婉转，玉山看日渐裴回。流光易去欢难得，莫厌频频上此台。",
            "comment": ""
        },
        {
            "title": "秋暮忆中秋夜与王璠侍御赏月,因怆远离聊以",
            "content": "前月月明夜，美人同远光。清尘一以间，今夕坐相忘。风落芙蓉露，疑余绣被香。",
            "comment": ""
        },
        {
            "title": "元日早朝行",
            "content": "乾元发生春为宗，盛德在木斗建东。东方岁星大明宫，南山喜气摇晴空。望云五等舞万玉，献寿一声出千峰。文昌随彩礼乐正，太平下直旌旗红。师旷应律调黄钟，王良运策调时龙。玄冥无事归朔土，青帝放身入朱宫。九韶九变五声里，四方四友一身中。天何言哉乐无穷，广成彭祖为三公。野臣潜随击壤老，日下鼓腹歌可封。",
            "comment": ""
        },
        {
            "title": "上巳寄孟中丞",
            "content": "世间禊事风流处，镜里云山若画屏。今日会稽王内史，好将宾客醉兰亭。",
            "comment": ""
        },
        {
            "title": "杂感",
            "content": "汉家海内承平久，万国戎王皆稽首。天马常衔苜蓿花，胡人岁献葡萄酒。五月荔枝初破颜，朝离象郡夕函关。雁飞不到桂阳岭，马走先过林邑山。甘泉御果垂仙阁，日暮无人香自落。远物皆重近皆轻，鸡虽有德不如鹤。",
            "comment": "【注释】①天马：谓异国所进骏马。《史记·大宛列传》：“汉武帝得乌孙马，又得大宛汗血马，名之曰天马。” ②苜蓿：植物名，豆科，一年生或多年生草本。汉武帝时(公元前126年)张骞出使西域，从大宛国带回紫苜蓿种子。《史记·大宛列传》：“(大宛)俗嗜酒，马嗜苜蓿，汉使取其实来，于是天子始种苜蓿、葡萄肥饶地。” ③胡人：即指大宛人。大宛，在今中亚的费尔干纳盆地。公元前102年大宛降汉，东汉初大宛曾附属于莎车，南北朝时称破洛那。唐玄宗天宝三载(公元744年)，玄宗改其国号为宁远，并封宗室女为和义公主，嫁给宁远王。《杂感》是一首七言古诗。这两句是说，天下承平日久，边防巩固，外族臣服。天马常以西域引种的苜蓿作为饲料，西北边境的胡人岁岁献上香醇的葡萄酒。诗句委婉曲折地表达出承平之态，助长了唐玄宗的腐化，致使朝政日非，孕育着严重的危机。蕴藉深沉，言在此，意在彼，耐人仔细寻味。--引自李济洲编著之《全唐诗佳句赏析》http://tshjj.yeah.net/"
        },
        {
            "title": "状江南·孟春",
            "content": "江南孟春天，荇叶大如钱。白雪装梅树，青袍似葑田。",
            "comment": ""
        },
        {
            "title": "送薛补阙入朝",
            "content": "平原门下十馀人，独受恩多未杀身。每叹陆家兄弟少，更怜杨氏子孙贫。柴门岂断施行马，鲁酒那堪醉近臣。赖有军中遗令在，犹将谈笑对风尘。",
            "comment": ""
        }
    ]
}