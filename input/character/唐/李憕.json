{
    "dynasty": "唐",
    "author": "李憕",
    "poems": [
        {
            "title": "奉和圣制从蓬莱向兴庆阁道中留春雨中春望之",
            "content": "别馆春还淑气催，三宫路转凤凰台。云飞北阙轻阴散，雨歇南山积翠来。御柳遥随天仗发，林花不待晓风开。已知圣泽深无限，更喜年芳入睿才。",
            "comment": ""
        },
        {
            "title": "和户部杨员外伯成寓直",
            "content": "落日弥纶地，公才画省郎。词惊起草笔，坐引护衣香。双阙天河近，千门夕漏长。遥知台上宿，不独有文强。",
            "comment": ""
        },
        {
            "title": "同望幸新亭赐钱公宴",
            "content": "感梦通玄化，覃恩降紫宸。赐钱开汉府，分帛醉尧人。地隔朝宗庆，亭临卜洛新。行看广云雨，二月次东巡。",
            "comment": ""
        }
    ]
}