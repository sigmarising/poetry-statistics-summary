{
    "dynasty": "唐",
    "author": "慧宣",
    "poems": [
        {
            "title": "秋日游东山寺寻殊昙二法师",
            "content": "木落树萧槮，水清流 寂。属此悲哉气，复兹羁旅戚。奚用写烦忧，山泉恣游历。万丈窥深涧，千寻仰绝壁。傍岭竹参差，缘崖藤幂罒历。行行极幽邃，去去逾空寂。果值息心侣，乔枝方挂锡。围绕悉栴檀，纯良岂沙砾。妙法诚无比，深经解怨敌。心欢即顶礼，道存仍目击。慧刀幸已逢，疑网于焉析。岂直却烦恼，方期拯沈溺。",
            "comment": ""
        },
        {
            "title": "句",
            "content": "如蒙一被服，方堪称福田。",
            "comment": ""
        },
        {
            "title": "奉和窦使君同恭法师咏高僧二首·释僧肇",
            "content": "般若唯绝凿，涅槃固无名。先贤未始觉，之子唱希声。秦王嗟理诣，童寿揖词清。徽音闻庐岳，精难动中京。适验方袍里，奇才复挺生。",
            "comment": ""
        },
        {
            "title": "奉和窦使君同恭法师咏高僧二首·竺佛图澄",
            "content": "大誓悯涂炭，乘机入生死。中州法既弘，葛陂暴亦止。乳孔光一室，掌镜彻千里。道盛咒莲华，灾生吟棘子。埋石缘虽谢，流沙化方始。",
            "comment": ""
        }
    ]
}