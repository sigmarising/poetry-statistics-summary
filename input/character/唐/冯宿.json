{
    "dynasty": "唐",
    "author": "冯宿",
    "poems": [
        {
            "title": "酬白乐天刘梦得（一作尹河南酬乐天梦得）",
            "content": "共称洛邑难其选，何幸天书用不才。遥约和风新草木，且令新雪静尘埃。临岐有愧倾三省，别酌无辞醉百杯。明岁杏园花下集，须知春色自东来。",
            "comment": ""
        },
        {
            "title": "御沟新柳",
            "content": "夹道天渠远，垂丝御柳新。千条宜向日，万户共迎春。轻翠含烟发，微音逐吹频。静看思渡口，回望忆江滨。袅袅分游骑，依依驻旅人。阳和如可及，攀折在兹辰。",
            "comment": ""
        }
    ]
}