{
    "dynasty": "唐",
    "author": "王涣",
    "poems": [
        {
            "title": "上裴侍郎",
            "content": "青衿七十榜三年，建礼含香次第迁。珠彩下连星错落，桂花曾对月婵娟。玉经磨琢多成器，剑拔沈埋更倚天。应念衔恩最深者，春来为寿拜尊前。",
            "comment": ""
        },
        {
            "title": "昭庆寺看芍药",
            "content": "一半春光过牡丹，又开芍药遍禅关。久辜佳约违莲社，今续清欢到宝蓝。垂露几团花面湿，东风一阵燕泥寒。酒边何味呈奇供，绿笋朱樱正满盘。",
            "comment": ""
        },
        {
            "title": "悼亡",
            "content": "春来得病夏来加，深掩妆窗卧碧纱。为怯暗藏秦女扇，怕惊愁度阿香车。腰肢暗想风欺柳，粉态难忘露洗花。今日青门葬君处，乱蝉衰草夕阳斜。",
            "comment": ""
        },
        {
            "title": "念奴娇",
            "content": "水沉香霭，满钱塘千里，秋烟如织。万井欢声瞻宝钱，遥指明星南极。辇路看花，神旗垂彩，名冠金门籍。平阳家世，凌烟都减颜色。须信勋业风流，阳春有脚，到处开桃李。洊拥油幢宸眷重，吴越江南江北。认取疏梅，东君深意，遣调羹消息。凤书飞下，绿槐元自相识。",
            "comment": ""
        },
        {
            "title": "睢阳五老会诗",
            "content": "分曹归政养耆年，李下何由更正冠。贤相赋诗同啸傲，圣君优诏去盘桓。庞眉老叟俱称寿，凌雪乔松岂畏寒。屈指五人齐五福，乡人须作二疏看。",
            "comment": ""
        },
        {
            "title": "惆怅诗十二首",
            "content": "八蚕薄絮鸳鸯绮，半夜佳期并枕眠。钟动红娘唤归去，对人匀泪拾金钿。李夫人病已经秋，汉武看来不举头。得所浓华销歇尽，楚魂湘血一生休。谢家池馆花笼月，萧寺房廊竹飐风。夜半酒醒凭槛立，所思多在别离中。隋师战舰欲亡陈，国破应难保此身。诀别徐郎泪如雨，镜鸾分后属何人。七夕琼筵随事陈，兼花连蒂共伤神。蜀王殿里三更月，不见骊山私语人。夜寒春病不胜怀，玉瘦花啼万事乖。薄幸檀郎断芳信，惊嗟犹梦合欢鞋。呜咽离声管吹秋，妾身今日为君休。齐奴不说平生事，忍看花枝谢玉楼。青丝一绺堕云鬟，金剪刀鸣不忍看。持谢君王寄幽怨，可能从此住人间。陈宫兴废事难期，三阁空余绿草基。狎客沦亡丽华死，他年江令独来时。晨肇重来路已迷，碧桃花谢武陵溪。仙山目断无寻处，流水潺湲日渐西。少卿降北子卿还，朔野离觞惨别颜。却到茂陵唯一恸，节毛零落鬓毛斑。梦里分明入汉宫，觉来灯背锦屏空。紫台月落关山晓，肠断君恩信画工。",
            "comment": ""
        }
    ]
}