{
    "dynasty": "唐",
    "author": "韩熙载",
    "poems": [
        {
            "title": "书歌妓泥金带",
            "content": "风柳摇摇无定枝，阳台云雨梦中归。他年蓬岛音尘断，留取尊前旧舞衣。",
            "comment": ""
        },
        {
            "title": "送徐铉流舒州",
            "content": "昔年凄断此江湄，风满征帆泪满衣。今日重怜鴒羽，不堪波上又分飞。",
            "comment": ""
        },
        {
            "title": "感怀诗二章奉使中原署馆壁",
            "content": "仆本江北人，今作江南客。再去江北游，举目无相识。金风吹我寒，秋月为谁白。不如归去来，江南有人忆。未到故乡时，将为故乡好。及至亲得归，争如身不到。目前相识无一人，出入空伤我怀抱。风雨萧萧旅馆秋，归来窗下和衣倒。梦中忽到江南路，寻得花边旧居处。桃脸蛾眉笑出门，争向前头拥将去。",
            "comment": ""
        },
        {
            "title": "溧水无相寺赠僧",
            "content": "无相景幽远，山屏四面开。凭师领鹤去，待我挂冠来。药为依时采，松宜绕舍栽。林泉自多兴，不是效刘雷。",
            "comment": ""
        },
        {
            "title": "句",
            "content": "几人平地上，看我半天中。",
            "comment": ""
        }
    ]
}