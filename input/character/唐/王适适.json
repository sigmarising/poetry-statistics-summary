{
    "dynasty": "唐",
    "author": "王适适",
    "poems": [
        {
            "title": "杂曲歌辞·古离别",
            "content": "昔岁惊杨柳，高楼悲独守。今年芳树枝，孤栖怨别离。珠帘昼不卷，罗幔晓长垂。苦调琴先觉，愁容镜独知。频来雁度无消息，罢去鸳文何用织。夜还罗帐空有情，春着裙腰自无力。青轩桃李落纷纷，紫庭兰蕙日氛氲。已能憔悴今如此，更复含情一待君。",
            "comment": ""
        }
    ]
}