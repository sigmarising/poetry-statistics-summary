{
    "dynasty": "唐",
    "author": "虞世南",
    "poems": [
        {
            "title": "侍宴归雁堂",
            "content": "歌堂面渌水，舞馆接金塘。竹开霜后翠，梅动雪前香。凫归初命侣，雁起欲分行。刷羽同栖集，怀恩愧稻粱。",
            "comment": ""
        },
        {
            "title": "赋得临池竹应制",
            "content": "葱翠梢云质，垂彩映清池。波泛含风影，流摇防露枝。龙鳞漾嶰谷，凤翅拂涟漪。欲识凌冬性，唯有岁寒知。",
            "comment": ""
        },
        {
            "title": "奉和出颍至淮应令",
            "content": "良晨喜利涉，解缆入淮浔。寒流泛鹢首，霜吹响哀吟。潜鳞波里跃，水鸟浪前沉。邗沟非复远，怅望悦宸襟。",
            "comment": ""
        },
        {
            "title": "奉和献岁宴宫臣",
            "content": "履端初起节，长苑命高筵。肆夏喧金奏，重润响朱弦。春光催柳色，日彩泛槐烟。微臣同滥吹，谬得仰钧天。",
            "comment": ""
        },
        {
            "title": "发营逢雨应诏",
            "content": "豫游欣胜地，皇泽乃先天。油云阴御道，膏雨润公田。陇麦沾逾翠，山花湿更然。稼穑良所重，方复悦丰年。",
            "comment": ""
        },
        {
            "title": "相和歌辞·饮马长城窟行",
            "content": "驰马渡河干，流深马渡难。前逢锦车使，都护在楼兰。轻骑犹衔勒，疑兵尚解鞍。温池下绝涧，栈道接危峦。拓地勋未赏，亡城律讵宽。有月关犹暗，经春陇尚寒。云昏无复影，冰合不闻湍。怀君不可遇，聊持报一餐。",
            "comment": ""
        },
        {
            "title": "初晴应教",
            "content": "初日明燕馆，新溜满梁池。归云半入岭，残滴尚悬枝。",
            "comment": ""
        },
        {
            "title": "凌晨早朝",
            "content": "万瓦宵光曙，重檐夕雾收。玉花停夜烛，金壶送晓筹。日晖青琐殿，霞生结绮楼。重门应启路，通籍引王侯。",
            "comment": ""
        },
        {
            "title": "咏萤",
            "content": "的历流光小，飘飖弱翅轻。恐畏无人识，独自暗中明。",
            "comment": ""
        },
        {
            "title": "相和歌辞·飞来双白鹤",
            "content": "飞来双白鹤，奋翼远凌烟。双栖集紫盖，一举背青田。飏影过伊洛，流声入管弦。鸣群倒景外，刷羽阆风前。映海疑浮雪，拂涧泻飞泉。燕雀宁知去，蜉蝣不识还。何言别俦侣，从此间山川。顾步已相失，裴回反自怜。危心犹警露，哀响讵闻天。无因振六翮，轻举复随仙。",
            "comment": ""
        },
        {
            "title": "相和歌辞·中妇织流黄",
            "content": "寒闺织素锦，含怨敛双蛾。综新交缕涩，经脆断丝多。衣香逐举袖，钏动应鸣梭。还恐裁缝罢，无信达交河。",
            "comment": ""
        },
        {
            "title": "奉和幽山雨后应令",
            "content": "肃城邻上苑，黄山迩桂宫。雨歇连峰翠，烟开竟野通。排虚翔戏鸟，跨水落长虹。日下林全暗，云收岭半空。山泉鸣石涧，地籁响岩风。",
            "comment": ""
        },
        {
            "title": "蝉",
            "content": "垂绥饮清露，流响出疏桐。居高声自远，非是藉秋风。",
            "comment": "【注释】(1)绥:古人结在颔下的帽带下垂部分,蝉的头部伸出的触须,形状与其有些相似.【简析】:古人以蝉居高饮露象征高洁，作者以比兴和寄托的手法，表达自己的情操。本诗与骆宾王、李商隐的《咏蝉》同为当时咏蝉诗三绝。这是初唐名臣虞世南的一首咏物诗，咏物中尤多寄托，具有浓郁的象征性。句句写的是蝉的形体、习性和声音，而句句又暗示着诗人高洁清远的品行志趣，物我互释，咏物的深层意义是咏人。关键要把握住蝉的某些别有意味的具体特征，从中找出艺术上的契合点。垂��ruí音近于“锐”），是古代官帽打结下垂的带子，也指蝉的下巴上与帽带相似的细嘴。蝉用细嘴吮吸清露，由于语义双关，暗示着冠缨高官要戒绝腐败，追求清廉。蝉居住在挺拔疏朗的梧桐上，与那些在腐草烂泥中打滚的虫类自然不同，因此它的声音能够流丽响亮。诗的最后评点道，这完全是由于蝉能够“居高声自远，而不是由于凭借秋风一类外力所致。这些诗句的弦外之音，它们所隐喻的深层意义无非是说，做官做人应该立身高处，德行高洁，才能说话响亮，声名远播。这种居高致远完全来自人格美的力量，绝非依凭见风使舵，或者什么权势、关节和捧场所能得到的。实际上，咏蝉包含着虞世南的夫子自道。他作为唐贞观年间画像悬挂在凌烟阁的二十四勋臣之一，名声在于博学多能，高洁耿介，与唐太宗谈论历代帝王为政得失，能够直言善谏，为贞观之治作出独特贡献。为此，唐太宗称他有“五绝”（德行、忠直、博学、文辞、书翰），并赞叹：“群臣皆如虞世南，天下何忧不理！”从他不是以鲲鹏鹰虎，而是以一只不甚起眼的蝉来自况，也可见其老成谨慎，以及有自知之明。--杨　义　　这首托物寓意的小诗，是唐人咏蝉诗中时代最早的一首，很为后世人称道。　　首句“垂緌饮清露”，“緌”是古人结在颔下的帽带下垂部分，蝉的头部有伸出的触须，形状好象下垂的冠缨，故说“垂緌”。古人认为蝉生性高洁，栖高饮露，故说“饮清露”。这一句表面上是写蝉的形状与食性，实际上处处含比兴象征。“垂緌”暗示显宦身分（古代常以“冠缨”指代贵宦）。这显贵的身分地位在一般人心目中，是和“清”有矛盾甚至不相容的，但在作者笔下，却把它们统一在“垂緌饮清露”的形象中了。这“贵”与“清”的统一，正是为三四两句的“清”无须藉“贵”作反铺垫，笔意颇为巧妙。　　次句“流响出疏桐”写蝉声之远传。梧桐是高树，着一“疏”字，更见其枝干的高挺清拔，且与末句“秋风”相应。“流响”状蝉声的长鸣不已，悦耳动听，着一“出”字，把蝉声传送的意态形象化了，仿佛使人感受到蝉声的响度与力度。这一句虽只写声，但读者从中却可想见人格化了的蝉那种清华隽朗的高标逸韵。有了这一句对蝉声远传的生动描写，三四两句的发挥才字字有根。　　“居高声自远，非是藉秋风”，这是全篇比兴寄托的点睛之笔。它是在上两句的基础上引发出来的诗的议论。蝉声远传，一般人往往以为是藉助于秋风的传送，诗人却别有会心，强调这是由于“居高”而自能致远。这种独特的感受蕴含一个真理：立身品格高洁的人，并不需要某种外在的凭藉（例如权势地位、有力者的帮助），自能声名远播，正象曹丕在《典论·论文》中所说的那样，“不假良史之辞，不托飞驰之势，而声名自传于后。”这里所突出强调的是人格的美，人格的力量。两句中的“自”字、“非”字，一正一反，相互呼应，表达出对人的内在品格的热情赞美和高度自信，表现出一种雍容不迫的风度气韵。唐太宗曾经屡次称赏虞世南的“五绝”（德行、忠直、博学、文词、书翰），诗人笔下的人格化的“蝉”，可能带有自况的意味吧。沈德潜说：“咏蝉者每咏其声，此独尊其品格。”（《唐诗别裁》）这确是一语破的之论。　　清施补华《岘佣说诗》云：“三百篇比兴为多，唐人犹得此意。同一咏蝉，虞世南‘居高声自远，端不藉秋风’，是清华人语；骆宾王‘露重飞难进，风多响易沉’，是患难人语；李商隐‘本以高难饱，徒劳恨费声’，是牢骚人语。比兴不同如此。”这三首诗都是唐代托咏蝉以寄意的名作，由于作者地位、遭际、气质的不同，虽同样工于比兴寄托，却呈现出殊异的面貌，构成富有个性特征的艺术形象，成为唐代文坛“咏蝉”诗的三绝。　　（刘学锴）http://estar.rdfz.cn/RESOURCE/GZ/GZYW/YWBL/TCJS/2992_SR.htm"
        },
        {
            "title": "赋得慎罚",
            "content": "帝图光往册，上德表鸿名。道冠二仪始，风高三代英。乐和知化洽，讼息表刑清。罚轻犹在念，勿喜尚留情。明慎全无枉，哀矜在好生。五疵过亦察，二辟理弥精。幪巾示廉耻，嘉石务详平。每削繁苛性，常深恻隐诚。政宽思济猛，疑罪必从轻。于张惩不滥，陈郭宪无倾。刑措谅斯在，欢然仰颂声。",
            "comment": ""
        },
        {
            "title": "侍宴应诏赋韵得前字",
            "content": "芬芳禁林晚，容与桂舟前。横空一鸟度，照水百花然。绿野明斜日，青山澹晚烟。滥陪终宴赏，握管类窥天。",
            "comment": ""
        },
        {
            "title": "出塞",
            "content": "上将三略远，元戎九命尊。缅怀古人节，思酬明主恩。山西多勇气，塞北有游魂。扬桴上陇坂，勒骑下平原。誓将绝沙漠，悠然去玉门。轻赍不遑舍，惊策骛戎轩。凛凛边风急，萧萧征马烦。雪暗天山道，冰塞交河源。雾锋黯无色，霜旗冻不翻。耿介倚长剑，日落风尘昏。",
            "comment": ""
        },
        {
            "title": "奉和咏日午",
            "content": "高天净秋色，长汉转曦车。玉树阴初正，桐圭影未斜。翠盖飞圆彩，明镜发轻花。再中良表瑞，共仰璧晖赊。",
            "comment": ""
        },
        {
            "title": "从军行二首（一作拟古）",
            "content": "涂山烽候惊，弭节度龙城。冀马楼兰将，燕犀上谷兵。剑寒花不落，弓晓月逾明。凛凛严霜节，冰壮黄河绝。蔽日卷征蓬，浮天散飞雪。全兵值月满，精骑乘胶折。结发早驱驰，辛苦事旌麾。马冻重关冷，轮摧九折危。独有西山将，年年属数奇。烽火发金微，连营出武威。孤城塞云起，绝阵虏尘飞。侠客吸龙剑，恶少缦胡衣。朝摩骨都垒，夜解谷蠡围。萧关远无极，蒲海广难依。沙磴离旌断，晴川候马归。交河梁已毕，燕山旆欲挥。方知万里相，侯服见光辉。",
            "comment": ""
        },
        {
            "title": "奉和月夜观星应令",
            "content": "早秋炎景暮，初弦月彩新。清风涤暑气，零露净嚣尘。薄雾销轻縠，鲜云卷夕鳞。休光灼前曜，瑞彩接重轮。缘情扌离圣藻，并作命徐陈。宿草诚渝滥，吹嘘偶仆绅。天文岂易述，徒知仰北辰。",
            "comment": ""
        },
        {
            "title": "相和歌辞·怨歌行",
            "content": "紫殿秋风冷，雕甍白日沉。裁纨凄断曲，织素别离心。掖庭羞改画，长门不惜金。宠移恩稍薄，情疏恨转深。香销翠羽帐，弦断凤凰琴。镜前红粉歇，阶上绿苔侵。谁言掩歌扇，翻作白头吟。",
            "comment": ""
        },
        {
            "title": "奉和咏风应魏王教",
            "content": "逐舞飘轻袖，传歌共绕梁。动枝生乱影，吹花送远香。",
            "comment": ""
        },
        {
            "title": "赋得吴都",
            "content": "画野通淮泗，星躔应斗牛。玉牒宏图表，黄旗美气浮。三分开霸业，万里宅神州。高台临茂苑，飞阁跨澄流。江涛如素盖，海气似朱楼。吴趋自有乐，还似镜中游。",
            "comment": ""
        },
        {
            "title": "杂曲歌辞·结客少年场行",
            "content": "韩魏多奇节，倜傥遗名利。共矜然诺心，各负纵横志。结友一言重，相思千里至。绿沈明月弦，金络浮云辔。吹箫入吴市，击筑游燕肆。寻源博望侯，结客远相求。少年重一顾，长驱背陇头。焰焰霜戈动，耿耿剑虹浮。天山冬夏雪，交河南北流。云起龙沙暗，木落雁行秋。轻生殉知己，非是为身谋。",
            "comment": ""
        },
        {
            "title": "奉和幸江都应诏",
            "content": "南国行周化，稽山秘夏图。百王岂殊轨，千载协前谟。肆觐遵时豫，顺动悦来苏。安流进玉轴，戒道翼金吾。龙旂焕辰象，凤吹溢川涂。封唐昔敷锡，分陕被荆吴。沐道咸知让，慕义久成都。冬律初飞管，阳鸟正衔芦。严飙肃林薄，暧景澹江湖。鸿私浃幽远，厚泽润凋枯。虞琴起歌咏，汉筑动巴歈。多幸沾行苇，无庸类散樗。",
            "comment": ""
        },
        {
            "title": "咏舞",
            "content": "繁弦奏渌水，长袖转回鸾。一双俱应节，还似镜中看。",
            "comment": ""
        },
        {
            "title": "应诏嘲司花女",
            "content": "学画鸦黄半未成，垂肩享单袖太憨生。缘憨却得君王惜，长把花枝傍辇行。第三十七卷",
            "comment": ""
        },
        {
            "title": "奉和至寿春应令",
            "content": "瑶山盛风乐，南巡务逸游。如何事巡抚，民瘼谅斯求。文鹤扬轻盖，苍龙饰桂舟。泛沫萦沙屿，寒澌拥急流。路指八仙馆，途经百尺楼。眷言昔游践，回驾且淹留。后车喧凤吹，前旌映彩旒。龙骖驻六马，飞阁上三休。调谐金石奏，欢洽羽觞浮。天文徒可仰，何以厕琳球。",
            "comment": ""
        },
        {
            "title": "春夜",
            "content": "春苑月裴回，竹堂侵夜开。惊鸟排林度，风花隔水来。",
            "comment": ""
        },
        {
            "title": "和銮舆顿戏下（一作追从銮舆夕顿戏下应令）",
            "content": "重轮依紫极，前耀奉丹霄。天经恋宸扆，帝命扈仙镳。乘星开鹤禁，带月下虹桥。银书含晓色，金辂转晨飙。雾澈轩营近，尘暗苑城遥。莲花分秀萼，竹箭下惊潮。抚己惭龙干，承恩集凤条。瑶山盛风乐，抽简荐徒谣。",
            "comment": ""
        },
        {
            "title": "门有车马客",
            "content": "陈遵重交结，田蚡擅豪华。曲台临上路，高轩抵狭斜。赭汗千金马，绣轴五香车。白鹤随飞盖，朱鹭入鸣笳。夏莲开剑水，春桃发绶花。高谈辩飞兔，扌离藻握灵蛇。逢恩出毛羽，失路委泥沙。暧暧风烟晚，路长归骑远。日斜青琐第，尘飞金谷苑。危弦促柱奏巴渝，遗簪堕珥解罗襦。如何守直道，翻使谷名愚。",
            "comment": ""
        },
        {
            "title": "相和歌辞·门有车马客行",
            "content": "财雄重交结，戚里擅豪华。曲台临上路，高门抵狭斜。赭汗千金马，绣毂五香车。白鹤随飞盖，朱鹭入鸣笳。夏莲开剑水，春桃发露花。轻裙染回雪，浮蚁泛流霞。高谈辨飞兔，扌离藻握灵蛇。逢恩借羽翼，失路委泥沙。暧暧风烟晚，路长归骑远。日斜青琐第，尘飞金谷苑。危弦促柱奏巴渝，遗簪堕珥解罗襦。如何守直道，翻使谷名愚。",
            "comment": ""
        }
    ]
}