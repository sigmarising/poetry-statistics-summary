{
    "dynasty": "唐",
    "author": "罗隐",
    "poems": [
        {
            "title": "寄西华黄炼师",
            "content": "西华有路入中华，依约山川认永嘉。羽客昔时留筱簜，故人今又种烟霞。坛高已降三清鹤，海近应通八月槎。盛事两般君总得，老莱衣服戴颙家。",
            "comment": ""
        },
        {
            "title": "中元夜泊淮口",
            "content": "木叶回飘水面平，偶因孤棹已三更。秋凉雾露侵灯下，夜静鱼龙逼岸行。欹枕正牵题柱思，隔楼谁转绕梁声？锦帆天子狂魂魄，应过扬州看月明。",
            "comment": ""
        },
        {
            "title": "题新榜（在浙幕，沈崧得新榜示，题其末）",
            "content": "黄土原边狡兔肥，犬如流电马如飞。灞陵老将无功业，犹忆当时夜猎归。",
            "comment": ""
        },
        {
            "title": "题磻溪垂钓图（钱氏有国，西湖渔者日纳鱼数",
            "content": "吕望当年展庙谟，直钩钓国更谁如。若教生在西湖上，也是须供使宅鱼。",
            "comment": ""
        },
        {
            "title": "南园题（一本少起四句，注云阙题）",
            "content": "搏击路终迷，南园且灌畦。敢言逃俗态，自是乐幽栖。叶长春松阔，科圆早薤齐。雨沾虚槛冷，雪压远山低。竹好还成径，桃夭亦有蹊。小窗奔野马，闲瓮养醯鸡。水石心逾切，烟霄分已暌。病怜王猛畚，愚笑隗嚣泥。泽国潮平岸，江村柳覆堤。到头乘兴是，谁手好提携。",
            "comment": ""
        },
        {
            "title": "小松（一作杜荀鹤诗，非）",
            "content": "已有清阴逼座隅，爱声仙客肯过无。陵迁谷变须高节，莫向人间作大夫。",
            "comment": ""
        },
        {
            "title": "帝幸蜀（乾符岁，一作狄归昌诗）",
            "content": "马嵬山色翠依依，又见銮舆幸蜀归。泉下阿蛮应有语，这回休更怨杨妃。",
            "comment": ""
        },
        {
            "title": "寄苏拾遗（拾遗，许公之后，今犹居开元中旧",
            "content": "早岁长杨赋，当年谏猎书。格高时辈伏，言数宦情疏。慷慨传丹桂，艰难保旧居。退朝观藁草，能望马相如。",
            "comment": ""
        },
        {
            "title": "西塞山（在武昌界，孙吴以之为西塞）",
            "content": "吴塞当时指此山，吴都亡后绿孱颜。岭梅乍暖残妆恨，沙鸟初晴小队闲。波阔鱼龙应混杂，壁危猿狖奈奸顽。会将一副寒蓑笠，来与渔翁作往还。",
            "comment": ""
        },
        {
            "title": "往年进士赵能卿尝话金庭胜事，见示叙",
            "content": "会稽诗客赵能卿，往岁相逢话石城。正恨故人无上寿，喜闻良宰有高情。山朝佐命层层耸，水接飞流步步清。两火一刀罹乱后，会须乘兴雪中行。",
            "comment": ""
        },
        {
            "title": "尚父偶建小楼，特摛丽藻绝句不敢称扬三首",
            "content": "结构叨冯柱石才，敢期幢盖此裴回。阳春曲调高谁和，尽日焚香倚隗台。玳簪珠履愧非才，时凭阑干首重回。只待淮妖剪除后，别倾卮酒贺行台。阑槛初成愧楚才，不知星彩尚迂回。风流孔令陶钧外，犹记山妖逼小台。",
            "comment": ""
        },
        {
            "title": "席上歌水调",
            "content": "余声宛宛拂庭梅，通济渠边去又回。若使炀皇魂魄在，为君应合过江来。",
            "comment": ""
        },
        {
            "title": "镇海军所贡",
            "content": "檐前飞雪扇前尘，千里移添上苑春。他日丁宁柿林院，莫宣恩泽与闲人。",
            "comment": ""
        },
        {
            "title": "杏花",
            "content": "暖气潜催次第春，梅花已谢杏花新。半开半落闲园里，何异荣枯世上人？",
            "comment": ""
        },
        {
            "title": "题杜甫集",
            "content": "楚水悠悠浸楚亭，楚南天地两无情。忍交孙武重泉下，不见时人说用兵。",
            "comment": ""
        },
        {
            "title": "泾溪",
            "content": "泾溪石险人竞惧，终岁不闻倾覆人。却是平流无石处，时时闻说有沈沦。",
            "comment": ""
        },
        {
            "title": "句",
            "content": "夏窗七叶连阴暗。，赖家桥上潏河边。细看月轮真有意，已知青桂近嫦娥。一个祢衡容不得，思量黄祖谩英雄。张华谩出如丹语，不及刘侯一纸书。山雨霏微宿上亭，雨中因想雨淋铃。老僧斋罢关门睡，不管波涛四面生。",
            "comment": ""
        },
        {
            "title": "竹下残雪",
            "content": "墙下浓阴对此君，小山尖险玉为群。夜来解冻风虽急，不向寒城减一分。",
            "comment": ""
        },
        {
            "title": "宫词",
            "content": "巧画蛾眉独出群，当时人道便承恩。经年不见君王面，落日黄昏空掩门。",
            "comment": ""
        },
        {
            "title": "长明灯",
            "content": "破暗长明世代深，烟和香气两沈沈。不知初点人何在，只见当年火至今。晓似红莲开沼面，夜如寒月镇潭心。孤光自有龙神护，雀戏蛾飞不敢侵。",
            "comment": ""
        },
        {
            "title": "岐王宅",
            "content": "朱邸平台隔禁闱，贵游陈迹尚依稀。云低雍畤祈年去，雨细长杨从猎归。申白宾朋传道义，应刘文彩寄音徽。承平旧物惟君尽，犹写雕鞍伴六飞。",
            "comment": ""
        },
        {
            "title": "姥山",
            "content": "临塘古庙一神仙，绣幌花容色俨然。为逐朝云来此地，因随暮雨不归天。眉分初月湖中鉴，香散余风竹上烟。借问邑人沈水事，已经秦汉几千年。",
            "comment": ""
        },
        {
            "title": "四顶山",
            "content": "胜景天然别，精神入画图。一山分四顶，三面瞰平湖。过夏僧无热，凌冬草不枯。游人来至此，愿剃发和须。",
            "comment": ""
        },
        {
            "title": "江南别",
            "content": "去年今夜江南别，鸳鸯翅冷飞蓬爇。今年今夜江北边，鲤鱼肠断音书绝。男儿心事无了时，出门上马不自知。",
            "comment": ""
        },
        {
            "title": "钱塘遇默师忆润州旧游",
            "content": "歌敲玉唾壶，醉击珊瑚枝。石羊妙善街，甘露平泉碑。扪苔想豪杰，剔藓看文词。归来北固山，水槛光参差。",
            "comment": ""
        },
        {
            "title": "晚泊宿松",
            "content": "解缆随江流，晚泊古淮岸。归云送春和，繁星丽云汉。春深胡雁飞，人喧水禽散。仰君邈难亲，沈思夜将旦。",
            "comment": ""
        },
        {
            "title": "咏白菊（一作罗绍威诗）",
            "content": "虽被风霜竞欲催，皎然颜色不低摧。已疑素手能妆出，又似金钱未染来。香散自宜飘渌酒，叶交仍得荫香苔。寻思闭户中宵见，应认寒窗雪一堆。",
            "comment": ""
        },
        {
            "title": "答宗人衮",
            "content": "昆仑水色九般流，饮即神仙憩即休。敢恨守株曾失意，始知缘木更难求。鴒原谩欲均余力，鹤发那堪问旧游。遥望北辰当上国，羡君归棹五诸侯。",
            "comment": ""
        },
        {
            "title": "中秋不见月",
            "content": "风帘淅淅漏灯痕，一半秋光此夕分。天为素娥孀怨苦，并教西北起浮云。",
            "comment": ""
        },
        {
            "title": "寄剡县主簿",
            "content": "金庭养真地，珠篆会稽官。境胜堪长往，时危喜暂安。洞连沧海阔，山拥赤城寒。他日抛尘土，因君拟炼丹。",
            "comment": ""
        },
        {
            "title": "投浙东王大夫二十韵",
            "content": "越岭千峰秀，淮流一派长。暂凭开物手，来展济时方。旧迹兰亭在，高风桂树香。地清无等级，天阔任徊翔。麈尾谈何胜，螭头笔更狂。直曾批凤诏，高已冠鹓行。啸傲辞民部，雍容出帝乡。赵尧推印绶，句践与封疆。水占仙人吹，城留御史床。嘉宾邹润甫，百姓贺知章。席暖飞鹦鹉，尘轻驻骕骦。夜歌珠断续，晴舞雪悠扬。化向棠阴布，春随棣萼芳。盛名韬不得，雄略晦弥彰。自愧三冬学，来窥数仞墙。感深惟刻骨，时去欲沾裳。想望鱼烧尾，咨嗟鼠啮肠。可能因蹇拙，便合老沧浪。题柱心犹壮，移山志不忘。深惭百般病，今日问医王。",
            "comment": ""
        },
        {
            "title": "投宣武郑尚书二十韵",
            "content": "汉代簪缨盛，梁园雉堞雄。物情须重德，时论在明公。族大逾开魏，神高本降嵩。世家惟蹇谔，官业即清通。翰苑论思外，纶闱啸傲中。健豪惊彩凤，高步出冥鸿。履历虽吾道，行藏必圣聪。绛霄无系滞，浙水忽西东。庾监高楼月，袁郎满扇风。四年将故事，两地有全功。去去才须展，行行道益隆。避权辞宪署，仗节出南宫。雁影相承接，龙图共始终。自然须作砺，不必恨临戎。幕下莲花盛，竿头犭单佩红。骑儿逢郭伋，战士得文翁。人地应无比，簟瓢奈屡空。因思一枝桂，已作断根蓬。往事应归捷，劳歌且责躬。殷勤信陵馆，今日自途穷。",
            "comment": ""
        },
        {
            "title": "感弄猴人赐朱绂",
            "content": "十二三年就试期，五湖烟月奈相违。何如买取胡孙弄，一笑君王便著绯。",
            "comment": " | 【注释】　　“弄猴人”是驯养猴子的杂技艺人。据《幕府燕闲录》载，黄巢起义爆发，唐昭宗逃难，随驾的伎艺人只有一个耍猴的。这猴子驯养得很好，居然能跟皇帝随朝站班。唐昭宗很高兴，便赏赐耍猴的五品官职，身穿红袍，就是“赐朱绂”，并给以称号叫“孙供奉”。“孙”不是这个人的姓，而是“猢狲”的“狲”字谐音，意谓以驯猴供奉御用的官。罗隐这首诗，就是有感此事而作，故题曰《感弄猴人赐朱绂》。　　昭宗赏赐孙供奉官职这件事本身就很荒唐无聊，说明这个大唐帝国的末代皇帝昏庸已极，亡国之祸临头，不急于求人才，谋国事，仍在赏猴戏，图享乐。对罗隐来说，这件事却是一种辛辣的讽刺。他寒窗十年，读书赴考，十试不中，依旧布衣。与孙供奉的宠遇相比，他不免刺痛于心，于是写这首诗，用自己和孙供奉的不同遭遇作鲜明对比，以自我讽嘲的方式发感慨，泄愤懑，揭露抨击皇帝的昏庸荒诞。　　诗的前二句概括诗人仕途不遇的辛酸经历，嘲笑自己执迷不悟。他十多年来一直应进士举，辛辛苦苦远离家乡，进京赶考，但一次也没有考中，一个官职也没有得到。“五湖烟月”是指诗人的家乡风光，他是余杭（今属浙江）人，所以举“五湖”概称。“奈相违”是说为了赶考，只得离开美丽的家乡。反过来说，倘使不赶考，他就可在家乡过安逸日子。所以这里有感慨、怨恨和悔悟。后二句便对唐昭宗赏赐孙供奉官位事发感慨，自嘲不如一个耍猴的，讥刺皇帝只要取乐的弄人，抛弃才人志士。“一笑君王便着绯”，既痛刺唐昭宗的症结，也刺痛自己的心事：昏君不可救药，国亡无可挽回，有许多忧愤在言外。　　显然，这是一首嘻笑怒骂的讽刺诗。诗人故意把辛酸当笑料，将荒诞作正经，以放肆嘻笑进行辛辣嘲骂。他虽然写的是自己的失意遭遇，但具有一定典型意义；虽然取笑一件荒唐事，但主题思想是严肃的，诗人心情是郁愤的。　　（倪其心）"
        },
        {
            "title": "酬丘光庭",
            "content": "正月十一日书札，五月十六日到来。柳吟秦望咫尺地，鲤鱼何处闲裴回。故人情意未疏索，次第序述眉眼开。上言二年隔烟水，下有数幅真琼瑰。行吟坐读口不倦，瀑泉激射琅玕摧。壁池兰蕙日已老，村酒蘸甲时几杯。鹤龄鸿算不复见，雨后蓑笠空莓苔。自从黄寇扰中土，人心波荡犹未回。道殷合眼拜九列，张濬掉舌升三台。朝廷济济百揆序，宁将对面容奸回。祸生有基妖有渐，翠华西幸蒙尘埃。三川梗塞两河闭，大明宫殿生蒿莱。懦夫早岁不量力，策蹇仰北高崔嵬。千门万户扃锁密，良匠不肯雕散材。君今得意尚如此，况我麋鹿悠悠哉！荣衰贵贱目所睹，莫嫌头白黄金台。",
            "comment": ""
        },
        {
            "title": "春风",
            "content": "也知有意吹嘘切，争奈人间善恶分。但是秕糠微细物，等闲抬举到青云。",
            "comment": ""
        },
        {
            "title": "薛阳陶觱篥歌",
            "content": "平泉上相东征日，曾为阳陶歌觱篥。乌江太守会稽侯，相次三篇皆俊逸。桥山殡葬衣冠后，金印苍黄南去疾。龙楼冷落夏口寒，从此风流为废物。人间至艺难得主，怀抱差池恨星律。邗沟仆射戎政闲，试渡瓜洲吐伊郁。西风九月草树秋，万喧沈寂登高楼。左篁揭指徵羽吼，炀帝起坐淮王愁。高飘咽灭出滞气，下感知己时横流。穿空激远不可遏，仿佛似向伊水头。伊水林泉今已矣，因取遗编认前事。武宗皇帝御宇时，四海恬然知所自。扫除桀黠似提帚，制压群豪若穿鼻。九鼎调和各有门，谢安空俭真儿戏。功高近代竟谁知，艺小似君犹不弃。勿惜喑呜更一吹，与君共下难逢泪。",
            "comment": ""
        },
        {
            "title": "蝉",
            "content": "天地工夫一不遗，与君声调借君緌。风栖露饱今如此，应忘当年滓浊时。",
            "comment": ""
        },
        {
            "title": "病中题主人庭鹤",
            "content": "辽水华亭旧所闻，病中毛羽最怜君。稻粱且足身兼健，何必青云与白云？",
            "comment": ""
        },
        {
            "title": "庭花",
            "content": "昨日芳艳浓，开尊几同醉。今朝风雨恶，惆怅人生事。南威病不起，西子老兼至。向晚寂无人，相偎堕红泪。",
            "comment": ""
        },
        {
            "title": "八骏图",
            "content": "穆满当年物外程，电腰风脚一何轻。如今纵有骅骝在，不得长鞭不肯行。",
            "comment": ""
        },
        {
            "title": "湘妃庙",
            "content": "刘表荒碑断水滨，庙前幽草闭残春。已将怨泪流斑竹，又感悲风入白蘋。八族未来谁北拱，四凶犹在莫南巡。九峰相似堪疑处，望见苍梧不见人。",
            "comment": ""
        },
        {
            "title": "题段太尉庙",
            "content": "近甸蒙尘日，南梁反正年。飘流茂陵碗，零落太官椽。建纛非降楚，披图异录燕。堪嗟侍中血，不及御衣前。",
            "comment": ""
        },
        {
            "title": "许由庙",
            "content": "高挂风瓢濯汉滨，土阶三尺愧清尘。可怜比屋堪封日，若到人间是众人。",
            "comment": ""
        },
        {
            "title": "人日新安道中见梅花（其年以徐寇停举）",
            "content": "长途酒醒腊春寒，嫩蕊香英扑马鞍。不上寿阳公主面，怜君开得却无端。",
            "comment": ""
        },
        {
            "title": "早登新安县楼",
            "content": "关城树色齐，往事未全迷。塞路真人气，封门壮士泥。草浓延蝶舞，花密教莺啼。若以鸣为德，鸾皇不及鸡。",
            "comment": ""
        },
        {
            "title": "江北",
            "content": "废宫荒苑莫闲愁，成败终须要彻头。一种风流一种死，朝歌争得似扬州。",
            "comment": ""
        },
        {
            "title": "江南",
            "content": "玉树歌声泽国春，累累辎重忆亡陈。垂衣端拱浑闲事，忍把江山乞与人。",
            "comment": ""
        },
        {
            "title": "燕昭王墓",
            "content": "战国苍茫难重寻，此中踪迹想知音。强停别骑山花晓，欲吊遗魂野草深。浮世近来轻骏骨，高台何处有黄金？思量郭隗平生事，不殉昭王是负心。",
            "comment": ""
        },
        {
            "title": "哭张博士太常",
            "content": "前辈倏云殁，愧君曾比方。格卑虽不称，言重亦难忘。谏草犹青琐，悲风已白杨。只应移理窟，泉下对真长。",
            "comment": ""
        },
        {
            "title": "淮口军葬",
            "content": "一阵孤军不复回，更无分别只荒堆。莫言赋分须如此，曾作文皇赤子来。",
            "comment": ""
        },
        {
            "title": "边夜",
            "content": "光景漂如水，生涯转似萍。雁门穷朔路，牛斗故乡星。句尽人谁切，歌终泪自零。夜阑回首算，何处不长亭。",
            "comment": ""
        },
        {
            "title": "过废江宁县（王昌龄曾尉此县）",
            "content": "县前水色细鳞鳞，一为夫君吊水滨。漫把文章矜后代，可知荣贵是他人。莺偷旧韵还成曲，草赖余吟尽解春。我亦有心无处说，等闲停棹似迷津。",
            "comment": ""
        },
        {
            "title": "途中送人东游有寄",
            "content": "离骖莫惜暂逡巡，君向池阳我入秦。岁月易抛非曩日，酒杯难得是同人。路经隋苑桥灯夜，江转台城岸草春。此处故交谁见问，为言霜鬓压风尘。",
            "comment": ""
        },
        {
            "title": "送陆郎中赴阙",
            "content": "幕下留连两月强，炉边侍史旧焚香。不关雨露偏垂意，自是鸳鸾合著行。三署履声通建礼，九霄星彩映明光。少瑜镂管丘迟锦，从此西垣使凤凰。",
            "comment": ""
        },
        {
            "title": "送卢端公归台卢校书之夏县",
            "content": "绵绵堤草拂征轮，龙虎俱辞楚水滨。只见胜之为御史，不知梅福是仙人。地推八米源流盛，才笑三张事业贫。一种西归一般达，柏台霜冷夏城春。",
            "comment": ""
        },
        {
            "title": "淮南送节度卢端公将命之汴州端公常为汴州相",
            "content": "吹台高倚圃田东，此去轺车事不同。珠履旧参萧相国，彩衣今佐晋司空。醉离淮甸寒星下，吟指梁园密雪中。到彼的知宣室语，几时征拜黑头公。",
            "comment": ""
        },
        {
            "title": "淮南送工部卢员外赴阙（一作任）",
            "content": "始从豸角曳长裾，又吐鸡香奏玉除。隋邸旧僚推谢掾，汉廷高议得相如。贵分赤笔升兰署，荣著绯衣从板舆。遥想到时秋欲尽，禁城凉冷露槐疏。",
            "comment": ""
        },
        {
            "title": "干越亭",
            "content": "楚水萧萧多病身，强凭危槛送残春。高城自有陵兼谷，流水那知越与秦？岸下藤萝阴作怪，桥边蛟蜃夜欺人。琵琶洲远江村阔，回首征途泪满巾。",
            "comment": ""
        },
        {
            "title": "送汝州李中丞十二韵",
            "content": "群盗方为梗，分符奏未宁。黄巾攻郡邑，白梃掠生灵。尘土周畿暗，疮痍汝水腥。一凶虽剪灭，数县尚凋零。理必资宽猛，谋须藉典刑。与能才物论，慎选忽天庭。官品尊台秩，山河拥福星。虎知应去境，牛在肯全形。旧政穷人瘼，新衔展武经。关防秋草白，城壁晚峰青。破胆期来复，迷魂想待醒。鲁山行县后，聊为奠惟馨。",
            "comment": ""
        },
        {
            "title": "酬高崇节",
            "content": "旧游虽一梦，别绪忽千般。败草汤陵晚，衰槐楚寺寒。数奇常自愧，时薄欲何干。犹赖君相勉，殷勤贡禹冠。",
            "comment": ""
        },
        {
            "title": "金山僧院",
            "content": "根盘蛟蜃路藤萝，四面无尘辍棹过。得似吾师始惆怅，眼前终日有风波。",
            "comment": ""
        },
        {
            "title": "淮南送司勋李郎中赴阙",
            "content": "中朝品秩重文章，双笔依前赐望郎。五夜星辰归帝座，半年樽俎奉梁王。南都水暖莲分影，北极天寒雁著行。不必恋恩多感激，过淮应合见徵黄。",
            "comment": ""
        },
        {
            "title": "寄聂尊师",
            "content": "欲芟荆棘种交梨，指画城中日恐迟。安得紫青磨镜石，与君闲处看荣衰。",
            "comment": ""
        },
        {
            "title": "圣真观刘真师院十韵",
            "content": "帘下严君卜，窗间少室峰。摄生门已尽，混迹世犹逢。山薮师王烈，簪缨友戴颙。鱼跳介象鲙，饭吐葛玄蜂。紫饱垂新椹，黄轻堕小松。尘埃金谷路，楼阁上阳钟。野耗鸢肩寄，仙书鸟爪封。支床龟纵老，取箭鹤何慵。别久曾牵念，闲来肯压重。尚余青竹在，试为剪成龙。",
            "comment": ""
        },
        {
            "title": "寄洪正师",
            "content": "寄蹇浑成迹，经年滞杜南。价轻犹有二，足刖已过三。鸡肋曹公忿，猪肝仲叔惭。会应谋避地，依约近禅庵。",
            "comment": ""
        },
        {
            "title": "大梁见乔诩",
            "content": "湘水春浮岸，淮灯夜满桥。六年悲梗断，两地各萍漂。刀笔依三事，篇章奏珥貂。迹卑甘汩没，名散称逍遥。好寺松为径，空江桂作桡。野香花伴落，缸暖酒和烧。晋沼寻游凤，秦冠竟叹鸮。骨凡鸡犬薄，魂断蕙兰招。怅望添燕琯，蹉跎厌鲁瓢。败桐方委爨，冤匣正冲霄。战代安釐国，封崇孝景朝。千年非有限，一醉解无聊。漏永灯花暗，炉红雪片销。久游家共远，相对鬓俱凋。运命从难合，光阴奈不饶。到头蓑笠契，两信钓鱼潮。",
            "comment": ""
        },
        {
            "title": "听琴",
            "content": "寒雨萧萧落井梧，夜深何处怨啼乌。不知一盏临邛酒，救得相如渴病无。",
            "comment": ""
        },
        {
            "title": "芳树",
            "content": "细萼慢逐风，暖香闲破鼻。青帝固有心，时时漏天意。去年高枝犹堕地，今年低枝已憔悴。吾所以见造化之权，变通之理，春夏作头，秋冬为尾，循环反覆无终已。人生长短同一轨，若使威可以制，力可以止，则秦皇不肯敛手下沙丘，孟贲不合低头入蒿里。伊人强猛犹如此，顾我劳生何足恃。但愿我开素袍，倾绿蚁，陶陶兀兀大醉于清宵白昼间，任他上是天，下是地。",
            "comment": ""
        },
        {
            "title": "空城雀",
            "content": "雀入官仓中，所食能损几。所恨往复频，官仓乃害尔。鱼网不在天，鸟网不张水。饮啄要自然，何必空城里。",
            "comment": ""
        },
        {
            "title": "相和歌辞·江南曲",
            "content": "江烟湿雨蛟绡软，漠漠小山眉黛浅。水国多愁又有情，夜槽压酒银船满。细丝摇柳凝晓空，吴王台榭春梦中。鸳鸯鸂鶒唤不起，平铺绿水眠东风。西陵路边月悄悄，油碧轻车苏小小。",
            "comment": ""
        },
        {
            "title": "巫山高",
            "content": "下压重泉上千仞，香云结梦西风紧。纵有精灵得往来，狖轭鼯轩亦颠陨。岚光双双雷隐隐，愁为衣裳恨为鬓。暮洒朝行何所之，江边日月情无尽。珠零冷露丹堕枫，细腰长脸愁满宫。人生对面犹异同，况在千岩万壑中。",
            "comment": ""
        },
        {
            "title": "牡丹",
            "content": "艳多烟重欲开难，红蕊当心一抹檀。公子醉归灯下见，美人朝插镜中看。当庭始觉春风贵，带雨方知国色寒。日晚更将何所似，太真无力凭阑干。",
            "comment": ""
        },
        {
            "title": "龙泉（一作丘）东下却寄孙员外",
            "content": "縠江东下几多程，每泊孤舟即有情。山色已随游子远，水纹犹认主人清。恩如海岳何时报，恨似烟花触处生。百尺风帆两行泪，不堪回首望峥嵘。",
            "comment": ""
        },
        {
            "title": "西川与蔡十九同别子超",
            "content": "相欢虽则不多时，相别那能不敛眉。蜀客赋高君解爱，楚宫腰细我还知。百年恩爱无终始，万里因缘有梦思。肠断门前旧行处，不堪全属五陵儿。",
            "comment": ""
        },
        {
            "title": "蟋蟀诗",
            "content": "顽飔毙芳，吹愁夕长。屑戍有动，歌离吊梦。如诉如言，绪引虚宽。周隙伺榻，繁咽夤缘。范睡蝉老，冠峨緌好。不冠不緌，尔奚以悲。蚊蚋有毒，食人肌肉。苍蝇多端，黑白偷安。尔也出处，物兮莫累。坏舍啼衰，虚堂泣曙。勿徇喧哗，鼠岂无牙。勿学萋菲，垣亦有耳。危条槁飞，抽恨咿咿。别帐缸冷，柔魂不定。美人在何，夜影流波。与子伫立，裴回思多。",
            "comment": ""
        },
        {
            "title": "送朗州张员外",
            "content": "圣朝纶阁最延才，须牧生民始入来。凤藻已期他日用，隼旟应是隔年回。旗飘岘首岚光重，酒奠湘江杜魄哀。肠断秦原二三月，好花全为使君开。",
            "comment": ""
        },
        {
            "title": "秋虫赋",
            "content": "物之小兮，迎网而毙；物之大兮，兼网而逝。网也者，绳其小而不绳其大。吾不知尔身之危兮，腹之馁兮，吁！",
            "comment": ""
        },
        {
            "title": "谩天岭",
            "content": "西去休言蜀道难，此中危峻已多端。到头未会苍苍色，争得禁他两度谩。",
            "comment": ""
        },
        {
            "title": "竹",
            "content": "篱外清阴接药阑，晓风交戛碧琅玕。子猷死后知音少，粉节霜筠谩岁寒。",
            "comment": ""
        },
        {
            "title": "青山庙",
            "content": "市箫声咽迹崎岖，雪耻酬恩此丈夫。霸主两亡时亦异，不知魂魄更无归。",
            "comment": ""
        },
        {
            "title": "书淮阴侯传",
            "content": "寒灯挑尽见遗尘，试沥椒浆合有神。莫恨高皇不终始，灭秦谋项是何人？",
            "comment": ""
        },
        {
            "title": "鹭鸶",
            "content": "斜阳澹澹柳阴阴，风袅寒丝映水深。不要向人夸素白，也知常有羡鱼心。",
            "comment": ""
        },
        {
            "title": "王夷甫",
            "content": "把得闲书坐水滨，读来前事亦酸辛。莫言麈尾清谭柄，坏却淳风是此人。",
            "comment": ""
        },
        {
            "title": "望思台",
            "content": "芳草台边魂不归，野烟乔木弄残晖。可怜高祖清平业，留与闲人作是非。",
            "comment": ""
        },
        {
            "title": "韦公子",
            "content": "击柱狂歌惨别颜，百年人事梦魂间。李将军自嘉声在，不得封侯亦自闲。",
            "comment": ""
        },
        {
            "title": "韩信庙",
            "content": "剪项移秦势自雄，布衣还是负深功。寡妻稚女俱堪恨，却把余杯奠蒯通。",
            "comment": ""
        },
        {
            "title": "华清宫",
            "content": "楼殿层层佳气多，开元时节好笙歌。也知道德胜尧舜，争奈杨妃解笑何。",
            "comment": ""
        },
        {
            "title": "北固亭东望寄默师",
            "content": "高亭暮色中，往事更谁同？水谩矜天阔，山应到此穷。病怜京口酒，老怯海门风。唯有言堪解，何由见远公。",
            "comment": ""
        },
        {
            "title": "南康道中",
            "content": "弱冠负文翰，此中听鹿鸣。使君延上榻，时辈仰前程。丹桂竟多故，白云空有情。唯余路旁泪，沾洒向尘缨。",
            "comment": ""
        },
        {
            "title": "狄（一作秋）浦",
            "content": "晴川倚落晖，极目思依依。野色寒来浅，人家乱后稀。久贫身不达，多病意长违。还有渔舟在，时时梦里归。",
            "comment": ""
        },
        {
            "title": "病骢马",
            "content": "枥上病骢蹄褭褭，江边废宅路迢迢。自经梅雨长垂耳，乍食菰浆欲折腰。金络衔头光未灭，玉花毛色瘦来焦。曾听禁漏惊街鼓，惯踏康庄怕小桥。夜半雄声心尚壮，日中高卧尾还摇。龙媒落地天池远，何事牵牛在碧霄？",
            "comment": ""
        },
        {
            "title": "野花（一作罗邺诗）",
            "content": "万点红芳血色殷，为无名字对空山。多因戏蝶寻香住，少有行人辍棹攀。若在侯门看不足，为生江岸见如闲。结根必竟输桃李，长向春城紫陌间。",
            "comment": ""
        },
        {
            "title": "晚眺",
            "content": "凭古城边眺晚晴，远村高树转分明。天如镜面都来静，地似人心总不平。云向岭头闲不彻，水流溪里太忙生。谁人得及庄居老，免被荣枯宠辱惊。",
            "comment": ""
        },
        {
            "title": "简（一作荀）令生日",
            "content": "祥烟霭霭拂楼台，庆积玄元节后来。已向青阳标四序，便从嵩岳应三台。龟衔玉柄增年算，鹤舞琼筵献寿杯。自顾下儒何以祝，柱天功业济时才。",
            "comment": ""
        },
        {
            "title": "言",
            "content": "珪玷由来尚可磨，似簧终日复如何。成名成事皆因慎，亡国亡家只为多。须信祸胎生利口，莫将讥思逞悬河。猩猩鹦鹉无端解，长向人间被网罗。",
            "comment": ""
        },
        {
            "title": "东归别常修",
            "content": "六载辛勤九陌中，却寻归路五湖东。名惭桂苑一枝绿，鲙忆松江两箸红。浮世到头须适性，男儿何必尽成功。唯惭鲍叔深知我，他日蒲帆百尺风。",
            "comment": ""
        },
        {
            "title": "赠渔翁",
            "content": "叶艇悠扬鹤发垂，生涯空托一纶丝。是非不向眼前起，寒暑任从波上移。风漾长歌笼月里，梦和春雨昼眠时。逍遥此意谁人会，应有青山渌水知。",
            "comment": ""
        },
        {
            "title": "粉",
            "content": "每持纤白助君时，霜自无憀雪自疑。郎若姓何应解傅，女能窥宋不劳施。妆成丽色唯花妒，落尽啼痕只镜知。最好玉京仙署里，更和秋月照琼枝。",
            "comment": ""
        },
        {
            "title": "西京道中",
            "content": "半夜秋声触断蓬，百年身事算成空。祢生词赋抛江夏，汉祖精神忆沛中。未必他时能富贵，只应从此见穷通。边禽陇水休相笑，自有沧洲一棹风。",
            "comment": ""
        },
        {
            "title": "旅舍书怀寄所知二首",
            "content": "思量前事不堪寻，牢落余情满素琴。四海岂无腾跃路，一家长有别离心。道从汩没甘雌伏，迹恐因循更陆沈。寂寞谁应吊空馆，异乡时节独沾襟。簟卷两床琴瑟秋，暂凭前计奈相尤。尘飘马尾甘蓬转，酒忆江边有梦留。隋帝旧祠虽寂寞，楚妃清唱亦风流。可怜别恨无人见，独背残阳下寺楼。",
            "comment": ""
        },
        {
            "title": "东归别所知",
            "content": "芙蓉宫阙二妃坛，两处因依五岁寒。邹律有风吹不变，郄枝无分住应难。愁心似火还烧鬓，别泪非珠谩落盘。却羡淮南好鸡犬，也能终始逐刘安。",
            "comment": ""
        },
        {
            "title": "重九日广陵道中",
            "content": "秋山抱病何处登，前时韦曲今广陵。广陵大醉不解闷，韦曲旧游堪拊膺。佳节纵饶随分过，流年无奈得人憎。却驱羸马向前去，牢落路岐非所能。",
            "comment": ""
        },
        {
            "title": "下第寄张坤",
            "content": "谩费精神掉五侯，破琴孤剑是身仇。九衢双阙拟何去，玉垒铜梁空旧游。蝴蝶有情牵晚梦，杜鹃无赖伴春愁。思量不及张公子，经岁池江倚酒楼。",
            "comment": ""
        },
        {
            "title": "重过三衢哭孙员外",
            "content": "烂柯山下忍重到，双桧楼前日欲残。华屋未移春照灼，故侯何在泪汍澜。不唯济物工夫大，长忆容才尺度宽。一恸旁人莫相笑，知音衰尽路行难。",
            "comment": ""
        },
        {
            "title": "北邙山",
            "content": "一种山前路入秦，嵩山堪爱此伤神。魏明未死虚留意，庄叟虽生酌满巾。何必更寻无主骨，也知曾有弄权人。羡他缑岭吹箫客，闲访云头看俗尘。",
            "comment": ""
        },
        {
            "title": "丁亥岁作",
            "content": "病想医门渴望梅，十年心地仅成灰。早知世事长如此，自是孤寒不合来。谷畔气浓高蔽日，蛰边声暖乍闻雷。满城桃李君看取，一一还从旧处开。",
            "comment": ""
        },
        {
            "title": "送蕲州裴员外",
            "content": "六枝仙桂最先春，萧洒高辞九陌尘。两晋家声须有主，六朝文雅别无人。荣驱豹尾抛同辈，贵上螭头见近臣。蕲水苍生莫相羡，早看归去掌丝纶。",
            "comment": ""
        },
        {
            "title": "下第作",
            "content": "年年模样一般般，何似东归把钓竿。岩谷谩劳思雨露，彩云终是逐鹓鸾。尘迷魏阙身应老，水到吴门叶欲残。至竟穷途也须达，不能长与世人看。",
            "comment": ""
        },
        {
            "title": "送前南昌崔令替任映摄新城县",
            "content": "五年苛政甚虫螟，深喜夫君已戴星。大族不唯专礼乐，上才终是惜生灵。亦知单父琴犹在，莫厌东归酒未醒。二月春风何处好，亚夫营畔柳青青。",
            "comment": ""
        },
        {
            "title": "秋日有寄",
            "content": "丹青未合便回头，见尽人间事始休。只有百神朝宝镜，永无纤浪犯虚舟。曾临铁瓮虽分职，近得金陵亦偶游。东去西来人不会，上卿踪迹本玄洲。",
            "comment": ""
        },
        {
            "title": "寄无相禅师",
            "content": "老住西峰第几层，为师回首忆南能。有缘有相应非佛，无我无人始是僧。烂椹作袍名复利，铄金为讲爱兼憎。何如一衲尘埃外，日日香烟夜夜灯。",
            "comment": ""
        },
        {
            "title": "第五将军于余杭天柱宫（一作观）入道因题寄",
            "content": "交梨火枣味何如，闻说苕川已下车。瓦榼尚携京口酒，草堂应写颍阳书。亦知得意须乘鹤，未必忘机便钓鱼。却恐武皇还望祀，软轮征入问玄虚。",
            "comment": ""
        },
        {
            "title": "县斋秋晚酬友人朱瓒见寄",
            "content": "中和节后捧琼瑰，坐读行吟数月来。只叹雕龙方擅价，不知赪尾竟空回。千枝白露陶潜柳，百尺黄金郭隗台。惆怅报君无玉案，水天东望一裴回。",
            "comment": ""
        },
        {
            "title": "虚白堂前牡丹相传云太傅手植在钱塘",
            "content": "欲询往事奈无言，六十年来托此根。香暖几飘袁虎扇，格高长对孔融樽。曾忧世乱阴难合，且喜春残色上存。莫背阑干便相笑，与君俱受主人恩。",
            "comment": ""
        },
        {
            "title": "严陵滩",
            "content": "中都九鼎勤英髦，渔钓牛蓑且遁逃。世祖升遐夫子死，原陵不及钓台高。",
            "comment": ""
        },
        {
            "title": "贵游",
            "content": "馆陶园外雨初晴，绣毂香车入凤城。八尺家僮三尺箠，何知高祖要苍生。",
            "comment": ""
        },
        {
            "title": "京中正月七日立春",
            "content": "一二三四五六七，万木生芽是今日。远天归雁拂云飞，近水游鱼迸冰出。",
            "comment": ""
        },
        {
            "title": "柳",
            "content": "一簇青烟锁玉楼，半垂阑畔半垂沟。明年更有新条在，绕乱春风卒未休。",
            "comment": ""
        },
        {
            "title": "七夕",
            "content": "月帐星房次第开，两情惟恐曙光催。时人不用穿针待，没得心情送巧来。",
            "comment": ""
        },
        {
            "title": "书怀",
            "content": "钓船抛却异乡来，拟向何门用不才。日晚独登楼上望，马蹄车辙满尘埃。",
            "comment": ""
        },
        {
            "title": "感怀",
            "content": "石径松轩亦自由，谩随浮世逐飘流。驽骀路结前程恨，蟋蟀床生半夜秋。掩耳恶闻宫妾语，低颜须向路人羞。虽教小事相催逼，未到青云拟白头。",
            "comment": ""
        },
        {
            "title": "漂母冢",
            "content": "寂寂荒坟一水滨，芦洲绝岛自相亲。青娥已落淮边月，白骨甘为泉下尘。原上荻花飘素发，道傍菰叶碎罗巾。虽然寂寞千秋魄，犹是韩侯旧主人。",
            "comment": ""
        },
        {
            "title": "送",
            "content": "禹祠分首戴湾逢，健笔寻知达九重。圣主赐衣怜绝艺，侍臣摛藻许高踪。宁亲久别街西寺，待诏初离海上峰。一种苦心师得了，不须回首笑龙钟。",
            "comment": ""
        },
        {
            "title": "送张绾游钟陵",
            "content": "南忆龙沙两岸行，当时天下尚清平。醉眠野寺花方落，吟倚江楼月欲明。老去亦知难重到，乱来争肯不牵情。西山十二真人在，从此烦君语姓名。",
            "comment": ""
        },
        {
            "title": "息夫人庙",
            "content": "百雉摧残连野青，庙门犹见昔朝廷。一生虽抱楚王恨，千载终为息地灵。虫网翠环终缥缈，风吹宝瑟助微冥。玉颜浑似羞来客，依旧无言照画屏。",
            "comment": ""
        },
        {
            "title": "罗敷水",
            "content": "雉声角角野田春，试驻征车问水滨。数树枯桑虽不语，思量应合识秦人。",
            "comment": ""
        },
        {
            "title": "扇上画牡丹",
            "content": "为爱红芳满砌阶，教人扇上画将来。叶随彩笔参差长，花逐轻风次第开。闲挂几曾停蛱蝶，频摇不怕落莓苔。根生无地如仙桂，疑是姮娥月里栽。",
            "comment": ""
        },
        {
            "title": "湖上岁暮感怀有寄友人",
            "content": "雪天萤席几辛勤，同志当时四五人。兰版地寒俱受露，桂堂风恶独伤春。音书久绝应埋玉，编简难言竟委尘。唯有广都庞令在，白头樽酒忆交亲。",
            "comment": ""
        },
        {
            "title": "江都",
            "content": "淮王高宴动江都，曾忆狂生亦坐隅。九里楼台牵翡翠，两行鸳鹭踏真珠。歌听丽句秦云咽，诗转新题蜀锦铺。惆怅晋阳星拆后，世间兵革地荒芜。",
            "comment": ""
        },
        {
            "title": "钱唐见芮逢",
            "content": "蔡伦池北雁峰前，罹乱相兼十九年。所喜故人犹会面，不堪良牧已重泉。醉思把箸欹歌席，狂忆判身入酒船。今日与君赢得在，戴家湾里两皤然。",
            "comment": ""
        },
        {
            "title": "江南寄所知周仆射",
            "content": "曾陪公子醉西园，岘首碑前事懒言。世乱共嗟王粲老，时危俱受信陵恩。潮怜把醆吟江徼，雨忆凭阑望海门。飞盖寂寥清宴罢，不知簪履更谁存？",
            "comment": ""
        },
        {
            "title": "江亭别裴饶",
            "content": "行杯且待怨歌终，多病怜君事事同。衰鬓别来光景里，故乡归去乱罹中。乾坤垫裂三分在，井邑摧残一半空。日晚长亭问西使，不堪车马尚萍蓬。",
            "comment": ""
        },
        {
            "title": "送程尊师东游有寄",
            "content": "华盖峰前拟卜耕，主人无奈又闲行。且凭鹤驾寻沧海，又恐犀轩过赤城。绛简便应朝右弼，紫旄兼合见东卿。劝君莫忘归时节，芝似萤光处处生。",
            "comment": ""
        },
        {
            "title": "定远楼",
            "content": "前年上将定妖氛，曾筑岩城驻大军。近日关防虽弛柝，旧时栏槛尚侵云。蛮兵绩盛人皆伏，坐石名高世共闻。唯恐乱来良吏少，不知谁解叙功勋。",
            "comment": ""
        },
        {
            "title": "寄程尊师",
            "content": "鹤信虽然到五湖，烟波迢递路崎岖。玉书分薄花生眼，金鼎功迟雪满须。三秀紫芝劳梦寐，一番红槿恨朝晡。未知朽败凡间骨，中授先生指教无。",
            "comment": ""
        },
        {
            "title": "送光禄崔卿赴阙",
            "content": "一年极目望西辕，此日殷勤圣主恩。上国已留虞寄命，中朝应听范汪言。官从府幕归卿寺，路向干戈见禁门。鹓侣寂寥曹署冷，更堪呜咽问田园。",
            "comment": ""
        },
        {
            "title": "秦望山僧院",
            "content": "巉巉危岫倚沧洲，闻说秦皇亦此游。霸主卷衣才二世，老僧传锡已千秋。阴崖水赖松梢直，藓壁苔侵画像愁。各是病来俱未了，莫将烦恼问汤休。",
            "comment": ""
        },
        {
            "title": "寄前宣州窦常侍",
            "content": "往年西谒谢玄晖，樽酒留欢醉始归。曲槛柳浓莺未老，小园花暖蝶初飞。喷香瑞兽金三尺，舞雪佳人玉一围。今日乱罹寻不得，满蓑风雨钓鱼矶。",
            "comment": ""
        },
        {
            "title": "送丁明府赴紫溪（一作唐山）任",
            "content": "金徽玉轸肯躇蹰，偶滞良途半月余。楼上酒阑梅拆后，马前山好雪晴初。栾公社在怜乡树，潘令花繁贺版舆。县谱莫辞留旧本，异时量度更何如。",
            "comment": ""
        },
        {
            "title": "寄杨秘书",
            "content": "萧萧檐雪打窗声，因忆江东阮步兵。两信海潮书不达，数峰稽岭眼长明。梅繁几处垂鞭看，酒好何人倚槛倾？会待与君开秫瓮，满船般载镜中行。",
            "comment": ""
        },
        {
            "title": "寄崔庆孙",
            "content": "故人何处又留连，月冷风高镜水边。文阵解围才昨日，醉乡分袂已三年。交情澹泊应长在，俗态流离且勉旃。还拟山阴一乘兴，雪寒难得渡江船。",
            "comment": ""
        },
        {
            "title": "贵池晓望",
            "content": "稂莠参天剪未平，且乘孤棹且行行。计疏狡兔无三窟，羁甚宾鸿欲一生。合眼亦知非本意，伤心其奈是多情。前溪好泊谁为主，昨夜沙禽占月明。",
            "comment": ""
        },
        {
            "title": "送程尊师之晋陵",
            "content": "栋间云出认行轩，郊外阴阴夏木繁。高道乍为张翰侣，使君兼是世龙孙。溪含句曲清连底，酒贳余杭渌满樽。莫见时危便乘兴，人来何处不桃源。",
            "comment": ""
        },
        {
            "title": "送裴饶归会稽",
            "content": "金庭路指剡川隈，珍重良朋自此来。两鬓不堪悲岁月，一卮犹得话尘埃。家通曩分心空在，世逼横流眼未开。笑杀山阴雪中客，等闲乘兴又须回。",
            "comment": ""
        },
        {
            "title": "酬章处士见寄",
            "content": "中原甲马未曾安，今日逢君事万端。乱后几回乡梦隔，别来何处路行难。霜鳞共落三门浪，雪鬓同归七里滩。何必新诗更相戏，小楼吟罢暮天寒。",
            "comment": ""
        },
        {
            "title": "吴门晚泊寄句曲道友",
            "content": "采香径在人不留，采香径下停叶舟。桃花李花斗红白，山鸟水鸟自献酬。十万梅鋗空寸土，三分孙策竟荒丘。未知到了关身否，笑杀雷平许远游。",
            "comment": ""
        },
        {
            "title": "忆九华",
            "content": "九华巉崒荫柴扉，长忆前时此息机。黄菊倚风村酒熟，绿蒲低雨钓鱼归。干戈已是三年别，尘土那堪万事违。回首佳期恨多少，夜阑霜露又沾衣。",
            "comment": ""
        },
        {
            "title": "奉使宛陵别二三从事",
            "content": "梁王雪里有深知，偶别家乡隔路岐。官品共传胜曩日，酒杯争肯忍当时。豫章地暖矜千尺，越峤天寒愧一枝。还有钓鱼蓑笠在，不堪风雨失归期。",
            "comment": ""
        },
        {
            "title": "官池秋夕",
            "content": "池边月影闲婆娑，池上醉来成短歌。芙渠抵死怨珠露，蟋蟀苦口嫌金波。往事向人言不得，旧游临老恨空多。松醪作酒兰为棹，十载烟尘奈尔何。",
            "comment": ""
        },
        {
            "title": "金陵思古",
            "content": "杜秋在时花解言，杜秋死后花更繁。柔姿曼态葬何处，天红腻白愁荒原。高洞紫箫吹梦想，小窗残雨湿精魂。绮筵金缕无消息，一阵征帆过海门。",
            "comment": ""
        },
        {
            "title": "村桥",
            "content": "村桥酒旆月明楼，偶逐渔舟系叶舟。莫学鲁人疑海鸟，须知庄叟恶牺牛。心寒已分灰无焰，事往曾将水共流。除却思量太平在，肯抛疏散换公侯。",
            "comment": ""
        },
        {
            "title": "送王使君赴苏台",
            "content": "东南一望可长吁，犹忆王孙领虎符。两地干戈连越绝，数年麋鹿卧姑苏。疲甿赋重全家尽，旧族兵侵太半无。料得伍员兼旅寓，不妨招取好揶揄。",
            "comment": ""
        },
        {
            "title": "送顾云下第",
            "content": "行行杯酒莫辞频，怨叹劳歌两未伸。汉帝后宫犹识字，楚王前殿更无人。年深旅舍衣裳敝，潮打村田活计贫。百岁都来多几日，不堪相别又伤春。",
            "comment": ""
        },
        {
            "title": "送刘校书之新安寄吴常侍",
            "content": "野云如火照行尘，会绩溪边去问津。才子省衔非幕客，楚君科第是同人。狂思下国千场醉，病负东堂两度春。他日酒筵应见问，鹿裘渔艇隔朱轮。",
            "comment": ""
        },
        {
            "title": "帘二首",
            "content": "叠影重纹映画堂，玉钩银烛共荧煌。会应得见神仙在，休下真珠十二行。翡翠佳名世共稀，玉堂高下巧相宜。殷勤为嘱纤纤手，卷上银钩莫放垂。",
            "comment": ""
        },
        {
            "title": "献尚父大王",
            "content": "数年铁甲定东瓯，夜渡江山瞻斗牛。今日朱方平殄后，虎符龙节十三州。",
            "comment": ""
        },
        {
            "title": "董仲舒",
            "content": "灾变儒生不合闻，谩将刀笔指乾坤。偶然留得阴阳术，闭却南门又北门。",
            "comment": ""
        },
        {
            "title": "偶题（一题作嘲钟陵妓云英）",
            "content": "钟陵醉别十余春，重见云英掌上身。我未成名君未嫁，可能俱是不如人。",
            "comment": ""
        },
        {
            "title": "寄京阙陆郎中昆仲",
            "content": "柏台兰署四周旋，宾榻何妨雁影连。才见玳簪欹细柳，便知油幕胜红莲。家从入洛声名大，迹为依刘事分偏。争奈乱罹人渐少，麦城新赋许谁传。",
            "comment": ""
        },
        {
            "title": "甘露寺看雪上周相公（一本题上有润州二字）",
            "content": "筛寒洒白乱溟濛，祷请功兼造化功。光薄乍迷京口月，影交初转海门风。细黏谢客衣裾上，轻堕梁王酒醆中。一种为祥君看取，半禳灾沴半年丰。",
            "comment": ""
        },
        {
            "title": "台城",
            "content": "晚云阴映下空城，六代累累夕照明。玉井已干龙不起，金瓯虽破虎曾争。亦知霸世才难得，却是蒙尘事最平。深谷作陵山作海，茂弘流辈莫伤情。",
            "comment": ""
        },
        {
            "title": "故都",
            "content": "江南江北两风流，一作迷津一拜侯。至竟不如隋炀帝，破家犹得到扬州。",
            "comment": ""
        },
        {
            "title": "登宛陵条风楼寄窦常侍",
            "content": "乱罹时节懒登临，试借条风半日吟。只有远山含暖律，不知高阁动归心。溪喧晚棹千声浪，云护寒郊数丈阴。自笑疏慵似麋鹿，也教台上费黄金。",
            "comment": ""
        },
        {
            "title": "题润州妙善前石羊（《传》云：吴主孙权与蜀",
            "content": "紫髯桑盖此沈吟，很石犹存事可寻。汉鼎未安聊把手，楚醪虽满肯同心。英雄已往时难问，苔藓何知日渐深。还有市鄽沽酒客，雀喧鸠聚话蹄涔。",
            "comment": ""
        },
        {
            "title": "中元甲子以辛丑驾幸蜀四首",
            "content": "子仪不起浑瑊亡，西幸谁人从武皇？四海为家虽未远，九州多事竟难防。已闻旰食思真将，会待畋游致假王。应感两朝巡狩迹，绿槐端正驿荒凉。爪牙柱石两俱销，一点渝尘九土摇。敢恨甲兵为弃物，所嗟流品误清朝。几时睿算歼张角，何处愚人戴隗嚣？跪望嵕山重启告，可能余烈不胜妖。邪气奔屯瑞气移，清平过尽到艰危。纵饶犬彘迷常理，不奈豺狼幸此时。九庙有灵思李令，三川悲忆恨张仪。可怜一曲还京乐，重对红蕉教蜀儿。白丁攘臂犯长安，翠辇苍黄路屈盘。丹凤有情尘外远，玉龙无迹渡头寒。静怜贵族谋身易，危惜文皇创业难。不将不侯何计是，钓鱼船上泪阑干。",
            "comment": ""
        },
        {
            "title": "冬暮寄裴郎中",
            "content": "晓发星星入镜宜，早年容易近年悲。敢言得事时将晚，只恐酬恩日渐迟。南国倾心应望速，东堂开口欲从谁？仙郎旧有黄金约，沥胆隳肝更祷祈。",
            "comment": ""
        },
        {
            "title": "送宣武徐巡官",
            "content": "傲睨公卿二十年，东来西去只悠然。白知关畔元非马，玄觉壶中别有天。汉帝诏衔应异日，梁王风雪是初筵。临行不惜刀圭便，愁杀长安买笑钱。",
            "comment": ""
        },
        {
            "title": "甘露寺火后",
            "content": "六朝胜事已尘埃，犹有闲人怅望来。只道鬼神能护物，不知龙象自成灰。犀惭水府浑非怪，燕说吴宫未是灾。还识平泉故侯否，一生踪迹比楼台。",
            "comment": ""
        },
        {
            "title": "莲塘驿",
            "content": "莲塘馆东初日明，莲塘馆西行人行。隔林啼鸟似相应，当路好花疑有情。一梦不须追往事，数杯犹可慰劳生。莫言来去只如此，君看鬓边霜几茎。",
            "comment": ""
        },
        {
            "title": "酬寄右司李员外",
            "content": "当年忆见桂枝春，自此清途未四旬。左省望高推健笔，右曹官重得名人。闲摛丽藻嫌秋兴，静猎遗编笑过秦。犹把随和向泥滓，应怜疏散任天真。",
            "comment": ""
        },
        {
            "title": "送霅川郑员外",
            "content": "明时塞诏列分麾，东拥朱轮出帝畿。铜虎贵提天子印，银鱼荣傍老莱衣。歌听茗坞春山暖，诗咏蘋洲暮鸟飞。知有掖垣南步在，可能须待政成归。",
            "comment": ""
        },
        {
            "title": "送溪州使君",
            "content": "兵寇伤残国力衰，就中南土藉良医。凤衔泥诏辞丹阙，雕倚霜风上画旗。官职不须轻远地，生灵只是计临时。灞桥酒醆黔巫月，从此江心两所思。",
            "comment": ""
        },
        {
            "title": "归梦",
            "content": "陆海波涛渐渐深，一回归梦抵千金。路傍草色休多事，墙外莺声肯有心。日晚向隅悲断梗，夜阑浇酒哭知音。贪财败阵谁相悉，鲍叔如今不可寻。",
            "comment": ""
        },
        {
            "title": "寄池州郑员外",
            "content": "兽绕朱轮酒满船，郡城萧洒贵池边。衣同莱子曾分笔，扇似袁宏别有天。九点好山楼上客，两行高柳雨中烟。陵阳百姓将何福，社舞村歌又一年。",
            "comment": ""
        },
        {
            "title": "春日登上元石头故城",
            "content": "万里伤心极目春，东南王气只逡巡。野花相笑落满地，山鸟自惊啼傍人。谩道城池须险阻，可知豪杰亦埃尘。太平寺主惟轻薄，却把三公与贼臣。",
            "comment": ""
        },
        {
            "title": "咏史",
            "content": "蠹简遗编试一寻，寂寥前事似如今。徐陵笔砚珊瑚架，赵胜宾朋玳瑁簪。未必片言资国计，只应邪说动人心。九原郝泚何由起，虚误西蕃八尺金。",
            "comment": ""
        },
        {
            "title": "裴庶子除太仆卿因贺",
            "content": "楚珪班序未为轻，莫惜良途副圣明。宫省旧推皇甫谧，寺曹今得夏侯婴。秩随科第临时贵，官逐簪裾到处清。应笑马安虚巧宦，四回迁转始为卿。",
            "comment": ""
        },
        {
            "title": "寄乔逸人",
            "content": "南经湘浦北扬州，别后风帆几度游。春酒谁家禁烂漫，野花何处最淹留。欲凭尺素边鸿懒，未定雕梁海燕愁。长短此行须入手，更饶君占一年秋。",
            "comment": ""
        },
        {
            "title": "送姚安之赴任秋浦",
            "content": "官罢春坊地象雷，片帆高指贵池开。五侯水暖鱼鳞去，九子山晴雁叙来。江夏黄童徒逞辩，广都庞令恐非才。到头称意须年少，赢得时光向酒杯。",
            "comment": ""
        },
        {
            "title": "霅溪晚泊寄裴庶子",
            "content": "溪风如扇雨如丝，闲步闲吟柳恽诗。杯酒疏狂非曩日，野花狼藉似当时。道穷谩有依刘感，才急应无借寇期。满眼云山莫相笑，与君俱是受深知。",
            "comment": ""
        },
        {
            "title": "寄韦赡",
            "content": "石城蓑笠阻心期，落尽山花有所思。羸马二年蓬转后，故人何处月明时？风催晓雁看看别，雨胁秋蝇渐渐痴。禅智阑干市桥酒，纵然相见只相悲。",
            "comment": ""
        },
        {
            "title": "塞外",
            "content": "塞外偷儿塞内兵，圣君宵旰望升平。碧幢未作朝廷计，白梃犹驱妇女行。可使御戎无上策，只应忧国是虚声。汉王第宅秦田土，今日将军已自荣。",
            "comment": ""
        },
        {
            "title": "寄徐济进士（一本题下无进士二字）",
            "content": "往年疏懒共江湖，月满花香记得无。霜压楚莲秋后折，雨催蛮酒夜深酤。红尘偶别迷前事，丹桂相倾愧后徒。出得函关抽得手，从来不及阮元瑜。",
            "comment": ""
        },
        {
            "title": "寄黔中王从事",
            "content": "故人刀笔事军书，南转黔江半月余。别后乡关情几许，近来诗酒兴何如？贪将醉袖矜莺谷，不把瑶缄附鲤鱼。今日举觞君莫问，生涯牢落鬓萧疏。",
            "comment": ""
        },
        {
            "title": "升平公主旧第",
            "content": "乘凤仙人降此时，玉篇才罢到文词。两轮水磑光明照，百尺鲛绡换好诗。带砺山河今尽在，风流樽俎见无期。坛场客散香街暝，惆怅齐竽取次吹。",
            "comment": ""
        },
        {
            "title": "经耒阳杜工部墓",
            "content": "紫菊馨香覆楚醪，奠君江畔雨萧骚。旅魂自是才相累，闲骨何妨冢更高。騄骥丧来空蹇蹶，芝兰衰后长蓬蒿。屈原宋玉邻君处，几驾青螭缓郁陶。",
            "comment": ""
        },
        {
            "title": "听琵琶",
            "content": "香筵酒散思朝散，偶向梧桐暗处闻。大底曲中皆有恨，满楼人自不知君。",
            "comment": ""
        },
        {
            "title": "莺声",
            "content": "井上梧桐暗，花间雾露晞。一枝晴复暖，百啭是兼非。金屋梦初觉，玉关人未归。不堪闲日听，因尔又沾衣。",
            "comment": ""
        },
        {
            "title": "江夏酬高崇节",
            "content": "腊雪都堂试，春风汴水行。十年虽抱疾，何处不无情？群盗正当路，此游应隔生。劳君问流落，山下已躬耕。",
            "comment": ""
        },
        {
            "title": "遣兴",
            "content": "青云路不通，归计奈长蒙。老恐医方误，穷忧酒醆空。何堪罹乱后，更入是非中。长短遭讥笑，回头避钓翁。",
            "comment": ""
        },
        {
            "title": "赠无相禅师",
            "content": "人人尽道事空王，心里忙于市井忙。惟有马当山上客，死门生路两相忘。",
            "comment": ""
        },
        {
            "title": "题袁溪张逸人所居",
            "content": "蒲梢猎猎燕差差，数里溪光日落时。芳树文君机上锦，远山孙寿镜中眉。鸡窗夜静开书卷，鱼槛春深展钓丝。若使浮名拘绊得，世间何处有男儿。",
            "comment": ""
        },
        {
            "title": "宿纪南驿",
            "content": "策蹇南游忆楚朝，阴风淅淅树萧萧。不知无忌奸邪骨，又作何山野葛苗。",
            "comment": ""
        },
        {
            "title": "野狐泉",
            "content": "潏潏寒光溅路尘，相传妖物此潜身。又应改换皮毛后，何处人间作好人。",
            "comment": ""
        },
        {
            "title": "钱塘府亭",
            "content": "新恩别启馆娃宫，还拜吴王向此中。九牧土田周制在，两藩茅社汉仪同。春生旧苑芳洲雨，香入高台小径风。更有宠光人未见，问安调膳尽三公？",
            "comment": ""
        },
        {
            "title": "春日投钱塘元帅尚父二首",
            "content": "正忧衰老辱金台，敢望昭王顾问来。门外旌旗屯虎豹，壁闲章句动风雷。三都节已联翩降，两地花应次第开。若比紫髯分鼎足，未闻余力有琼瑰。征东幕府十三州，敢望非才忝上游。官秩已叨吴品职，姓名兼显鲁春秋。盐车顾后声方重，火井窥来焰始浮。一句黄河千载事，麦城王粲谩登楼。",
            "comment": ""
        },
        {
            "title": "除夜寄张达",
            "content": "梅花已著眼，竹叶况粘唇。只此留残岁，那堪忆故人。乱罹书不远，衰病日相亲。江浦思归意，明朝又一春。",
            "comment": ""
        },
        {
            "title": "陕西晚思",
            "content": "长途已自穷，此去更西东。树色荣衰里，人心往返中。别情流水急，归梦故山空。莫忘交游分，从来事一同。",
            "comment": ""
        },
        {
            "title": "燕",
            "content": "不必嫌漂露，何妨养羽毛。汉妃金屋远，卢女杏梁高。野迥双飞急，烟晴对语劳。犹胜黄雀在，栖息是蓬蒿。",
            "comment": ""
        },
        {
            "title": "轻飙",
            "content": "轻飙掠晚莎，秋物惨关河。战垒平时少，斋坛上处多。楚虽屈子重，汉亦忆廉颇。不及云台议，空山老薜萝。",
            "comment": ""
        },
        {
            "title": "寄酬邺王罗令公五首（一本前三首题作感德叙",
            "content": "营室东回荫斥丘，少年承袭拥青油。坐调金鼎尊明主，横把雕戈拜列侯。书札二王争巧拙，篇章七子避风流。西园旧迹今应在，衰老无因奉胜游。脉散源分历几朝，纵然官宦只卑僚。正忧末派沦沧海，忽见高枝拂绛霄。十万貔貅趋玉帐，三千宾客珥金貂。良时难得吾宗少，应念寒门更寂寥。敢将衰弱附强宗，细算还缘血脉同。湘浦烟波无旧迹，邺都兰菊有遗风。每怜罹乱书犹达，所恨云泥路不通。珍重珠玑兼绣段，草玄堂下寄扬雄。水云开霁立高亭，依约黎阳对福星。只见篇章矜镂管，不知勋业柱青冥。早缘入梦金方砺，晚为传家鼎始铭。鹤发四垂烟阁远，此生何处拜仪形。锦笈朱囊连复连，紫鸾飞下浙江边。绡从海室夺烟雾，乐奏帝宫胜管弦。长笑应刘悲显达，每嫌伊霍少诗篇。戴湾老圃根基薄，虚费工夫八十年。",
            "comment": ""
        },
        {
            "title": "春居",
            "content": "春风百卉摇，旧国路迢迢。偶病成疏散，因贫得寂寥。倚帘高柳弱，乘露小桃夭。春色常无处，村醪更一瓢。",
            "comment": ""
        },
        {
            "title": "夜泊义兴戏呈邑宰",
            "content": "溪畔维舟问戴星，此中三害有图经。长桥可避南山远，却恐难防是最灵。",
            "comment": ""
        },
        {
            "title": "蝶",
            "content": "汉王刀笔精，写尔逼天生。舞巧何妨急，飞高所恨轻。野田黄雀虑，山馆主人情。此物那堪作，庄周梦不成。",
            "comment": ""
        },
        {
            "title": "早秋宿叶堕所居",
            "content": "池荷叶正圆，长历报时殚。旷野云蒸热，空庭雨始寒。蝇蚊犹得志，簟席若为安。浮世知谁是，劳歌共一欢。",
            "comment": ""
        },
        {
            "title": "萤",
            "content": "空庭夜未央，点点度西墙。抱影何微细，乘时忽发扬。不思因腐草，便拟倚孤光。若道能通照，车公业肯长。",
            "comment": ""
        },
        {
            "title": "宿彭蠡馆",
            "content": "孤馆少行旅，解鞍增别愁。远山矜薄暮，高柳怯清秋。病里见时态，醉中思旧游。所怀今已矣，何必恨东流！",
            "comment": ""
        },
        {
            "title": "寄征士魏员外",
            "content": "家遁苏门节，清贫粉署官。不矜朝命重，只恨路行难。窗晓鸡谭倦，庭秋蝶梦阑。羡君归未得，还有钓鱼竿。",
            "comment": ""
        },
        {
            "title": "秋夕对月",
            "content": "夜月色可掬，倚楼聊解颜。未能分寇盗，徒欲满关山。背冷金蟾滑，毛寒玉兔顽。姮娥谩偷药，长寡老中闲。",
            "comment": ""
        },
        {
            "title": "倚棹",
            "content": "倚棹听邻笛，沾衣认酒垆。自缘悲巨室，谁复为穷途。树解将军梦，城遗御史乌。直应齐始了，倾酌向寒芜。",
            "comment": ""
        },
        {
            "title": "灵山寺",
            "content": "晚景聊摅抱，凭栏几荡魂。槛虚从四面，江阔奈孤根。幽径薜萝色，小山苔藓痕。欲依师问道，何处系心猿？",
            "comment": ""
        },
        {
            "title": "姑苏真娘墓（墓地虎丘西寺内）",
            "content": "春草荒坟墓，萋萋向虎丘。死犹嫌寂寞，生肯不风流。皎镜山泉冷，轻裾海雾秋。还应伴西子，香径夜深游。",
            "comment": ""
        },
        {
            "title": "升仙（一作迁）桥",
            "content": "危梁枕路岐，驻马问前时。价自友朋得，名因妇女知。直须论运命，不得逞文词。执戟君乡里，荣华竟若为。",
            "comment": ""
        },
        {
            "title": "秋晚",
            "content": "宰邑惭良术，为文愧壮图。纵饶长委命，争奈渐非夫。杯酒有时有，乱罹无处无。金庭在何域，回首一踟蹰。",
            "comment": ""
        },
        {
            "title": "关亭春望",
            "content": "关畔春云拂马头，马前春事共悠悠。风摇岸柳长条困，露裛山花小朵愁。信越功名高似狗，裴王气力大于牛。未知至竟将何用，渭水泾川一向流。",
            "comment": ""
        },
        {
            "title": "雪中怀友人",
            "content": "腊酒复腊雪，故人今越乡。所思谁把盏，端坐恨无航。兔苑旧游尽，龟台仙路长。未知邹孟子，何以奉梁王。",
            "comment": ""
        },
        {
            "title": "仿（一作效）玉台体",
            "content": "青楼枕路隅，壁甃复椒涂。晚梦通帘柙，春寒逼酒垆。解吟怜芍药，难见恨菖蒲。试问年多少，邻姬亦姓胡。",
            "comment": ""
        },
        {
            "title": "绝境",
            "content": "绝境非身事，流年但物华。水梳苔发直，风引蕙心斜。凡客从题凤，肤音未胜蛙。小船兼有桨，始与问渔家。",
            "comment": ""
        },
        {
            "title": "杜处士新居",
            "content": "翠敛王孙草，荒诛宋玉茅。寇余无故物，时薄少深交。迸笋穿行径，饥雏出坏巢。小园吾亦有，多病近来抛。",
            "comment": ""
        },
        {
            "title": "大梁从事居汜水（一题作赠卢从事）",
            "content": "前年帝里望行尘，记得仙家第四人。泉暖旧谙龙偃息，露寒初见鹤精神。歌声上榻梁园晚，梦绕残钟汜水春。知有箧中编集在，只应从此是经纶。",
            "comment": ""
        },
        {
            "title": "经故友所居（一题上有琼华观三字）",
            "content": "槐花漠漠向人黄，此地追游迹已荒。清论不知庄叟达，死交空叹赵岐忙。病来未忍言闲事，老去唯知觅醉乡。日暮街东策羸马，一声横笛似山阳。",
            "comment": ""
        },
        {
            "title": "送梅处士归宁国",
            "content": "十五年前即别君，别时天下未纷纭。乱罹且喜身俱在，存没那堪耳更闻。良会谩劳悲曩迹，旧交谁去吊荒坟？殷勤为谢逃名客，想望千秋岭上云。",
            "comment": ""
        },
        {
            "title": "病中上钱尚父",
            "content": "左脚方行右臂挛，每惭名迹污宾筵。纵饶吴土容衰病，争奈燕台费料钱。藜杖已干难更把，竹舆虽在不堪悬。深恩重德无言处，回首浮生泪泫然。",
            "comment": ""
        },
        {
            "title": "魏博罗令公附卷有回",
            "content": "寒门虽得在诸宗，栖北巢南恨不同。马上固惭消髀肉，幄中由羡愈头风。蹉跎岁月心仍切，迢递江山梦未通。深荷吾宗有知己，好将刀笔为英雄。",
            "comment": ""
        },
        {
            "title": "中秋夜不见月",
            "content": "阴云薄暮上空虚，此夕清光已破除。只恐异时开霁后，玉轮依旧养蟾蜍。",
            "comment": ""
        },
        {
            "title": "寄处默师",
            "content": "甘露卷帘看雨脚，樟亭倚柱望潮头。十年顾我醉中过，两地与师方外游。久隔兵戈常寄梦，近无书信更堪忧。香炉烟霭虎溪月，终棹铁船寻惠休。",
            "comment": ""
        },
        {
            "title": "九江早秋",
            "content": "雨过晚凉生，楼中枕簟清。海风吹乱木，岩磬落孤城。百岁几多日，四蹄无限程。西邻莫高唱，俱是别离情。",
            "comment": ""
        },
        {
            "title": "伤华发",
            "content": "旧国迢迢远，清秋种种新。已衰曾轸虑，初见忽沾巾。日薄梳兼懒，根危镊恐频。青铜不自见，只拟老他人。",
            "comment": ""
        },
        {
            "title": "秋寄张坤",
            "content": "庭树已黄落，闭门俱寂寥。未知栖托处，空羡圣明朝。酒醒乡心阔，云晴客思遥。吾徒自多感，颜子只箪瓢。",
            "comment": ""
        },
        {
            "title": "旅梦",
            "content": "旅梦思迁次，穷愁有叹嗟。子鹅京口远，粳米会稽赊。漏涩才成滴，灯寒不作花。出门聊一望，蟾桂向人斜。",
            "comment": ""
        },
        {
            "title": "岁除夜",
            "content": "官历行将尽，村醪强自倾。厌寒思暖律，畏老惜残更。岁月已如此，寇戎犹未平。儿童不谙事，歌吹待天明。",
            "comment": ""
        },
        {
            "title": "期徐道者不至",
            "content": "辽鹤虚空语，冥鸿未易亲。偶然来即是，必拟见无因。霜霰穷冬令，杯盘旅舍贫。只应蓟子训，醉后懒分身。",
            "comment": ""
        },
        {
            "title": "红叶",
            "content": "不奈荒城畔，那堪晚照中。野晴霜浥绿，山冷雨催红。游子灞陵道，美人长信宫。等闲居岁暮，摇落意无穷。",
            "comment": ""
        },
        {
            "title": "投寄韦右丞",
            "content": "赤壁征文聘，中台拜郄诜。官资参令仆，曹署辖星辰。幞被从谁起，持纲自此新。举朝明典教，封纳诏书频。禁树曾摛藻，台乌旧避尘。便应酬倚注，何处话穷鳞。",
            "comment": ""
        },
        {
            "title": "钱",
            "content": "志士不敢道，贮之成祸胎。小人无事艺，假尔作梯媒。解释愁肠结，能分睡眼开。朱门狼虎性，一半逐君回。",
            "comment": ""
        },
        {
            "title": "封禅寺居",
            "content": "盛礼何由睹，嘉名偶寄居。周南太史泪，蛮徼长卿书。砌竹摇风直，庭花泣露疏。谁能赋秋兴，千里隔吾庐。",
            "comment": ""
        },
        {
            "title": "商於驿与于蕴玉话别",
            "content": "南朝徐庾流，洛下忆同游。酒采闲坊菊，山登远寺楼。相思劳寄梦，偶别已经秋。还被青青桂，催君不自由。",
            "comment": ""
        },
        {
            "title": "寄金吾李荪常侍",
            "content": "西班掌禁兵，兰锜最分明。晓色严天仗，春寒避火城。安危虽已任，韬略即嘉声。请问何功德，壶关寇始平。",
            "comment": ""
        },
        {
            "title": "寄袁皓侍郎",
            "content": "东台失路岐，荣辱事堪悲。我寝牛衣敝，君居豸角危。风尘惭上品，才业愧明时。千里芙蓉幕，何由话所思。",
            "comment": ""
        },
        {
            "title": "寄侯博士",
            "content": "规谏扬雄赋，邅回贾谊官。久贫还往少，孤立转迁难。清镜流年急，高槐旅舍寒。侏儒亦何有，饱食向长安。",
            "comment": ""
        },
        {
            "title": "秋日富春江行",
            "content": "远岸平如剪，澄江静似铺。紫鳞仙客驭，金颗李衡奴。冷叠群山阔，清涵万象殊。严陵亦高见，归卧是良图。",
            "comment": ""
        },
        {
            "title": "残花（一作杨发诗）",
            "content": "已叹良时晚，仍悲别酒催。暖芳随日薄，轻片逐风回。黛敛愁歌扇，妆残泣镜台。繁阴莫矜衒，终是共尘埃。",
            "comment": ""
        },
        {
            "title": "乱后逢友人",
            "content": "沧海去未得，倚舟聊问津。生灵寇盗尽，方镇改更贫。梦里旧行处，眼前新贵人。从来事如此，君莫独沾巾。",
            "comment": ""
        },
        {
            "title": "秋日怀贾随进士",
            "content": "边寇日骚动，故人音信稀。长缨惭贾谊，孤愤忆韩非。晓匣鱼肠冷，春园鸭掌肥。知君安未得，聊且示忘机。",
            "comment": ""
        },
        {
            "title": "寒食日早出城东",
            "content": "青门欲曙天，车马已喧阗。禁柳疏风雨，墙花拆露鲜。向谁夸丽景，只是叹流年。不得高飞便，回头望纸鸢。",
            "comment": ""
        },
        {
            "title": "苏小小墓",
            "content": "魂兮檇李城，犹未有人耕。好月当年事，残花触处情。向谁曾艳冶，随分得声名。应侍吴王宴，兰桡暗送迎。",
            "comment": ""
        },
        {
            "title": "旧游",
            "content": "良时不复再，渐老更难言。远水犹经眼，高楼似断魂。依依宋玉宅，历历长卿村。今日空江畔，相于只酒樽。",
            "comment": ""
        },
        {
            "title": "台城",
            "content": "水国春常在，台城夜未寒。丽华承宠渥，江令捧杯盘。宴罢明堂烂，诗成宝炬残。兵来吾有计，金井玉钩栏。",
            "comment": ""
        },
        {
            "title": "菊",
            "content": "篱落岁云暮，数枝聊自芳。雪裁纤蕊密，金拆小苞香。千载白衣酒，一生青女霜。春丛莫轻薄，彼此有行藏。",
            "comment": ""
        },
        {
            "title": "寄礼部郑员外",
            "content": "栾郄门风大，裴王礼乐优。班资冠鸡舌，人品压龙头。夜直炉香细，晴编疏草稠。近闻潘散骑，三十二悲秋。",
            "comment": ""
        },
        {
            "title": "寄许融（一题作与于韫玉话别）",
            "content": "多病仍疏拙，唯君与我同。帝乡年共老，江徼业俱空。燕冷辞华屋，蛩凉恨晓丛。白云高几许，全属采芝翁。",
            "comment": ""
        },
        {
            "title": "寄大理徐郎中（一本大理下有寺字）",
            "content": "佐棘竟谁同，因思证圣中。事虽忘显报，理合有阴功。官序诜枝老，幽尘范甑空。几时潘好礼，重与话清风。",
            "comment": ""
        },
        {
            "title": "寄易定公乘亿侍郎",
            "content": "谢舞仍宫柳，高奇世少双。侍中生不到，园令死须降。班秩通乌府，樽罍奉碧幢。昭王有馀烈，试为祷迷邦。",
            "comment": ""
        },
        {
            "title": "秋日寄狄补阙",
            "content": "红尘扰扰间，立马看南山。谩道经年往，何妨逐日闲。病中霜叶赤，愁里鬓毛斑。不为良知在，驱车已出关。",
            "comment": ""
        },
        {
            "title": "鹰",
            "content": "越海霜天暮，辞韬野草干。俊通司隶职，严奉武夫官。眼恶藏蜂在，心粗逐物殚。近来脂腻足，驱遣不妨难。",
            "comment": ""
        },
        {
            "title": "寄虔州薛大夫",
            "content": "祝融峰下别，三载梦魂劳。地转南康重，官兼亚相高。海鹏终负日，神马背眠槽。会得窥成绩，幽窗染兔毫。",
            "comment": ""
        },
        {
            "title": "感旧",
            "content": "剑佩孙弘阁，戈鋋太尉营。重言虚有位，孤立竟无成。丘陇笳箫咽，池台岁月平。此恩何以报，归处是柴荆。",
            "comment": ""
        },
        {
            "title": "郴江迁客",
            "content": "不是逢清世，何由见皂囊。事虽危虎尾，名胜泊鹓行。毒雾郴江阔，愁云楚驿长。归时有诗赋，一为吊沉湘。",
            "comment": ""
        },
        {
            "title": "送李右丞分司",
            "content": "分漕得洛川，谠议更昭然。在省曾批敕，中台肯避权。所悲时渐薄，共贺道由全。卖与清平代，相兼直几钱。",
            "comment": ""
        },
        {
            "title": "送沈光侍御赴职闽中",
            "content": "未至应居右，全家出帝乡。礼优逢苑雪，官重带台霜。夜浦吴潮吼，春滩建水狂。延平有风雨，从此是腾骧。",
            "comment": ""
        },
        {
            "title": "秋日怀孟夷庚",
            "content": "秋日黄陂下，孤舟忆共谁。江山三楚分，风雨二妃祠。知己秦貂没，流年贾鵩悲。中原正兵马，相见是何时。",
            "comment": ""
        },
        {
            "title": "寄制诰李舍人",
            "content": "梁王握豹韬，雪里见枚皋。上客趋丹陛，游人叹二毛。门闲知待诏，星动想濡毫。一首长杨赋，应嫌索价高。",
            "comment": ""
        },
        {
            "title": "秋江",
            "content": "秋江待晚潮，客思旆旌摇。细雨翻芦叶，高风却柳条。兵戈村落破，饥俭虎狼骄。吾土兼连此，离魂望里消。",
            "comment": ""
        },
        {
            "title": "题方干诗",
            "content": "中间李建州，夏汭偶同游。顾我论佳句，推君最上流。九霄无鹤板，双鬓老渔舟。世难方如此，何当浣旅愁。",
            "comment": ""
        },
        {
            "title": "寄陆龟蒙（李相公在淮南征陆龟蒙诗）",
            "content": "龙楼李丞相，昔岁仰高文。黄阁寻无主，青山竟未焚。夜船乘海月，秋寺伴江云。却恐尘埃里，浮名点污君。",
            "comment": ""
        },
        {
            "title": "省试秋风生桂枝",
            "content": "凉吹从何起，中宵景象清。漫随云叶动，高傍桂枝生。漠漠看无际，萧萧别有声。远吹斜汉转，低拂白榆轻。寥泬工夫大，乾坤岁序更。因悲远归客，长望一枝荣。",
            "comment": ""
        },
        {
            "title": "寄窦泽处士二首",
            "content": "兰亭醉客旧知闻，欲问平安隔海云。不是金陵钱太尉，世间谁肯更容身。鳌背楼台拂白榆，此中槎客亦踟踌。牢山道士无仙骨，却向人间作酒徒。",
            "comment": ""
        },
        {
            "title": "京中晚望",
            "content": "心如野鹿迹如萍，谩向人间性一灵。往事不知多少梦，夜来和酒一时醒。",
            "comment": ""
        },
        {
            "title": "王濬墓",
            "content": "男儿未必尽英雄，但到时来即命通。若使吴都犹王气，将军何处立殊功。",
            "comment": ""
        },
        {
            "title": "姑苏台",
            "content": "让高泰伯开基日，贤见延陵复命时。未会子孙因底事，解崇台榭为西施。",
            "comment": ""
        },
        {
            "title": "子规",
            "content": "铜梁路远草青青，此恨那堪枕上听。一种有冤犹可报，不如衔石叠沧溟。",
            "comment": ""
        },
        {
            "title": "泪",
            "content": "逼脸横颐咽复匀，也曾谗毁也伤神。自从鲁国潸然后，不是奸人即妇人。",
            "comment": ""
        },
        {
            "title": "箧中得故王郎中书",
            "content": "凤里前年别望郎，丁宁唯恐滞吴乡。劝疏杯酒知妨事，乞与书题作裹粮。苹鹿未能移海曲，县花寻已落河阳。九原自此无因见，反覆遗踪泪万行。",
            "comment": ""
        },
        {
            "title": "三衢哭孙员外",
            "content": "燕恋雕梁马恋轩，此心从此更何言。直将尘外三生命，未敌君侯一日恩。红蜡有时还入梦，片帆何处独销魂。忍看明发衣襟上，珠泪痕中见酒痕。",
            "comment": ""
        },
        {
            "title": "广陵李仆射借示近诗因投献",
            "content": "朝论国计暮论兵，馀力犹随凤藻生。语继盘盂抛俗格，气兼河岳带商声。闲寻绮思千花丽，静想高吟六义清。天柄已持尧典在，更堪回首问缘情。",
            "comment": ""
        },
        {
            "title": "东归",
            "content": "仙桂高高似有神，貂裘敝尽取无因。难将白发期公道，不觉丹枝属别人。双阙往来惭请谒，五湖归后耻交亲。盈盘紫蟹千卮酒，添得临岐泪满巾。",
            "comment": ""
        },
        {
            "title": "秋日汴河客舍酬友人（一作汴州客舍有酬）",
            "content": "梁宋追游早岁同，偶然违别事皆空。年如流水催何急，道似危途动即穷。醉舞且欣连夜月，狂吟还聚上楼风。烦君更枉骚人句，白凤灵蛇满袖中。",
            "comment": ""
        },
        {
            "title": "秋日泊平望驿寄太常裴郎中",
            "content": "蘋洲重到杳难期，西倚邮亭忆往时。北海尊中常有酒，东阳楼上岂无诗。地清每负生灵望，官重方升礼乐司。闻说江南旧歌曲，至今犹自唱吴姬。",
            "comment": ""
        },
        {
            "title": "湖州裴郎中赴阙后投简寄友生",
            "content": "锦帐郎官塞诏年，汀洲曾驻木兰船。祢衡酒醒春瓶倒，柳恽诗成海月圆。歌蹙远山珠滴滴，漏催香烛泪涟涟。使君入拜吾徒在，宣室他时岂偶然。",
            "comment": ""
        },
        {
            "title": "送秦州从事",
            "content": "一枝何足解人愁，抛却还随定远侯。紫陌红尘今别恨，九衢双阙夜同游。芳时易失劳行止，良会难期且驻留。若到边庭有来使，试批书尾话梁州。",
            "comment": ""
        },
        {
            "title": "赠先辈令狐补阙",
            "content": "中间声迹早薰然，阻避钧衡过十年。碧海浪高终济物，苍梧云好已归天。花迎彩服离莺谷，柳傍东风触马鞭。应念凄凉洞庭客，夜深双泪忆渔船。",
            "comment": ""
        },
        {
            "title": "寄进士卢休",
            "content": "半年池口恨萍蓬，今日思量已梦中。游子马蹄难重到，故人尊酒与谁同。山横翠后千重绿，蜡想歌时一烬红。从此客程君不见，麦秋梅雨遍江东。",
            "comment": ""
        },
        {
            "title": "夏州胡常侍",
            "content": "百尺高台勃勃州，大刀长戟汉诸侯。征鸿过尽边云阔，战马闲来塞草秋。国计已推肝胆许，家财不为子孙谋。仍闻陇蜀由多事，深喜将军未白头。",
            "comment": ""
        },
        {
            "title": "经故洛阳城",
            "content": "败垣危堞迹依稀，试驻羸骖吊落晖。跋扈以成梁冀在，简书难问杜乔归。由来世事须翻覆，未必馀才解是非。千载昆阳好功业，与君门下作恩威。",
            "comment": ""
        },
        {
            "title": "送舒州宿松县傅少府（一题作送宿松傅少府）",
            "content": "江蓠漠漠树重重，东过清淮到宿松。县好也知临浣水，官闲应得看灊峰。春生绿野吴歌怨，雪霁平郊楚酒浓。留取馀杯待张翰，明年归棹一从容。",
            "comment": ""
        },
        {
            "title": "建康",
            "content": "潮平远岸草侵沙，东晋衰来最可嗟。庾舅已能窥帝室，王都还是预人家。山寒老树啼风曲，泉暖枯骸动芷牙。欲起九原看一遍，秦淮声急日西斜。",
            "comment": ""
        },
        {
            "title": "闲居早秋",
            "content": "槐杪清蝉烟雨馀，萧萧凉叶堕衣裾。噪槎乌散沈苍岭，弄杵风高上碧虚。百岁梦生悲蛱蝶，一朝香死泣芙蕖。六宫谁买相如赋，团扇恩情日日疏。",
            "comment": ""
        },
        {
            "title": "渚宫秋思",
            "content": "楚城日暮烟霭深，楚人驻马还登临。襄王台下水无赖，神女庙前云有心。千载是非难重问，一江风雨好闲吟。欲招屈宋当时魄，兰败荷枯不可寻。",
            "comment": ""
        },
        {
            "title": "寄张侍郎",
            "content": "衰羸岂合话荆州，争奈思多不自由。无路重趋桓典马，有诗曾上仲宣楼。尘销别迹堪垂泪，树拂他门懒举头。一种人间太平日，独教零落忆沧洲。",
            "comment": ""
        },
        {
            "title": "湘中赠范郧",
            "content": "丹桂无心彼此谙，二年疏懒共江潭。愁知酒醆终难舍，老觉人情转不堪。云外鸳鸯非故旧，眼前胶漆似烟岚。劳歌一曲霜风暮，击折湘妃白玉簪。",
            "comment": ""
        },
        {
            "title": "送进士臧濆下第后归池州",
            "content": "赋成无处换黄金，却向春风动越吟。天子爱才虽仄席，诸生多病又沾襟。柳攀灞岸狂遮袂，水忆池阳渌满心。珍重彩衣归正好，莫将闲事系升沈。",
            "comment": ""
        },
        {
            "title": "东归途中作",
            "content": "松橘苍黄覆钓矶，早年生计近年违。老知风月终堪恨，贫觉家山不易归。别岸客帆和雁落，晚程霜叶向人飞。买臣严助精灵在，应笑无成一布衣。",
            "comment": ""
        },
        {
            "title": "早春送张坤归大梁（一题作早春送大梁卢从事",
            "content": "萧萧羸马正尘埃，又送輶轩向吹台。别酒莫辞今夜醉，故人知是几时回。泉经华岳犹应冻，花到梁园始合开。为谢东门抱关吏，不堪惆怅满离杯。",
            "comment": ""
        },
        {
            "title": "临川投穆中丞",
            "content": "试将生计问蓬根，心委寒灰首戴盆。翅弱未知三岛路，舌顽虚掉五侯门。啸烟白狖沈高木，捣月清砧触旅魂。家在碧江归不得，十年鱼艇长苔痕。",
            "comment": ""
        },
        {
            "title": "送人赴职任褒中",
            "content": "物态时情难重陈，夫君此去莫伤春。男儿只要有知己，才子何堪更问津。万转江山通蜀国，两行珠翠见褒人。海棠花谢东风老，应念京都共苦辛。",
            "comment": ""
        },
        {
            "title": "钱塘江潮",
            "content": "怒声汹汹势悠悠，罗刹江边地欲浮。漫道往来存大信，也知反覆向平流。任抛巨浸疑无底，猛过西陵只有头。至竟朝昏谁主掌，好骑赪鲤问阳侯。",
            "comment": ""
        },
        {
            "title": "上霅川裴郎中",
            "content": "贵提金印出咸秦，潇洒江城两度春。一派水清疑见胆，数重山翠欲留人。望崇早合归黄阁，诗好何妨恋白蘋。自是受恩心未足，却垂双翅羡吴均。",
            "comment": ""
        },
        {
            "title": "湘中见进士乔诩",
            "content": "吴公台下别经秋，破虏城边暂驻留。一笑有情堪解梦，数年无故不同游。云牵楚思横鱼艇，柳送乡心入酒楼。且酌松醪依旧醉，谁能相见向春愁。",
            "comment": ""
        },
        {
            "title": "送友人归夷门",
            "content": "二年流落大梁城，每送君归即有情。别路算来成底事，旧游言著似前生。苑荒懒认词人会，门在空怜烈士名。至竟男儿分应定，不须惆怅谷中莺。",
            "comment": ""
        },
        {
            "title": "江边有寄",
            "content": "江边旧业半雕残，每轸归心即万端。狂折野梅山店暖，醉吹村笛酒楼寒。只言圣代谋身易，争奈贫儒得路难。同病同忧更何事，为君提笔画渔竿。",
            "comment": ""
        },
        {
            "title": "新安投所知",
            "content": "少年容易舍樵渔，曾辱明公荐子虚。汉殿夜寒时不食，宋都风急命何疏。云埋野艇吟归去，草没山田赋遂初。长剑一寻歌一奏，此心争肯为鲈鱼。",
            "comment": ""
        },
        {
            "title": "宿荆州江陵驿",
            "content": "西游象阙愧知音，东下荆溪称越吟。风动芰荷香四散，月明楼阁影相侵。闲欹别枕千般梦，醉送征帆万里心。薜荔衣裳木兰楫，异时烟雨好追寻。",
            "comment": ""
        },
        {
            "title": "咏月",
            "content": "湖上风高动白蘋，暂延清景此逡巡。隔年违别成何事，半夜相看似故人。蟾向静中矜爪距，兔隈明处弄精神。嫦娥老大应惆怅，倚泣苍苍桂一轮。",
            "comment": ""
        },
        {
            "title": "仙掌",
            "content": "掌前流水驻无尘，掌下轩车日日新。谩向山头高举手，何曾招得路行人。",
            "comment": ""
        },
        {
            "title": "秦纪",
            "content": "长策东鞭及海隅，鼋鼍奔走鬼神趋。怜君未到沙丘日，肯信人间有死无。",
            "comment": ""
        },
        {
            "title": "孟浩然墓",
            "content": "数步荒榛接旧蹊，寒江漠漠草凄凄。鹿门黄土无多少，恰到书生冢便低。",
            "comment": ""
        },
        {
            "title": "柳",
            "content": "灞岸晴来送别频，相偎相倚不胜春。自家飞絮犹无定，争解垂丝绊路人？",
            "comment": "：　　这首咏柳七绝是写暮春晴日长安城外、灞水岸边的送别情景的。不过它不是写自己送别，而是议论他人送别；不是议论一般的夫妻或亲友离别相送，而是有感于倡女送别相好的缠绵情景。而这一切，又不是以直写的方式出现，而是运用比兴的手法，托物写人，借助春柳的形象来表现，因而较之一般的送别诗，这首咏柳诗在思想和艺术上都很有新意。\r\n　　诗题曰“柳”，即是咏柳，因而通篇用赋，但又有比兴。它的比兴手法用得灵活巧妙，若即若离，亦比亦兴。首句即景兴起，赋而兴，以送别带出柳；晴和的春日，灞水桥边，一批又一批的离人，折柳送别。次句写柳条依拂，相偎相倚，比喻显豁，又兴起后两句的感慨。“相偎相倚”，写出春风中垂柳婀娜姿态，更使人想见青年男女临别时亲昵、难舍的情景。他们别情依依，不胜春意缠绵。然而他们不象亲友，更不类夫妻，似乎是热恋的情侣，还仿佛彼此明白别后再无会期，要享尽这临别前的每刻春光。明眼人一看便知，这是倡女送别相好客人。后二句，感慨飞絮无定和柳条缠人，赋柳而喻人，点出暮春季节，点破送别双方的身份。诗人以“飞絮无定”，暗喻这种女子自身的命运归宿都掌握不了，又以“垂丝绊路人”，指出她们不能、也不懂得那些过路客人的心情，用缠绵的情丝是留不住的。“争”通“怎”，末句一作“争把长条绊得人”，语意略同，更直截点出她们是青楼倡女。总起来说，诗意是在调侃这些身不由己的倡女，可怜她们徒然地卖弄风情，然而诗人的态度是同情的，委婉的，有一种难名的感喟在其中。\r\n　　在唐代，士子和倡女是繁华都市中的两种比较活跃的阶层。他们之间的等级地位迥别，却有种种联系，许多韵事；更有某种共同命运，类似遭遇。《琵琶行》里那位“老大嫁作商人妇”的长安名妓和身为“江州司马”的长安才子白居易，有着“同是天涯沦落人”的类似遭遇和命运。在这首《柳》中，罗隐有意无意地在嘲弄他人邂逅离别之中，流露一种自我解嘲的苦涩情调。诗人虽然感慨倡女身不由己，但他也懂得自己的命运同样不由自主，前途“可能俱是不如人”（罗隐《赠妓云英》）。所以在那飞絮无定、柳丝缠人的意象中，寄托的不只是倡女自家与所别路人的命运遭遇，而是包括诗人自己在内的所有“天涯沦落人”的不幸，是一种对人生甘苦的深沉的喟叹。\r\n　　这首诗句句赋柳，而句句比人，暗喻贴切，用意明显，同时由比而兴，引出议论。所以赋柳，喻人，描写，议论，笔到意到，浑然融合，发人兴味。在唐人咏柳绝句中，亦自独具一格。（倪其心） | 【注释】　　这首咏柳七绝是写暮春晴日长安城外、灞水岸边的送别情景的。不过它不是写自己送别，而是议论他人送别；不是议论一般的夫妻或亲友离别相送，而是有感于倡女送别相好的缠绵情景。而这一切，又不是以直写的方式出现，而是运用比兴的手法，托物写人，借助春柳的形象来表现，因而较之一般的送别诗，这首咏柳诗在思想和艺术上都很有新意。　　诗题曰“柳”，即是咏柳，因而通篇用赋，但又有比兴。它的比兴手法用得灵活巧妙，若即若离，亦比亦兴。首句即景兴起，赋而兴，以送别带出柳；晴和的春日，灞水桥边，一批又一批的离人，折柳送别。次句写柳条依拂，相偎相倚，比喻显豁，又兴起后两句的感慨。“相偎相倚”，写出春风中垂柳婀娜姿态，更使人想见青年男女临别时亲昵、难舍的情景。他们别情依依，不胜春意缠绵。然而他们不象亲友，更不类夫妻，似乎是热恋的情侣，还仿佛彼此明白别后再无会期，要享尽这临别前的每刻春光。明眼人一看便知，这是倡女送别相好客人。后二句，感慨飞絮无定和柳条缠人，赋柳而喻人，点出暮春季节，点破送别双方的身份。诗人以“飞絮无定”，暗喻这种女子自身的命运归宿都掌握不了，又以“垂丝绊路人”，指出她们不能、也不懂得那些过路客人的心情，用缠绵的情丝是留不住的。“争”通“怎”，末句一作“争把长条绊得人”，语意略同，更直截点出她们是青楼倡女。总起来说，诗意是在调侃这些身不由己的倡女，可怜她们徒然地卖弄风情，然而诗人的态度是同情的，委婉的，有一种难名的感喟在其中。　　在唐代，士子和倡女是繁华都市中的两种比较活跃的阶层。他们之间的等级地位迥别，却有种种联系，许多韵事；更有某种共同命运，类似遭遇。《琵琶行》里那位“老大嫁作商人妇”的长安名妓和身为“江州司马”的长安才子白居易，有着“同是天涯沦落人”的类似遭遇和命运。在这首《柳》中，罗隐有意无意地在嘲弄他人邂逅离别之中，流露一种自我解嘲的苦涩情调。诗人虽然感慨倡女身不由己，但他也懂得自己的命运同样不由自主，前途“可能俱是不如人”（罗隐《赠妓云英》）。所以在那飞絮无定、柳丝缠人的意象中，寄托的不只是倡女自家与所别路人的命运遭遇，而是包括诗人自己在内的所有“天涯沦落人”的不幸，是一种对人生甘苦的深沉的喟叹。　　这首诗句句赋柳，而句句比人，暗喻贴切，用意明显，同时由比而兴，引出议论。所以赋柳，喻人，描写，议论，笔到意到，浑然融合，发人兴味。在唐人咏柳绝句中，亦自独具一格。　　（倪其心）"
        },
        {
            "title": "马嵬坡",
            "content": "佛屋前头野草春，贵妃轻骨此为尘。从来绝色知难得，不破中原未是人。",
            "comment": ""
        },
        {
            "title": "炀帝陵",
            "content": "入郭登桥出郭船，红楼日日柳年年。君王忍把平陈业，只博雷塘数亩田。",
            "comment": ""
        },
        {
            "title": "淮南送卢端公归台",
            "content": "凤鸾势逸九霄宽，北去南来任羽翰。朱绂两参王俭府，绣衣三领杜林官。道从上国曾匡济，才向牢盆始重难。应笑张纲谩生事，埋轮不得在长安。",
            "comment": ""
        },
        {
            "title": "抚州别阮兵曹",
            "content": "雪晴天外见诸峰，幽轧行轮有去踪。内史宅边今独恨，步兵厨畔旧相容。十年别鬓疑朝镜，千里归心著晚钟。若不他时更青眼，未知谁肯荐临邛。",
            "comment": ""
        },
        {
            "title": "隋堤柳",
            "content": "夹路依依千里遥，路人回首认隋朝。春风未借宣华意，犹费工夫长绿条。",
            "comment": ""
        },
        {
            "title": "寄三衢孙员外",
            "content": "小敷文伯见何时，南望三衢渴复饥。天子未能崇典诰，诸生徒欲恋旌旗。风高绿野苗千顷，露冷平楼酒满卮。尽是数旬陪奉处，使君争肯不相思。",
            "comment": ""
        },
        {
            "title": "徐寇南逼感事献江南知己次韵",
            "content": "酒阑离思浩无穷，西望维扬忆数公。万里飘零身未了，一家知奖意曾同。云横晋国尘应暗，路转吴江信不通。今日便成卢子谅，满襟珠泪堕霜风。",
            "comment": ""
        },
        {
            "title": "寄渭北徐从事",
            "content": "暖云慵堕柳垂条，骢马徐郎过渭桥。官秩旧参荀秘监，樽罍今伴霍嫖姚。科随鹄箭频曾中，礼向侯弓以重招。莫恨东风促行李，不多时节却归朝。",
            "comment": ""
        },
        {
            "title": "秋夜寄进士顾荣",
            "content": "秋河耿耿夜沈沈，往事三更尽到心。多病谩劳窥圣代，薄才终是费知音。家山梦后帆千尺，尘土搔来发一簪。空羡良朋尽高价，可怜东箭与南金。",
            "comment": ""
        },
        {
            "title": "汉江上作",
            "content": "汉江波浪渌于苔，每到江边病眼开。半雨半风终日恨，无名无迹几时回。云生岸谷秋阴合，树接帆樯晚思来。对此空惭圣明代，忍教缨上有尘埃。",
            "comment": ""
        },
        {
            "title": "逼试投所知",
            "content": "桃在仙翁旧苑傍，暖烟轻霭扑人香。十年此地频偷眼，二月春风最断肠。曾恨梦中无好事，也知囊里有仙方。寻思仙骨终难得，始与回头问玉皇。",
            "comment": ""
        },
        {
            "title": "重送朗州张员外",
            "content": "朱轮此去正春风，且驻青云听断蓬。一榻早年容孺子，双旌今日别文翁。诚知汲善心长在，争奈干时迹转穷。酬德酬恩两无路，谩劳惆怅凤城东。",
            "comment": ""
        },
        {
            "title": "代文宣王答",
            "content": "三教之中儒最尊，止戈为武武尊文。吾今尚自披蓑笠，你等何须读典坟。释氏宝楼侵碧汉，道家宫殿拂青云。若教颜闵英灵在，终不羞他李老君。",
            "comment": ""
        },
        {
            "title": "谒文宣王庙",
            "content": "晚来乘兴谒先师，松柏凄凄人不知。九仞萧墙堆瓦砾，三间茅殿走狐狸。雨淋状似悲麟泣，露滴还同叹凤悲。傥使小儒名稍立，岂教吾道受栖迟。",
            "comment": ""
        },
        {
            "title": "广陵秋夜读进士常修三篇因题",
            "content": "入蜀归吴三首诗，藏于笥箧重于师。剑关夜读相如听，瓜步秋吟炀帝悲。景物也知输健笔，时情谁不许高枝。明年二月春风里，江岛闲人慰所思。",
            "comment": ""
        },
        {
            "title": "和禅月大师见赠",
            "content": "高僧惠我七言诗，顿豁尘心展白眉。秀似谷中花媚日，清如潭底月圆时。应观法界莲千叶，肯折人间桂一支。漂荡秦吴十馀载，因循犹恨识师迟。",
            "comment": ""
        },
        {
            "title": "淮南高骈所造迎仙楼",
            "content": "鸾音鹤信杳难回，凤驾龙车早晚来。仙境是谁知处所，人间空自造楼台。云侵朱槛应难到，虫网闲窗永不开。子细思量成底事，露凝风摆作尘埃。",
            "comment": ""
        },
        {
            "title": "梅花",
            "content": "吴王醉处十馀里，照野拂衣今正繁。经雨不随山鸟散，倚风疑共路人言。愁怜粉艳飘歌席，静爱寒香扑酒樽。欲寄所思无好信，为人惆怅又黄昏。",
            "comment": ""
        },
        {
            "title": "寄南城韦逸人",
            "content": "杜甫诗中韦曲花，至今无赖尚豪家。美人晓折露沾袖，公子醉时香满车。万里丹青传不得，二年风雨恨无涯。羡他南涧高眠客，春去春来任物华。",
            "comment": ""
        },
        {
            "title": "商於驿楼东望有感",
            "content": "山川去接汉江东，曾伴隋侯醉此中。歌绕夜梁珠宛转，舞娇春席雪朦胧。棠遗善政阴犹在，薤送哀声事已空。惆怅知音竟难得，两行清泪白杨风。",
            "comment": ""
        },
        {
            "title": "重过随州故兵部李侍郎恩知因抒长句",
            "content": "庄周高论伯牙琴，闲夜思量泪满襟。四海共谁言近事，九原从此负初心。鸥翻汉浦风波急，雁下郧溪雾雨深。惭愧苍生还有意，解歌襦袴至如今。",
            "comment": ""
        },
        {
            "title": "筹笔驿",
            "content": "抛掷南阳为主忧，北征东讨尽良筹。时来天地皆同力，运去英雄不自由。千里山河轻孺子，两朝冠剑恨谯周。唯馀岩下多情水，犹解年年傍驿流。",
            "comment": ""
        },
        {
            "title": "桃花",
            "content": "暖触衣襟漠漠香，间梅遮柳不胜芳。数枝艳拂文君酒，半里红欹宋玉墙。尽日无人疑怅望，有时经雨乍凄凉。旧山山下还如此，回首东风一断肠。",
            "comment": ""
        },
        {
            "title": "夜泊毗陵无锡县有寄",
            "content": "草虫幽咽树初团，独系孤舟夜已阑。浊浪势奔吴苑急，疏钟声彻惠山寒。愁催鬓发凋何易，贫恋家乡别渐难。他日亲朋应大笑，始知书剑是无端。",
            "comment": ""
        },
        {
            "title": "隐尝在江陵忝故中令白公叨蒙知遇…遂成长句",
            "content": "往岁酂侯镇渚宫，曾将清律暖孤蓬。才怜曼倩三冬后，艺许由基一箭中。言重不能轻薄命，地寒终是泣春风。凤凰池涸台星拆，回首岐山忆至公。",
            "comment": ""
        },
        {
            "title": "杜陵秋思",
            "content": "南望商於北帝都，两堪栖托两无图。只闻斥逐张公子，不觉悲同楚大夫。岩畔早凉生紫桂，井边疏影落高梧。一杯渌酒他年忆，沥向清波寄五湖。",
            "comment": ""
        },
        {
            "title": "故洛阳公镇大梁时隐得游门下今之经历事往…",
            "content": "孤舟欲泊思何穷，曾忆西来值雪中。珠履少年初满座，白衣游子也从公。狂抛赋笔琉璃冷，醉倚歌筵玳瑁红。今日斯文向谁说，泪碑棠树两成空。",
            "comment": ""
        },
        {
            "title": "水边偶题",
            "content": "野水无情去不回，水边花好为谁开。只知事逐眼前去，不觉老从头上来。穷似丘轲休叹息，达如周召亦尘埃。思量此理何人会，蒙邑先生最有才。",
            "comment": ""
        },
        {
            "title": "登夏州城楼",
            "content": "寒城猎猎戍旗风，独倚危楼怅望中。万里山河唐土地，千年魂魄晋英雄。离心不忍听边马，往事应须问塞鸿。好脱儒冠从校尉，一枝长戟六钧弓。",
            "comment": ""
        },
        {
            "title": "登高咏菊尽（一作李山甫诗）",
            "content": "篱畔霜前偶得存，苦教迟晚避兰荪。能销造化几多力，不受阳和一点恩。生处岂容依玉砌，要时还许上金樽。陶公没后无知己，露滴幽丛见泪痕。",
            "comment": ""
        },
        {
            "title": "秋日酬张特玄",
            "content": "病寄南徐两度秋，故人依约亦扬州。偶因雁足思闲事，拟棹孤舟访旧游。风急几闻江上笛，月高谁共酒家楼。平生意气消磨尽，甘露轩前看水流。",
            "comment": ""
        },
        {
            "title": "京口见李侍郎",
            "content": "傞傞江柳欲矜春，铁瓮城边见故人。屈指不堪言甲子，披风常记是庚申。别来且喜身俱健，乱后休悲业尽贫。还有杖头沽酒物，待寻山寺话逡巡。",
            "comment": ""
        },
        {
            "title": "途中寄怀",
            "content": "不知何处是前程，合眼腾腾信马行。两鬓已衰时未遇，数峰虽在病相撄。尘埃巩洛虚光景，诗酒江湖漫姓名。试哭军门看谁问，旧来还似祢先生。",
            "comment": ""
        },
        {
            "title": "九华山费征君所居",
            "content": "草堂何处试徘徊，见说遗踪向此开。蟾桂自归三径后，鹤书曾降九天来。白云事迹依前在，青琐光阴竟不回。尽夕为君思曩日，野泉呜咽路莓苔。",
            "comment": ""
        },
        {
            "title": "登瓦棺寺阁",
            "content": "下盘空迹上云浮，偶逐僧行步步愁。暂憩已知须用意，渐来争忍不回头。烟中树老重江晚，铎外风轻四境秋。懒指台城更东望，鹊飞龙斗尽荒丘。",
            "comment": ""
        },
        {
            "title": "寄前户部陆郎中",
            "content": "出驯桑雉入朝簪，箫洒清名映士林。近日篇章欺白雪，早年词赋得黄金。桂堂纵道探龙颔，兰省何曾驻鹤心。离乱事多人不会，酒浓花暖且闲吟。",
            "comment": ""
        },
        {
            "title": "钱尚父生日",
            "content": "大昴分光降斗牛，兴唐宗社作诸侯。伊夔事业扶千载，韩白机谋冠九州。贵盛上持龙节钺，延长应续鹤春秋。锦衣玉食将何报，更俟庄椿一举头。",
            "comment": ""
        },
        {
            "title": "梅",
            "content": "天赐胭脂一抹腮，盘中磊落笛中哀。虽然未得和羹便，曾与将军止渴来。",
            "comment": ""
        },
        {
            "title": "金钱花",
            "content": "占得佳名绕树芳，依依相伴向秋光。若教此物堪收贮，应被豪门尽劚将。",
            "comment": " | 【注释】　　这是一首托物寄意的诗。金钱花即旋覆花，夏秋开花，花色金黄，花朵圆而覆下，中央呈筒状，形如铜钱，娇美可爱。诗题“金钱花”，然而其主旨并不在咏花。　　起句“占得佳名绕树芳”，一开头，诗人就极口称赞花的名字起得好。“占得佳名”，用字遣词，值得细细玩味。“绕树芳”三字则不仅传神地描绘出金钱花柔弱美丽的身姿，而且告诉人们，它还有沁人心脾的芳香呢！这一句，作者以极为赞赏的口吻，写出了金钱花的名称、形态、香气，引人嘱目。　　“依依相伴向秋光”，与上一句意脉相通。金钱花一朵挨着一朵，丛丛簇簇，就象情投意合的伴侣，卿卿我我，亲密无间，给人以悦目怡心、美不胜收之感。金黄色的花朵又总是迎着阳光开放，色泽鲜丽，娇美动人。作者把金钱花写得多么楚楚动人，可亲可爱。　　光就上两句看，诗人似乎只在欣赏花草。然一读下文，便知作者匠心独运，旨意全在引起后边两句议论：“若教此物堪收贮，应被豪门尽劚将。”金钱花如此娇柔迷人，如果它真的是金钱可以收藏的话，那些豪门权贵就会毫不怜惜地把它全部掘尽砍光了！这二句，出言冷隽，恰似一把锋利的匕首，一下戳穿了剥削者残酷无情、贪得无厌的本性。由此可见，作者越是渲染金钱花的姿色和芳香，越能反衬出议论的力量。前后鲜明的对照，突出了诗的主旨。而后二句中作者故意欲擒先纵，先用了一个假设的口气，随后一个“尽”字，予以坚决肯定。诗意迭宕，显得更加有力。　　罗隐的诗，笔锋犀利泼辣，善于把冷隽的讽刺与深沉的愤怒有机地结合在一起，堪称别具一格。此诗就表现出这个特色。　　（施绍文）"
        },
        {
            "title": "鹦鹉",
            "content": "莫恨雕笼翠羽残，江南地暖陇西寒。劝君不用分明语，语得分明出转难。",
            "comment": " | 【注释】　　三国时候的名士祢衡有一篇《鹦鹉赋》，是托物言志之作。祢衡为人恃才傲物，先后得罪过曹操与刘表，到处不被容纳，最后又被遣送到江夏太守黄祖处，在一次宴会上即席赋篇，假借鹦鹉以抒述自己托身事人的遭遇和忧谗畏讥的心理。罗隐的这首诗，命意亦相类似。　　“莫恨雕笼翠羽残，江南地暖陇西寒。”“陇西”，指陇山（六盘山南段别称，延伸于陕西、甘肃边境）以西，旧传为鹦鹉产地，故鹦鹉亦称“陇客”。诗人在江南见到的这头鹦鹉，已被人剪了翅膀，关进雕花的笼子里，所以用上面两句话来安慰它：且莫感叹自己被拘囚的命运，这个地方毕竟比你的老家要暖和多了。话虽这么说，“莫恨”其实是有“恨”，所以细心人不难听出其弦外之音：尽管现在不愁温饱，而不能奋翅高飞，终不免叫人感到遗憾。罗隐生当唐末纷乱时世，虽然怀有匡时救世的抱负，但屡试不第，流浪大半辈子，无所遇合，到五十五岁那年投奔割据江浙一带的钱镠，才算有了安身之地。他这时的处境，跟这头笼中鹦鹉颇有某些相似。这两句诗分明写他那种自嘲而又自解的矛盾心理。　　“劝君不用分明语，语得分明出转难。”鹦鹉的特点是善于学人言语，后面两句诗就抓住这点加以生发。诗人以告诫的口吻对鹦鹉说：你还是不要说话过于明白吧，明白的话语反而难以出口呵！这里含蓄的意思是：语言不慎，足以招祸；为求免祸，必须慎言。当然，鹦鹉本身是无所谓出语招祸的，显然又是作者的自我比况。据传罗隐在江东很受钱镠礼遇。但祢衡当年也曾受过恩宠，而最终仍因忤触黄祖被杀。何况罗隐在长期生活实践中养成的愤世嫉俗的思想和好为讥刺的习气，一时也难以改变，在这种情况下，诗人对钱镠产生某种疑惧心理，完全是可理解的。　　这首咏物诗，不同于一般的比兴托物，而是借用向鹦鹉说话的形式来吐露自己的心曲，劝鹦鹉实是劝自己，劝自己实是抒泄自己内心的悲慨，淡淡说来，却耐人咀嚼。　　（陈伯海）"
        },
        {
            "title": "铜雀台",
            "content": "强歌强舞竟难胜，花落花开泪满膺。只合当年伴君死，免交憔悴望西陵。",
            "comment": ""
        },
        {
            "title": "绣",
            "content": "一片丝罗□□□，洞房西室女工劳。花随玉指添春色，鸟逐金针长羽毛。蜀锦谩夸声自贵，越绫虚说价功高。可中用作鸳鸯被，红叶枝枝不碍刀。",
            "comment": ""
        },
        {
            "title": "送内使周大夫自杭州朝贡",
            "content": "八都上将近平戎，便附輶轩奏圣聪。三接驾前朝觐礼，一函江表战征功。云间阆苑何时见，水底瑶池触处通。知有殿庭馀力在，莫辞消息寄西风。",
            "comment": ""
        },
        {
            "title": "别池阳所居",
            "content": "黄尘初起此留连，火耨刀耕六七年。雨夜老农伤水旱，雪晴渔父共舟船。已悲世乱身须去，肯愧途危迹屡迁。却是九华山有意，列行相送到江边。",
            "comment": ""
        },
        {
            "title": "清溪江令公宅",
            "content": "蛮笺象管夜深时，曾赋陈宫第一诗。宴罢风流人不见，废来踪迹草应知。莺怜胜事啼空巷，蝶恋馀香舞好枝。还有往年金甃井，牧童樵叟等闲窥。",
            "comment": ""
        },
        {
            "title": "金陵寄窦尚书",
            "content": "二年岐路有西东，长忆优游楚驿中。虎帐谈高无客继，马卿官傲少人同。世危肯使依刘表，山好犹能忆谢公。此去此恩言不得，谩将闲泪对春风。",
            "comment": ""
        },
        {
            "title": "江州望庐山",
            "content": "东南苍翠何崔嵬，横流一望幽抱开。影寒已令水底去，脚阔欲过湖心来。深处不唯容鬼怪，暗中兼恐有风雷。仙人往往今谁在，红杏花香重首回。",
            "comment": ""
        },
        {
            "title": "郑州献卢舍人（时本官王令公收复两京后）",
            "content": "海槎闲暇阆风轻，不是安流不肯行。鸡省露浓汤饼熟，凤池烟暖诏书成。渔筹已合光儒梦，尧印何妨且治兵。会待两都收复后，右图仪表左题名。",
            "comment": ""
        },
        {
            "title": "湘南春日怀古",
            "content": "晴江春暖兰蕙薰，凫鹥苒苒鸥著群。洛阳贾谊自无命，少陵杜甫兼有文。空阔远帆遮落日，苍茫野树碍归云。松醪酒好昭潭静，闲过中流一吊君。",
            "comment": ""
        },
        {
            "title": "白角篦",
            "content": "白似琼瑶滑似苔，随梳伴镜拂尘埃。莫言此个尖头物，几度撩人恶发来。",
            "comment": ""
        },
        {
            "title": "酬黄从事怀旧见寄",
            "content": "旧游不合到心中，把得君诗意亦同。水馆酒阑清夜月，香街人散白杨风。长绳系日虽难绊，辨口谈天不易穷。世事自随蓬转在，思量何处是飞蓬。",
            "comment": ""
        },
        {
            "title": "出试后投所知",
            "content": "此日蓬壶两日程，当时消息甚分明。桃须曼倩催方熟，橘待洪崖遣始行。岛外音书应有意，眼前尘土渐无情。莫教更似山西鼠，啮破愁肠恨一生。",
            "comment": ""
        },
        {
            "title": "春中湘中题岳麓寺僧舍",
            "content": "蟾宫虎穴两皆休，来凭危栏送远愁。多事林莺还谩语，薄情边雁不回头。春融只待乾坤醉，水阔深知世界浮。欲共高僧话心迹，野花芳草奈相尤。",
            "comment": ""
        },
        {
            "title": "广陵春日忆池阳有寄",
            "content": "烟水濛濛接板桥，数年经历驻征桡。醉凭危槛波千顷，愁倚长亭柳万条。别后故人冠獬豸，病来知己赏鹪鹩。清流夹宅千家住，会待闲乘一信潮。",
            "comment": ""
        },
        {
            "title": "淮南送李司空朝觐",
            "content": "圣君宵旰望时雍，丹诏西来雨露浓。宣父道高休叹凤，武侯才大本吟龙。九州似鼎终须负，万物为铜只待熔。腊后春前更何事，便看经度奏东封。",
            "comment": ""
        },
        {
            "title": "广陵秋日酬进士臧濆见寄",
            "content": "驿西斜日满窗前，独凭秋栏思渺绵。数尺断蓬惭故国，一轮清镜泣流年。已知世事真徒尔，纵有心期亦偶然。空愧荀家好兄弟，雁来鱼去是因缘。",
            "comment": ""
        },
        {
            "title": "早春巴陵道中",
            "content": "远雪亭亭望未销，岳阳春浅似相饶。短芦冒土初生笋，高柳偷风已弄条。波泛洞庭猵獭健，谷连荆楚鬼神妖。中流菱唱泊何处，一只画船兰作桡。",
            "comment": ""
        },
        {
            "title": "上鄂州韦尚书",
            "content": "往岁先皇驭九州，侍臣才业最风流。文穷典诰虽馀力，俗致雍熙尽密谋。兰省换班青作绶，柏台前引绛为鞲。都缘未负江山兴，开济生灵校一秋。",
            "comment": ""
        },
        {
            "title": "广陵开元寺阁上作",
            "content": "满槛山川漾落晖，槛前前事去如飞。云中鸡犬刘安过，月里笙歌炀帝归。江蹙海门帆散去，地吞淮口树相依。红楼翠幕知多少，长向东风有是非。",
            "comment": ""
        },
        {
            "title": "秋日禅智寺见裴郎中题名寄韦瞻",
            "content": "野寺疏钟万木秋，偶寻题处认名侯。官离南郡应闲暇，地胜东山想驻留。百醆浓醪成别梦，两行垂露浣羁愁。心知只有韦公在，更对真踪话旧游。",
            "comment": ""
        },
        {
            "title": "金陵夜泊",
            "content": "冷烟轻淡傍衰丛，此夕秦淮驻断蓬。栖雁远惊沽酒火，乱鸦高避落帆风。地销王气波声急，山带秋阴树影空。六代精灵人不见，思量应在月明中。",
            "comment": ""
        },
        {
            "title": "后土庙",
            "content": "四海兵戈尚未宁，始于云外学仪形。九天玄女犹无圣，后土夫人岂有灵。一带好云侵鬓绿，两层危岫拂眉青。韦郎年少知何在，端坐思量太白经。",
            "comment": ""
        },
        {
            "title": "和淮南李司空同转运员外（一作同转运卢员外",
            "content": "层层高阁旧瀛洲，此地须征第一流。丞相近年萦倚望，重才今日喜遨游。荣持健笔金黄贵，恨咽离筵管吹秋。谁继伊皋送行句，梁王诗好郢人愁。",
            "comment": ""
        },
        {
            "title": "春日独游禅智寺",
            "content": "树远连天水接空，几年行乐旧隋宫。花开花谢还如此，人去人来自不同。鸾凤调高何处酒，吴牛蹄健满车风。思量只合腾腾醉，煮海平陈一梦中。",
            "comment": ""
        },
        {
            "title": "贺淮南节度卢员外赐绯",
            "content": "俭莲高贵九霄闻，粲粲朱衣降五云。骢马早年曾避路，银鱼今日且从军。御题彩服垂天眷，袍展花心透縠纹。应笑当年老莱子，鲜华都自降明君。",
            "comment": ""
        },
        {
            "title": "自湘川东下立春泊夏口阻风登孙权城",
            "content": "吴门此去逾千里，湘浦离来想数旬。只见风师长占路，不知青帝已行春。危怜坏堞犹遮水，狂爱寒梅欲傍人。事往时移何足问，且凭村酒暖精神。",
            "comment": ""
        },
        {
            "title": "钟陵见杨秀才（一题作见进士杨寻）",
            "content": "孺亭滕阁少踟蹰，三度南游一事无。只觉流年如鸟逝，不知何处有龙屠。云归洪井枝柯敛，水下漳江气色粗。赖得与君同此醉，醒来愁被鬼揶揄。",
            "comment": ""
        },
        {
            "title": "春日忆湖南旧游寄卢校书",
            "content": "旅榜前年过洞庭，曾提刀笔事甘宁。玳筵离隔将军幕，朱履频窥处士星。恩重匣中孤剑在，梦馀江畔数峰青。金貂见服嘉宾散，回首昭丘一涕零。",
            "comment": ""
        },
        {
            "title": "孙员外赴阙后重到三衢",
            "content": "远山高枝思悠哉，重倚危楼尽一杯。谢守已随征诏入，鲁儒犹逐断蓬来。地寒谩忆移暄手，时急方须济世才。宣室夜阑如有问，可能全忘未然灰。",
            "comment": ""
        },
        {
            "title": "清明日曲江怀友",
            "content": "君与田苏即旧游，我于交分亦绸缪。二年隔绝黄泉下，尽日悲凉曲水头。鸥鸟似能齐物理，杏花疑欲伴人愁。寡妻稚子应寒食，遥望江陵一泪流。",
            "comment": ""
        },
        {
            "title": "送臧濆下第谒窦鄜州",
            "content": "赋得长杨不直钱，却来京口看莺迁。也知绛灌轻才子，好谒尤常醉少年。万里故乡云缥缈，一春生计泪澜汍。多情柱史应相问，与话归心正浩然。",
            "comment": ""
        },
        {
            "title": "邺城",
            "content": "台上年年掩翠蛾，台前高树夹漳河。英雄亦到分香处，能共常人较几多。",
            "comment": ""
        },
        {
            "title": "早发",
            "content": "北去南来无定居，此生生计竟何如。酷怜一觉平明睡，长被鸡声恶破除。",
            "comment": ""
        },
        {
            "title": "浮云",
            "content": "溶溶曳曳自舒张，不向苍梧即帝乡。莫道无心便无事，也曾愁杀楚襄王。",
            "comment": ""
        },
        {
            "title": "四皓庙",
            "content": "汉惠秦皇事已闻，庙前高木眼前云。楚王谩费闲心力，六里青山尽属君。",
            "comment": ""
        },
        {
            "title": "送魏校书兼呈曹使君",
            "content": "乱离无计驻生涯，又事东游惜岁华。村店酒旗沽竹叶，野桥梅雨泊芦花。雠书发迹官虽屈，负米安亲路不赊。应见使君论世旧，扫门重得向曹家。",
            "comment": ""
        },
        {
            "title": "所思",
            "content": "梁王兔苑荆榛里，炀帝鸡台梦想中。只觉惘然悲谢傅，未知何以报文翁。生灵不幸台星拆，造化无情世界空。划尽寒灰始堪叹，满庭霜叶一窗风。",
            "comment": ""
        },
        {
            "title": "香",
            "content": "沈水良材食柏珍，博山烟暖玉楼春。怜君亦是无端物，贪作馨香忘却身。",
            "comment": ""
        },
        {
            "title": "秋晓寄友人",
            "content": "洞庭霜落水云秋，又泛轻涟任去留。世界高谈今已得，宦途清贵旧曾游。手中彩笔夸题凤，天上泥封奖狎鸥。更见南来钓翁说，醉吟还上木兰舟。",
            "comment": ""
        },
        {
            "title": "春晚寄钟尚书",
            "content": "宰府初开忝末尘，四年谈笑隔通津。官资肯便矜中路，酒醆还应忆故人。江畔旧游秦望月，槛前公事镜湖春。如今莫问西禅坞，一炷寒香老病身。",
            "comment": ""
        },
        {
            "title": "衡阳泊木居士庙下作（一题作题木居士庙）",
            "content": "乌噪残阳草满庭，此中枯木似人形。只应神物长为主，未必浮槎即有灵。八月风波飘不去，四时黍稷荐惟馨。南朝庾信无因赋，牢落祠前水气腥。",
            "comment": ""
        },
        {
            "title": "七夕",
            "content": "络角星河菡萏天，一家欢笑设红筵。应倾谢女珠玑箧，尽写檀郎锦绣篇。香帐簇成排窈窕，金针穿罢拜婵娟。铜壶漏报天将晓，惆怅佳期又一年。",
            "comment": ""
        },
        {
            "title": "上江州陈员外",
            "content": "寒江九派转城楼，东下钟陵第一州。人自中台方贵盛，地从西晋即风流。旧班久望鹓晴翥，馀力犹闻虎夜浮。应恨属官无健令，异时佳节阻闲游。",
            "comment": ""
        },
        {
            "title": "途中献晋州孟中丞",
            "content": "太平天子念蒲东，又委星郎养育功。昨日隼旟辞阙下，今朝珠履在河中。楼移庾亮千山月，树待袁宏一扇风。不及政成应入拜，晋州何足展清通。",
            "comment": ""
        },
        {
            "title": "武牢关",
            "content": "楚人曾此限封疆，不见清阴六里长。一壑暮声何怨望，数峰秋势自颠狂。由来四皓须神伏，大抵秦皇谩气强。欲学鸡鸣试关吏，太平时节懒思量。",
            "comment": ""
        },
        {
            "title": "秋日有酬（一作寄王师范）",
            "content": "旧业传家有宝刀，近闻馀力更挥毫。腰间印佩黄金重，",
            "comment": ""
        },
        {
            "title": "忆夏口",
            "content": "汉阳渡口兰为舟，汉阳城下多酒楼。当年不得尽一醉，别梦有时还重游。襟带可怜吞楚塞，风烟只好狎江鸥。月明更想曾行处，吹笛桥边木叶秋。",
            "comment": ""
        },
        {
            "title": "西京道德里",
            "content": "秦树团团夕结阴，此中庄舄动悲吟。一枝丹桂未入手，万里苍波长负心。老去渐知时态薄，愁来唯愿酒杯深。七雄三杰今何在，休为闲人泪满襟。",
            "comment": ""
        },
        {
            "title": "送沈先辈归送上嘉礼（一作送沈光及第后东归",
            "content": "青青月桂触人香，白苎衫轻称沈郎。好继马卿归故里，况闻山简在襄阳。杯倾别岸应须醉，花傍征车渐欲芳。拟把金钱赠嘉礼，不堪栖屑困名场。",
            "comment": ""
        },
        {
            "title": "始皇陵",
            "content": "荒堆无草树无枝，懒向行人问昔时。六国英雄漫多事，到头徐福是男儿。",
            "comment": ""
        },
        {
            "title": "长安秋夜",
            "content": "远闻天子似羲皇，偶舍渔乡入帝乡。五等列侯无故旧，一枝仙桂有风霜。灯欹短焰烧离鬓，漏转寒更滴旅肠。归计未知身已老，九衢双阙夜苍苍。",
            "comment": ""
        },
        {
            "title": "焚书坑",
            "content": "千载遗踪一窖尘，路傍耕者亦伤神。祖龙算事浑乖角，将谓诗书活得人。",
            "comment": ""
        },
        {
            "title": "寄右省王谏议",
            "content": "耳边要静不得静，心里欲闲终未闲。自是宿缘应有累，可能时事更相关。鱼惭张翰辞东府，鹤怨周颙负北山。看却金庭芝朮老，又驱车入七人班。",
            "comment": ""
        },
        {
            "title": "暇日有寄姑苏曹使君兼呈张郎中郡中宾僚",
            "content": "嘉植阴阴覆剑池，此中能政动神祇。湖边观稼雨迎马，城外犒军风满旗。融酒徒夸无算爵，俭莲还少最高枝。珊瑚笔架真珠履，曾和陈王几首诗。",
            "comment": ""
        },
        {
            "title": "雪",
            "content": "细玉罗纹下碧霄，杜门颜巷落偏饶。巢居只恐高柯折，旅客愁闻去路遥。撅冻野蔬和粉重，扫庭松叶带酥烧。寒窗呵笔寻诗句，一片飞来纸上销。",
            "comment": ""
        },
        {
            "title": "春日叶秀才曲江",
            "content": "江花江草暖相隈，也向江边把酒杯。春色恼人遮不得，别愁如疟避还来。安排贱迹无良策，裨补明时望重才。一曲吴歌齐拍手，十年尘眼未曾开。",
            "comment": ""
        },
        {
            "title": "送郑州严员外",
            "content": "欲将刀笔润王猷，东去先分圣主忧。满扇好风吹郑圃，一车甘雨别皇州。尚书碛冷鸿声晚，仆射陂寒树影秋。从此文星在何处，武牢关外庾公楼。",
            "comment": ""
        },
        {
            "title": "得宣州窦尚书书因投寄二首",
            "content": "双鱼迢递到江滨，伤感南陵旧主人。万里朝台劳寄梦，十年侯国阻趋尘。寻知乱后尝辞禄，共喜闲来得养神。时见齐山敬亭客，不堪戎马战征频。曾逐旌旗过板桥，世途多难竟蓬飘。步兵校尉辞公府，车骑将军忆本朝。醉里旧游还历历，病中衰鬓奈萧萧。遗簪堕履应留念，门客如今只下僚。",
            "comment": ""
        },
        {
            "title": "寄杨秘书",
            "content": "湖水平来见鲤鱼，偶因烹处得琼琚。披寻藻思千重后，吟想冰光万里馀。漳浦病来情转薄，赤城吟苦意何如。锦衣公子怜君在，十载兵戈从板舆。",
            "comment": ""
        },
        {
            "title": "送章碣赴举",
            "content": "苹鹿歌中别酒催，粉闱星彩动昭回。久经罹乱心应破，乍睹升平眼渐开。顾我昔年悲玉石，怜君今日蕴风雷。龙门盛事无因见，费尽黄金老隗台。",
            "comment": ""
        },
        {
            "title": "秋日有寄姑苏曹使君",
            "content": "多病无因棹小舟，阖闾城下谒名侯。水寒不见双鱼信，风便唯闻五袴讴。早说用兵长暗合，近传观稼亦闲游。须知谢奕依前醉，闲阻清谈又一秋。",
            "comment": ""
        },
        {
            "title": "雒城作",
            "content": "大卤旌旗出洛滨，此中烟月已埃尘。更无楼阁寻行处，只有山川识野人。早得铸金夸范蠡，旋闻垂钓哭平津。旧游难得时难遇，回首空城百草春。",
            "comment": ""
        },
        {
            "title": "投所思",
            "content": "憔悴长安何所为，旅魂穷命自相疑。满川碧嶂无归日，一榻红尘有泪时。雕琢只应劳郢匠，膏肓终恐误秦医。浮生七十今三十，从此凄惶未可知。",
            "comment": ""
        },
        {
            "title": "姑苏城南湖陪曹使君游",
            "content": "水蓼花红稻穗黄，使君兰棹泛回塘。倚风荇藻先开路，迎旆凫鷖尽著行。手里兵符神与术，腰间金印彩为囊。少年太守勋庸盛，应笑燕台两鬓霜。",
            "comment": ""
        },
        {
            "title": "西京崇德里居",
            "content": "进乏梯媒退又难，强随豪贵殢长安。风从昨夜吹银汉，泪拟何门落玉盘。抛掷红尘应有恨，思量仙桂也无端。锦鳞赪尾平生事，却被闲人把钓竿。",
            "comment": ""
        },
        {
            "title": "汴河",
            "content": "当时天子是闲游，今日行人特地愁。柳色纵饶妆故国，水声何忍到扬州。乾坤有意终难会，黎庶无情岂自由。应笑秦皇用心错，谩驱神鬼海东头。",
            "comment": ""
        },
        {
            "title": "黄河",
            "content": "莫把阿胶向此倾，此中天意固难明。解通银汉应须曲，才出昆仑便不清。高祖誓功衣带小，仙人占斗客槎轻。三千年后知谁在，何必劳君报太平。",
            "comment": " | 【注释】　　这首《黄河》，不是真要赋咏黄河，而是借事寓意，抨击和讥讽唐代的科举制度。　　一开头，作者就用黄河无法澄清作比喻，暗示当时的科举考试的虚伪性，揭露官场正和黄河一样混浊，即使把用来澄清浊水的阿胶都倾进去，也无济于事。接着又用“天意难明”四字，矛头直指最高统治者。　　下面两句，作者进一步描画科举场中的黑暗。李白诗有“君不见黄河之水天上来”之句。黄河古来又有九曲之称，如刘禹锡《浪淘沙》词：“九曲黄河万里沙”。诗人巧妙地把这两层意思联系起来，驰骋想象，写道：“解通银汉应须曲”。表面上是说黄河所以能够通到天上去，是因为它河道曲折。可是“银汉”在古人诗词又常用来指代皇室或朝廷，所以这句的真实意思是说，能够通到皇帝身边去的（指通过科举考试取得高官显位），必是使用“曲”的手段，即不正当的手段。唐代科举考试，特别是到晚唐，主要不是在考查学问，而是看士子有没有投靠巴结当权人物的本领，正直的人肯定是要失败的。　　古人误以为黄河发源于昆仑山，所以作者说它“才出昆仑便不清”。这也是有寓意的。“昆仑”同“银汉”一样，是指朝廷豪门贵族甚至当朝皇帝。因为那些被提拔荐引做了官的士子，都是与贵族、大臣私下里勾结，一出手就不干不净，正如黄河在发源地就已经混浊了一样。　　五、六两句，包含了两个典故。第五句是指汉高祖在平定天下、大封功臣时的誓词，誓词里说：“使河如带，泰山若砺。”翻译出来就是：要到黄河象衣带那么狭窄，泰山象磨刀石那样平坦，你们的爵位才会失去（那意思就是永不失去）。第六句说的是汉代张骞奉命探寻黄河源头。据说他坐了一只木筏，溯河直上，不知不觉到了一个地方，看见有个女子正在织布，旁边又有个放牛的男子。张骞后来回到西蜀，拿这事请教善于占卜的严君平。君平说，你已经到了天上牛郎织女两座星宿的所在了。　　作者借用这两个典故，同样也有寓意。上句是说，自从汉高祖大封功臣以来（恰巧，唐代开国皇帝也叫“高祖”），贵族们就世代簪缨，富贵不绝，霸占着朝廷爵禄，好象真要等到黄河细小得象衣带时才肯放手。下句又说，封建贵族霸占爵位，把持朝政，有如“仙人占斗”。（天上的北斗，古代天文学属于紫微垣，居于天北极的周围。古人用以象征皇室或朝廷。）他们既然占据了“北斗”，那么，要到天上去的“客槎”（指考试求官的人），只要经他们的援引，自然飘飘直上，不须费力了。　　由此可见，诗人虽然句句明写黄河，却又是句句都在暗射封建王朝，骂得非常尖刻，比喻也十分贴切。这和罗隐十次参加科举考试失败的痛苦经历有着密切的关系。　　传说“黄河千年一清，至圣之君以为大瑞”（见王嘉《拾遗记·高辛》），所以诗人说，三千年（应是一千年）黄河才澄清一次，谁还能够等得着呢？于是笔锋一转，不无揶揄地说：既然如此，就不劳驾您预告这种好消息了！换句话说，黄河很难澄清，朝廷上的乌烟瘴气同样也是改变不了的。这是对唐王朝表示绝望的话。此后，罗隐果真回到家乡杭州，在钱镠幕下做官，再不到长安考试了。　　这首诗艺术上值得称道的有两点：第一，诗人拿黄河来讽喻科举制度，这构思就很巧妙；其次，句句紧扣黄河，而又句句别有所指，手法也颇为高明。诗人对唐王朝科举制度的揭露，痛快淋漓，切中要害，很有代表性。诗中语气激烈，曾有人说它是“失之大怒，其词躁”（见刘铁冷《作诗百法》），即不够“温柔敦厚”。这是没有理解罗隐当时的心情才作的“中庸之论”。　　（刘逸生）"
        },
        {
            "title": "寄郑补阙",
            "content": "夫子门前数仞墙，每经过处忆游梁。路从青琐无因见，恩在丹心不可忘。未必便为谗口隔，只应贪草谏书忙。别来愁悴知多少，两度槐花马上黄。",
            "comment": ""
        },
        {
            "title": "皇陂",
            "content": "皇陂潋滟深复深，陂西下马聊登临。垂杨风轻弄翠带，鲤鱼日暖跳黄金。三月穷途无胜事，十年流水见归心。输他谷口郑夫子，偷得闲名说至今。",
            "comment": ""
        },
        {
            "title": "曲江春感（一题作归五湖）",
            "content": "江头日暖花又开，江东行客心悠哉。高阳酒徒半凋落，终南山色空崔嵬。圣代也知无弃物，侯门未必用非才。一船明月一竿竹，家住五湖归去来。",
            "comment": ""
        },
        {
            "title": "牡丹花",
            "content": "似共东风别有因，绛罗高卷不胜春。若教解语应倾国，任是无情亦动人。芍药与君为近侍，芙蓉何处避芳尘。可怜韩令功成后，辜负秾华过此身。",
            "comment": ""
        },
        {
            "title": "寄钟常侍",
            "content": "一从朱履步金台，蘖苦冰寒奉上台。峻节不由人学得，远途终是自将来。风高渐展摩天翼，干耸方呈构厦材。应笑樟亭旧同舍，九州无验满炉灰。",
            "comment": ""
        },
        {
            "title": "经张舍人旧居（一题作河中经故翰林张舍人所",
            "content": "行尘不是昔时尘，谩向朱门忆侍臣。一榻已无开眼处，九泉应有爱才人。文馀吐凤他年诏，树想栖鸾旧日春。从此恩深转难报，夕阳衰草泪沾巾。",
            "comment": ""
        },
        {
            "title": "安陆赠徐砺",
            "content": "灵蛇桥下水声声，曾向桥边话别情。一榻偶依陈太守，三年深忆祢先生。尘欺鬓色非前事，火爇蓬根有去程。还把馀杯重相劝，不堪秋色背郧城。",
            "comment": ""
        },
        {
            "title": "黄鹤驿寓题",
            "content": "野云芳草绕离鞭，敢对青楼倚少年。秋色未催榆塞雁，人心先下洞庭船。高歌酒市非狂者，大嚼屠门亦偶然。车马同归莫同恨，古人头白尽林泉。",
            "comment": ""
        },
        {
            "title": "春思",
            "content": "荡漾春风渌似波，惹情摇恨去傞傞。燕翻永日音声好，柳舞空城意绪多。蜀国暖回溪峡浪，卫娘清转遏云歌。可怜户外桃兼李，仲蔚蓬蒿奈尔何。",
            "comment": ""
        },
        {
            "title": "游江夏口",
            "content": "醉别江东酒一杯，往年曾此驻尘埃。鱼听建业歌声过，水看瞿塘雪影来。黄祖不能容贱客，费祎终是负仙才。平生胆气平生恨，今日江边首懒回。",
            "comment": ""
        },
        {
            "title": "魏城逢故人（一题作绵谷回寄蔡氏昆仲）",
            "content": "一年两度锦江游，前值东风后值秋。芳草有情皆碍马，好云无处不遮楼。山将别恨和心断，水带离声入梦流。今日因君试回首，淡烟乔木隔绵州。",
            "comment": " | 【注释】　　诗题一作《魏城逢故人》。诗中提到锦江、绵州、绵谷三个地名。锦江在四川成都市的南面；由成都向东北方向行进，首先到达绵州（今四川绵阳县）；再继续东北行，便可到达绵谷（今四川广元县）。诗题中的“蔡氏昆仲”，是罗隐游锦江时认识的两兄弟。在罗隐离开锦江，经过绵州回到绵谷以后，蔡氏兄弟还在成都。这首诗追忆昔游，抒发对友人的怀念之情。　　首联以赋体叙事，字里行间流露喜悦之情。锦江是名胜之地，能去游一次，已是很高兴、很幸福的了，何况是“一年两度”，又是在极适于游览的季节。两个“值”字，蕴含际此春秋佳日之意。这两句所携带的感情，直灌全篇。　　颔联具体写锦江游踪，极写所见之美，写景之笔濡染着浓烈的感情色彩。“芳草有情皆碍马，好云无处不遮楼”，深得锦江美景的神韵，是全诗中最富有诗意的句子。这两句分别承“前值东风”与“后值秋”而来，写出诗人对锦江风物人情的留恋。上句写春景，下句写秋景。明明是诗人多情，沉醉于大自然的迷人景色，却偏将人的感情赋予碧草白云。春游锦城时，锦江畔春草芊眠，诗人为之流连忘返，诗中却说连绵不尽的芳草，好象友人一样，对自己依依有情，似乎有意绊着马蹄，不让离去。秋游锦城时，秋云舒卷，云与楼相映衬而景色更美，故称“好云”。诗人为之目摇神移，而诗人却说，是那美丽的云彩也很富有感情，为了殷勤地挽留自己，有意把楼台层层遮掩。“碍马”、“遮楼”，不说有人，而自见人在。用笔简炼含蓄，给人以丰富的想象余地。“碍”字、“遮”字用笔迂回，有从对面将人写出之妙，而且很带了几分俏皮的味道。就象把“可爱”说成“可憎”或“讨厌”一样，这里用了“碍”与“遮”描述使人神往不已的开心事，正话反说，显得别有滋味。这两句诗，诗人以情取景，以景写情，物我交融，意态潇洒娴雅，达到了神而化之的地步。　　颈联写告别锦江山水的离愁别恨，极言别去之难。在离人眼里，锦江的山好象因我之离去，而牵绕着别恨，锦江之水也似乎带着离情，发出咽泣之声。美丽多情的锦城啊，真使人魂牵梦绕，肝肠寸断！　　中间二联分别通过写锦江的地上芳草、空中好云、山脉、河流的可爱和多情，以表达对蔡氏兄弟的友情，寄托对他们的怀念。作者只说锦城的草、云、山、水的美好多情，而不直说蔡氏兄弟的多情，含蓄而有韵味。　　末联又因寄书蔡氏兄弟之便，再抒发对锦江的留恋之情。诗人把中间二联“芳草”、“好云”、“断山”、“流水”的缠绵情意，都归落到对友人的怀念上去，说今天因为怀念您们，回头远望锦城，只见远树朦胧，云遮雾绕。用乔木高耸、淡烟迷茫的画面寄写自己的情思，结束全篇，情韵悠长，余味无穷。　　这首诗感情真挚，形象新颖，结构严整工巧，堪称是一件精雕细琢、玲珑剔透的艺术精品。　　（陈志明）"
        },
        {
            "title": "即事中元甲子（一作韦庄诗）",
            "content": "三秦流血已成川，塞上黄云战马闲。只有羸兵填渭水，终无奇事出商山。田园已没红尘内，弟侄相逢白刃间。惆怅翠华犹未返，泪痕空滴剑文斑。",
            "comment": ""
        },
        {
            "title": "途中逢刘知远",
            "content": "吴楚烟波里，巢由季孟间。只言无事贵，不道致身闲。别渚莲根断，归心桂树顽。空劳钟璞意，尘世隔函关。",
            "comment": ""
        },
        {
            "title": "茅斋",
            "content": "从事不从事，养生非养生。职为尸禄本，官是受恩名。时态已相失，岁华徒自惊。西斋一卮酒，衰老与谁倾。",
            "comment": ""
        },
        {
            "title": "秋霁后",
            "content": "净碧山光冷，圆明露点匀。渚莲丹脸恨，堤柳翠眉颦。蝉已送行客，雁应辞主人。蝇蚊渐无况，日晚自相亲。",
            "comment": ""
        },
        {
            "title": "冬暮城西晚眺",
            "content": "谬忝莲华幕，虚沾柏署官。欹危长抱疾，衰老不禁寒。时事已日过，世途行转难。千崖兼万壑，只向望中看。",
            "comment": ""
        },
        {
            "title": "感别元帅尚父（一作病中上钱尚父）",
            "content": "玉函瑶检下台司，记得当时捧领时。半壁龙蛇蟠造化，满筐山岳动神祇。疲牛舐犊心犹切，阴鹤鸣雏力已衰。稚子不才身抱疾，日窥贞迹泪双垂。",
            "comment": ""
        },
        {
            "title": "使者",
            "content": "使者衔中旨，崎岖万里行。人心犹未革，天意似难明。四海霍光第，六宫张奉营。陪臣无以报，西望不胜情。",
            "comment": ""
        },
        {
            "title": "览晋史（张翰思吴中鲈鲙莼羹）",
            "content": "齐王僚属好男儿，偶觅东归便得归。满目路岐抛似梦，一船风雨去如飞。盘擎紫线莼初熟，箸拨红丝鲙正肥。惆怅途中无限事，与君千载两忘机。",
            "comment": ""
        },
        {
            "title": "暇日投钱尚父",
            "content": "牛斗星边女宿间，栋梁虚敞丽江关。望高汉相东西阁，名重淮王大小山。醴设斗倾金凿落，马归争撼玉连环。自惭麋鹿无能事，未报深恩鬓已斑。",
            "comment": ""
        },
        {
            "title": "送杨炼师却归贞浩岩",
            "content": "宦途不复更经营，归去东南任意行。别后几回思会面，到来相见似前生。久居竹盖知勤苦，旧业莲峰想变更。为谢佯狂吴道士，耳中时有铁船声。",
            "comment": ""
        },
        {
            "title": "乌程",
            "content": "两府攀陪十五年，郡中甘雨幕中莲。一瓶犹是乌程酒，须对霜风度泫然。",
            "comment": ""
        },
        {
            "title": "圉城偶作",
            "content": "东望陈留日欲曛，每因刀笔想夫君。自从郭泰碑铭后，只见黄金不见文。",
            "comment": ""
        },
        {
            "title": "题凿石山僧院",
            "content": "日夜潮声送是非，一回登眺一忘机。怜师好事无人见，不把兰芽染褐衣。",
            "comment": ""
        },
        {
            "title": "城西作",
            "content": "从军无一事，终日掩空斋。道薄交游少，才疏进取乖。野禽鸣聒耳，庭草绿侵阶。幸自同樗栎，何妨惬所怀。",
            "comment": ""
        },
        {
            "title": "遁迹",
            "content": "遁迹知安住，沾襟欲奈何。朝廷犹礼乐，郡邑忍干戈。华马凭谁问，胡尘自此多。因思汉明帝，中夜忆廉颇。",
            "comment": ""
        },
        {
            "title": "偶兴",
            "content": "逐队随行二十春，曲江池畔避车尘。如今赢得将衰老，闲看人间得意人。",
            "comment": ""
        },
        {
            "title": "暇日感怀因寄同院吴蜕拾遗",
            "content": "璧池清秩访燕台，曾捧瀛洲札翰来。今日二难俱大夜，当时三幅谩高才。戏悲槐市便便笥，狂忆樟亭满满杯。犹幸小兰同舍在，每因相见即衔哀。",
            "comment": ""
        },
        {
            "title": "自贻",
            "content": "衰老应难更进趋，药畦经卷自朝晡。纵无显效亦藏拙，若有所成甘守株。汉武巡游虚轧轧，秦皇吞并谩驱驱。如何只见丁家鹤，依旧辽东叹绿芜。",
            "comment": ""
        },
        {
            "title": "送人归湘中兼寄旧知",
            "content": "青溪烟雨九华山，乱后应同梦寐间。万里分飞休掩袂，两旬相见且开颜。君依宰相貂蝉贵，我恋王门鬓发斑。为谢伏波筵上客，几时金印拟西还。",
            "comment": ""
        },
        {
            "title": "送支使萧中丞赴阙",
            "content": "八年刀笔到京华，归去青冥路未赊。今日风流卿相客，旧时基业帝王家。彤庭彩凤虽添瑞，望府红莲已减花。从此常僚如有问，海边麋鹿斗边槎。",
            "comment": ""
        },
        {
            "title": "所思（一作西上）",
            "content": "西上青云未有期，东归沧海一何迟。酒阑梦觉不称意，花落月明空所思。长恐病侵多事日，可堪贫过少年时。斗鸡走狗五陵道，惆怅输他轻薄儿。",
            "comment": ""
        },
        {
            "title": "题玄同先生草堂三首",
            "content": "杳杳诸天路，苍苍大涤山。景舆留不得，毛节去应闲。相府旧知己，教门新启关。太平匡济术，流落在人间。先生诀行日，曾奉数行书。意密寻难会，情深恨有馀。石桥春暖后，句漏药成初。珍重云兼鹤，从来不定居。常时忆讨论，历历事犹存。酒向馀杭尽，云从大涤昏。往来无道侣，归去有台恩。自此玄言绝，长应闭洞门。",
            "comment": ""
        },
        {
            "title": "寄第五尊师",
            "content": "苕溪烟月久因循，野鹤衣裘独茧纶。只说泊船无定处，不知携手是何人。朱黄拣日囚尸鬼，青白临时注脑神。欲访先生问经诀，世间难得不由身。",
            "comment": ""
        },
        {
            "title": "初夏寄顾绍宗",
            "content": "江上偶分袂，四回寒暑更。青山无路入，白发满头生。郢浦雁寻过，镜湖蝉又鸣。怜君未归日，杯酒若为情。",
            "comment": ""
        },
        {
            "title": "堠子",
            "content": "终日路岐旁，前程亦可量。未能惭面黑，只是恨头方。雅旨逾千里，高文近两行。君知不识字，第一莫形相。",
            "comment": ""
        },
        {
            "title": "雪霁",
            "content": "南山雪乍晴，寒气转峥嵘。锁却闲门出，随他骏马行。一竿如有计，五鼎岂须烹。愁见天街草，青青又欲生。",
            "comment": ""
        },
        {
            "title": "秋居有寄",
            "content": "端居湖岸东，生计有无中。魇处千般鬼，寒时百种风。性灵从道拙，心事奈成空。多谢金台客，何当一笑同。",
            "comment": ""
        },
        {
            "title": "初秋寄友人",
            "content": "九华曾屏迹，罹乱与心违。是处堪终老，新秋又未归。病中芳草歇，愁里白云飞。樵侣兼同志，音书近亦稀。",
            "comment": ""
        },
        {
            "title": "乐府杂曲·鼓吹曲辞·芳树",
            "content": "细蕊慢逐风，暖香闲破鼻。青帝固有心，时时动人意。去年高枝犹压地，今年低枝已憔悴。吾所以见造化之权，变通之理。春夏作头，秋冬为尾。循环反复无穷已。今生长短同一轨，若使威可以制，力可以止，秦皇不肯敛手下沙丘，孟贲不合低头入蒿里。伊人强猛犹如此，顾我劳生何足恃。但愿开素袍，倾绿蚁，陶陶兀兀大醉于青冥白昼间。任他上是天，下是地。",
            "comment": ""
        },
        {
            "title": "横吹曲辞·陇头水",
            "content": "借问陇头水，年年恨何事。全疑呜咽声，中有征人泪。自古无长策，况我非深智。何计谢潺湲，一宵空不寐。",
            "comment": ""
        },
        {
            "title": "自遣",
            "content": "得即高歌失即休，多愁多恨亦悠悠。今朝有酒今朝醉，明日愁来明日愁。",
            "comment": " | 【注释】　　罗隐仕途坎坷，十举进士而不第，于是作《自遣》。这首诗表现了他在政治失意后的颓唐情绪，其中未必不含一点愤世嫉俗之意。这首诗历来为人传诵，除反映了旧时代知识分子一种典型的人生观外，尤其不容忽视的，是诗在艺术表现上颇有独到之处。　　这首先表现在诗歌形象性的追求上。乍看来此诗无一景语而全属率直的抒情。但诗中所有情语都不是抽象的抒情，而能够给人一个具体完整的印象。如首句说不必患得患失，倘若直说便抽象化、概念化。而写成“得即高歌失即休”那种半是自白、半是劝世的口吻，尤其是仰面“高歌”的情态，则给人生动具体的感受。情而有“态”，便形象化。次句不说“多愁多恨”太无聊，而说“亦悠悠”。悠悠，不尽，意谓太难熬受。也就收到具体生动之效，不特是趁韵而已。同样，不说得过且过而说“今朝有酒今朝醉，明日愁来明日愁”，更将“得即高歌失即休”一语具体化，一个放歌纵酒的旷士形象呼之欲出。这，也就是此诗造成的总的形象了。仅指出这一点还不够，还要看到这一形象具有独特个性。只要将此诗与同含“及时行乐”意蕴的杜秋娘所歌《金缕曲》相比较，便不难看到。那里说的是花儿与少年，所以“莫待无花空折枝”，颇有不负青春、及时努力的意味；而这里取象于放歌纵酒，更带迟暮的颓丧，“今朝有酒今朝醉”总使人感到一种内在的凄凉、愤嫉之情。二诗彼此并不雷同。此诗的情感既有普遍性，其形象又个性化，所以具有典型意义。　　此诗艺术表现上更其成功之处，则在于重迭中求变化，从而形成绝妙的咏叹调。一是情感上的重迭变化。首句先括尽题意，说得时诚可高兴失时亦不必悲伤；次句则是首句的补充，从反面说同一意思：倘不这样，“多愁多恨”，是有害无益的；三、四句则又回到正面立意上来，分别推进了首句的意思：“今朝有酒今朝醉”就是“得即高歌”的反复与推进，“明日愁来明日愁”则是“失即休”的进一步阐发。总之，从头至尾，诗情有一个回旋和升腾。二是音响即字词上的重迭变化。首句前四字与后三字意义相对，而二、六字（“即”）重迭；次句是紧缩式，意思是多愁悠悠，多恨亦悠悠，形成同意反复。三、四句句式相同，但三句中“今朝”两字重迭，四句中“明日愁”竟然三字重迭，但前“愁”字属名词，后“愁”字乃动词，词性亦有变化。可以说，每一句都是重迭与变化手牵手走，而每一句具体表现又各各不同。把重迭与变化统一的手 法运用得尽情尽致，在小诗中似乎是最突出的。　　由于上述两个方面的独到，宜乎千年以来一些穷愁潦倒的人沉饮“自遣”时，于古人偌多解愁诗句中，惟独最容易记起“今朝有酒今朝醉”来。　　（周啸天）"
        },
        {
            "title": "赠妓云英",
            "content": "锺陵醉别十余春，重见云英掌上身。我未成名君未嫁，可能俱是不如人？",
            "comment": " | 【注释】　　罗隐一生怀才不遇。他“少英敏，善属文，诗笔尤俊”（《唐才子传》），却屡次科场失意。此后转徙依托于节镇幕府，十分潦倒。罗隐当初以寒士身分赴举，路过锺陵县（今江西进贤），结识了当地乐营中一个颇有才思的歌妓云英。约莫十二年光景他再度落第路过锺陵，又与云英不期而遇。见她仍隶名乐籍，未脱风尘，罗隐不胜感慨。更不料云英一见面却惊诧道：“怎么罗秀才还是布衣！”罗隐便写了这首诗赠她。　　这首诗为云英的问题而发，是诗人的不平之鸣。但一开始却避开那个话题，只从叙旧平平道起。“锺陵”句回忆往事。十二年前，作者还是一个英敏少年，正意气风发；歌妓云英也正值妙龄，色艺双全。“酒逢知己千杯少”，当年彼此互相倾慕，欢会款洽，都可以从“醉”字见之。“醉别十余春”，显然含有对逝川的痛悼。十余年转瞬已过，作者是老于功名，一事无成，而云英也该人近中年了。　　首句写“别”，第二句则写“逢”。前句兼及彼此，次句则侧重写云英。相传汉代赵飞燕身轻能作掌上舞（《飞燕外传》），于是后人多用“掌上身”来形容女子体态轻盈美妙。从“十余春”后已属半老徐娘的云英犹有“掌上身”的风采，可以推想她当年是何等美丽出众了。　　如果说这里啧啧赞美云英的绰约风姿是一扬，那么，第三句“君未嫁”就是一抑。如果说首句有意回避了云英所问的话题，那么，“我未成名”显然又回到这话题上来了。“我未成名”由“君未嫁”举出，转得自然高明。宋人论诗最重“活法”──“种种不直致法子”（《石遗室诗话》）。其实此法中晚唐诗已有大量运用。如此诗的欲就先避、欲抑先扬，就不直致，有活劲儿。这种委婉曲折、跌宕多姿的笔法，对于表现抑郁不平的诗情是很合宜的。　　既引出“我未成名君未嫁”的问题，就应说个所以然。但末句仍不予正面回答，而用“可能俱是不如人”的假设、反诘之词代替回答，促使读者去深思。它包含丰富的潜台词：即使退一万步说，“我未成名”是“不如人”的缘故，可“君未嫁”又是为什么？难道也为“不如人”么？这显然说不过去（前面已言其美丽出众）。反过来又意味着：“我”又何尝“不如人”呢？既然“不如人”这个答案不成立，那么“我未成名君未嫁”原因到底是什么，读者也就可以体味到了。此句读来深沉悲愤，一语百情，是全诗不平之鸣的最强音。　　此诗以抒作者之愤为主，引入云英为宾，以宾衬主，构思甚妙。绝句取径贵深曲，用旁衬手法，使人“睹影知竿”，最易收到言少意多的效果。此诗的宾主避就之法就是如此。赞美云英出众的风姿，也暗况作者有过人的才华。赞美中包含着对云英遭遇的不平，连及自己，又传达出一腔傲岸之气。“俱是”二字蕴含着“同是天涯沦落人”的深切同情。不直接回答自己何以长为布衣的问题，使对方从自身遭际中设想体会它的答案，语意简妙，启发性极强。如不以云英作陪衬，直陈作者不遇于时的感慨，即使费辞亦难讨好。引入云英，则双管齐下，言少意多了。　　从文字风格看，此诗寓愤慨于调侃，化严肃为幽默，亦谐亦庄，耐人寻味。　　（周啸天）"
        },
        {
            "title": "雪",
            "content": "尽道丰年瑞，丰年事若何。长安有贫者，为瑞不宜多。",
            "comment": " | 【注释】[1]若何：怎么样。　　有一类诗，刚接触时感到质木无文，平淡无奇，反复涵咏，却发现它自有一种发人深省的艺术力量。罗隐的《雪》就是这样的作品。　　题目是“雪”，诗却非咏雪，而是发了一通雪是否瑞兆的议论。绝句长于抒情而拙于议论，五绝篇幅极狭，尤忌议论。作者偏用其短，看来是有意造成一种特殊的风格。　　瑞雪兆丰年。辛勤劳动的农民看到飘飘瑞雪而产生丰年的联想与期望，是很自然的。但眼下是在繁华的帝都长安，这“尽道丰年瑞”的声音就颇值得深思。“尽道”二字，语含讥讽。联系下文，可以揣知“尽道丰年瑞”者是和“贫者”不同的另一世界的人们。这些安居深院华屋、身袭蒙茸皮裘的达官显宦、富商大贾，在酒酣饭饱、围炉取暖、观赏一天风雪的时候，正异口同声地大发瑞雪兆丰年的议论，他们也许会自命是悲天悯人、关心民生疾苦的仁者呢！　　正因为是此辈“尽道丰年瑞”，所以接下去的是冷冷的一问：“丰年事若何？”即使真的丰年，情况又怎样呢？这是反问，没有作答，也无须作答。“尽道丰年瑞”者自己心里清楚。唐代末叶，苛重的赋税和高额地租剥削，使农民无论丰歉都处于同样悲惨的境地。“二月卖新丝，五月粜新谷”，“六月禾未秀，官家已修仓”，“山前有熟稻，紫穗袭人香。细获又精舂，粒粒如玉珰。持之纳于官，私室无仓箱”。这些诗句对“事若何”作出了明确的回答。但在这首诗里，不道破比道破更有艺术力量。它好象当头一闷棍，打得那些“尽道丰年瑞”者哑口无言。　　三、四两句不是顺着“丰年事若何”进一步抒感慨、发议论，而是回到开头提出的雪是否为瑞的问题上来。因为作者写这首诗的主要目的，并不是抒写对贫者虽处丰年仍不免冻馁的同情，而是向那些高谈丰年瑞者投一匕首。“长安有贫者，为瑞不宜多。”好象在一旁冷冷地提醒这些人：当你们享受着山珍海味，在高楼大厦中高谈瑞雪兆丰年时，恐怕早就忘记了这帝都长安有许许多多食不果腹、衣不蔽体、露宿街头的“贫者”。他们盼不到“丰年瑞”所带来的好处，却会被你们所津津乐道的“丰年瑞”所冻死。一夜风雪，明日长安街头会出现多少“冻死骨”啊！“为瑞不宜多”，仿佛轻描淡写，略作诙谐幽默之语，实际上这里面蕴含着深沉的愤怒和炽烈的感情。平缓从容的语调和犀利透骨的揭露，冷隽的讽刺和深沉的愤怒在这里被和谐地结合起来了。　　雪究竟是瑞兆，还是灾难，离开一定的前提条件，是很难辩论清楚的，何况这根本不是诗的任务。诗人无意进行这样一场辩论。他感到憎恶和愤慨的是，那些饱暖无忧的达官贵人们，本与贫者没有任何共同感受、共同语言，却偏偏要装出一副对丰年最关心、对贫者最关切的面孔，因而他抓住“丰年瑞”这个话题，巧妙地作了一点反面文章，扯下了那些“仁者”的假面具，让他们的尊容暴露在光天化日之下。　　诗里没有直接出现画面，也没有任何形象的描绘。但读完全诗，诗人自已的形象却鲜明可触。这是因为，诗中那些看来缺乏形象性的议论，不仅饱含着诗人的憎恶、蔑视、愤激之情，而且处处显示出诗人幽默诙谐、愤世疾俗的性格。从这里可以看出，对诗歌的形象性是不宜作过分偏狭的理解的。　　（刘学锴）"
        },
        {
            "title": "西施",
            "content": "家国兴亡自有时，吴人何苦怨西施。西施若解倾吴国，越国亡来又是谁？",
            "comment": " | 【注释】　　历来咏西施的诗篇多把亡吴的根由归之于女色，客观上为封建统治者开脱或减轻了罪责。罗隐这首小诗的特异之处，就是反对这种传统观念，破除了“女人是祸水”的论调，闪射出新的思想光辉。　　“家国兴亡自有时，吴人何苦怨西施。”一上来，诗人便鲜明地摆出自己的观点，反对将亡国的责任强加在西施之类妇女身上。这里的“时”，即时会，指促成家国兴亡成败的各种复杂因素。“自有时”表示吴国灭亡自有其深刻的原因，而不应归咎于西施个人，这无疑是正确的看法。有人认为这里含有宿命论成分，其实是出于误解。“何苦”，劝解的口吻中含有嘲讽意味：你们自己误了国家大事，却想要归罪一个弱女子，真是何必呢！当然，挖苦的对象并非一般吴人，而是吴国统治者及其帮闲们。　　“西施若解倾吴国，越国亡来又是谁？”后面这两句巧妙地运用了一个事理上的推论：如果说，西施是颠覆吴国的罪魁祸首，那么，越王并不宠幸女色，后来越国的灭亡又能怪罪于谁呢？尖锐的批驳通过委婉的发问语气表述出来，丝毫不显得剑拔弩张，而由于事实本身具有坚强的逻辑力量，读来仍觉锋芒逼人。　　罗隐反对嫁罪妇女的态度是一贯的。僖宗广明年间（880—881），黄巢起义军攻入长安，皇帝仓皇出逃四川，至光启元年（885）才返回京城。诗人有《帝幸蜀》一首绝句记述这件事：“马嵬山色翠依依，又见銮舆幸蜀归。泉下阿蛮应有语，这回休更怨杨妃。”“阿蛮”即“阿瞒”的通假，是唐玄宗的小名。前一回玄宗避安史之乱入蜀，于马嵬坡缢杀杨妃以杜塞天下人口。这一回僖宗再次酿成祸乱奔亡，可找不到新的替罪羊了。诗人故意让九泉之下的玄宗出来现身说法，告诫后来的帝王不要诿过于人，讽刺是够辛辣的。联系《西施》作比照，一咏史，一感时，题材不同，而精神实质并无二致。这样看来，《西施》的意义又何止为历史作翻案而已！　　（陈伯海）"
        },
        {
            "title": "蜂",
            "content": "不论平地与山尖，无限风光尽被占。采得百花成蜜后，为谁辛苦为谁甜？",
            "comment": " | 【注释】【诗文解释】　　无论是平地还是山尖，凡是鲜花盛开的地方，都被蜜蜂占领。它们采尽百花酿成蜜后，到头来又是在为谁忙碌？为谁酿造醇香的蜂蜜呢？ 【词语解释】山尖：山峰。【诗文赏析】　　这首诗赞美了蜜蜂辛勤劳动的高尚品格，也暗喻了作者对不劳而获的人的痛恨和不满。这首诗有几个艺术表现方面的特点：欲夺故予，反跌有力；叙述反诘，唱叹有情；寓意遥深，可以两解。 -------------------------------　　蜂与蝶在诗人词客笔下，成为风韵的象征。然而小蜜蜂毕竟与花蝴蝶不同，它是为酿蜜而劳苦一生，积累甚多而享受甚少。诗人罗隐着眼于这一点，写出这样一则寄慨遥深的诗的“动物故事”。仅其命意就令人耳目一新。此诗艺术表现上值得注意的有三点：　　一、欲夺故予，反跌有力。此诗寄意集中在末二句的感喟上，慨蜜蜂一生经营，除“辛苦”而外并无所有。然而前两句却用几乎是矜夸的口吻，说无论是平原田野还是崇山峻岭，凡是鲜花盛开的地方，都是蜜蜂的领地。这里作者运用极度的副词、形容词──“不论”、“无限”、“尽”等等，和无条件句式，极称蜜蜂“占尽风光”，似与题旨矛盾。其实这只是正言欲反、欲夺故予的手法，为末二句作势。俗话说：抬得高，跌得重。所以末二句对前二句反跌一笔，说蜂采花成蜜，不知究属谁有，将“尽占”二字一扫而空，表达效果就更强。如一开始就正面落笔，必不如此有力。　　二、叙述反诘，唱叹有情。此诗采用了夹叙夹议的手法，但议论并未明确发出，而运用反诘语气道之。前二句主叙，后二句主议。后二句中又是三句主叙，四句主议。“采得百花”已示“辛苦”之意，“成蜜”二字已具“甜”意。但由于主叙主议不同，末二句有反复之意而无重复之感。本来反诘句的意思只是：为谁甜蜜而自甘辛苦呢？却分成两问：“为谁辛苦”？“为谁甜”？亦反复而不重复。言下辛苦归自己、甜蜜属别人之意甚显。而反复咏叹，使人觉感慨无穷。诗人矜惜怜悯之意可掬。　　三、寓意遥深，可以两解。此诗抓住蜜蜂特点，不做作，不雕绘，不尚词藻，虽平淡而有思致，使读者能从这则“动物故事”中若有所悟，觉得其中寄有人生感喟。有人说此诗实乃叹世人之劳心于利禄者；有人则认为是借蜜蜂歌颂辛勤的劳动者，而对那些不劳而获的剥削者以无情讽刺。两种解会似相龃龆，其实皆允。因为“寓言”诗有两种情况：一种是作者为某种说教而设喻，寓意较浅显而确定；另一种是作者怀着浓厚感情观物，使物著上人的色彩，其中也能引出教训，但“寓意”就不那么浅显和确定。如此诗，大抵作者从蜂的“故事”看到那时苦辛人生的影子，但他只把“故事”写下来，不直接说教或具体比附，创造的形象也就具有较大灵活性。而现实生活中存在着不同意义的苦辛人生，与蜂相似的主要有两种：一种是所谓“终朝聚敛苦无多，及到多时眼闭了”（《红楼梦》“好了歌”）；一种是“运锄耕劚侵星起”而“到头禾黍属他人”。这就使得读者可以在两种意义上作不同的理解了。但是，随着时代的前进，劳动光荣成为普遍观念，“蜂”越来越成为一种美德的象征，人们在读罗隐这诗的时候，自然更多地倾向于后一种解会了。可见，“寓言”的寓意并非一成不变，古老的“寓言”也会与日俱新。　　（周啸天）"
        }
    ]
}