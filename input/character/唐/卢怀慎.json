{
    "dynasty": "唐",
    "author": "卢怀慎",
    "poems": [
        {
            "title": "郊庙歌辞·享龙池乐章·第四章",
            "content": "代邸东南龙跃泉，清漪碧浪远浮天。楼台影就波中出，日月光疑镜里悬。雁沼回流成舜海，龟书荐祉应尧年。大川既济惭为楫，报德空思奉细涓。",
            "comment": ""
        },
        {
            "title": "奉和九日幸临渭亭登高应制得还字",
            "content": "时和素秋节，宸豫紫机关。鹤似闻琴至，人疑宴镐还。旷望临平野，潺湲俯暝湾。无因酬大德，空此愧崇班。",
            "comment": ""
        }
    ]
}