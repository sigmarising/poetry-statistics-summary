{
    "dynasty": "唐",
    "author": "田娥",
    "poems": [
        {
            "title": "寄远",
            "content": "忆昨会诗酒，终日相逢迎。今来成故事，岁月令人惊。泪流红粉薄，风度罗衣轻。难为子猷志，虚负文君名。",
            "comment": ""
        },
        {
            "title": "长信宫",
            "content": "团圆手中扇，昔为君所持。今日君弃捐，复值秋风时。悲将入箧笥，自叹知何为。",
            "comment": ""
        },
        {
            "title": "杂曲歌辞·夜夜曲",
            "content": "愁人夜独伤，灭烛卧兰房。只恐多情月，旋来照妾床。",
            "comment": ""
        },
        {
            "title": "杂曲歌辞·携手曲",
            "content": "携手共惜芳菲节，莺啼锦花满城阙。行乐逶迤念容色，色衰只恐君恩歇。凤笙龙管白日阴，盈亏自感青天月。",
            "comment": ""
        },
        {
            "title": "句",
            "content": "春至偏无兴，秋来只是眠。",
            "comment": ""
        }
    ]
}