{
    "dynasty": "唐",
    "author": "纥干著",
    "poems": [
        {
            "title": "感春词",
            "content": "未得鸣珂谒汉宫，江头寂寞向春风。悲歌一曲心应醉，万叶千花泪眼中。",
            "comment": ""
        },
        {
            "title": "灞上",
            "content": "鸣鞭晚日禁城东，渭水晴烟灞岸风。都傍柳阴回首望，春天楼阁五云中。",
            "comment": ""
        },
        {
            "title": "赏残花",
            "content": "零落多依草，芳香散著人。低檐一枝在，犹占满堂春。",
            "comment": ""
        },
        {
            "title": "古仙词",
            "content": "珠幡绛节晓霞中，汉武清斋待少翁。不向人间恋春色，桃花自满紫阳宫。",
            "comment": ""
        }
    ]
}