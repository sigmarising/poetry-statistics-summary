{
    "dynasty": "唐",
    "author": "刘猛",
    "poems": [
        {
            "title": "晓",
            "content": "朝梳一把白，夜泪千滴雨。可耻垂拱时，老作在家女。",
            "comment": ""
        },
        {
            "title": "月生",
            "content": "月生十五前，日望光彩圆。月满十五后，日畏光彩瘦。不见夜花色，一尊成暗酒。匣中苔背铜，光短不照空。不惜补明月，惭无此良工。",
            "comment": ""
        },
        {
            "title": "苦雨",
            "content": "自念数年间，两手中藏钩。于心且无恨，他日为我羞。古老传童歌，连淫亦兵象。夜梦戈甲鸣，苦不愿年长。",
            "comment": ""
        }
    ]
}