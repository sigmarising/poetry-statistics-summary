{
    "dynasty": "唐",
    "author": "元淳",
    "poems": [
        {
            "title": "句",
            "content": "弟兄俱已尽，松柏问何人。闻道茂陵山水好，碧溪流水有桃源。赤城峭壁无人到，丹灶芝田有鹤来。三千宫女露蛾眉，笑煮黄金日月迟。，",
            "comment": ""
        },
        {
            "title": "寄洛中诸姊",
            "content": "旧国经年别，关河万里思。题诗凭雁翼，望月想蛾眉。白发愁偏觉，归心梦独知。谁堪离乱处，掩泪向南枝。",
            "comment": ""
        },
        {
            "title": "秦中春望",
            "content": "凤楼春望好，宫阙一重重。上苑雨中树，终南霁后峰。落花行处遍，佳气晚来浓。喜见休明代，霓裳蹑道踪。",
            "comment": ""
        }
    ]
}