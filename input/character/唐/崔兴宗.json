{
    "dynasty": "唐",
    "author": "崔兴宗",
    "poems": [
        {
            "title": "留别王维",
            "content": "驻马欲分襟，清寒御沟上。前山景气佳，独往还惆怅。",
            "comment": ""
        },
        {
            "title": "酬王维卢象见过林亭",
            "content": "穷巷空林常闭关，悠然独卧对前山。今朝忽枉嵇生驾，倒屣开门遥解颜。",
            "comment": ""
        },
        {
            "title": "同王右丞送瑗公南归",
            "content": "行苦神亦秀，泠然谿上松。铜瓶与竹杖，来自祝融峰。常愿入灵岳，藏经访遗踪。南归见长老，且为说心胸。",
            "comment": ""
        },
        {
            "title": "和王维敕赐百官樱桃",
            "content": "未央朝谒正逶迤，天上樱桃锡此时。朱实初传九华殿，繁花旧杂万年枝。未胜晏子江南橘，莫比潘家大谷梨。闻道令人好颜色，神农本草自应知。",
            "comment": ""
        },
        {
            "title": "青雀歌",
            "content": "青扈绕青林，翩翾陋体一微禽。不应常在藩篱下，他日凌云谁见心。",
            "comment": ""
        }
    ]
}