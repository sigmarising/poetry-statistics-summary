{
    "dynasty": "唐",
    "author": "李梦符",
    "poems": [
        {
            "title": "察考取状答",
            "content": "插花饮酒何妨事，樵唱渔歌不碍时。",
            "comment": ""
        },
        {
            "title": "答常学士",
            "content": "罢修儒业罢修真，养拙藏愚春复春。到老不疏林里鹿，平生难见日边人。洞桃深处千林锦，岩雪铺时万草新。深谢名贤远相访，求闻难博凤为邻。",
            "comment": ""
        },
        {
            "title": "渔父引二首",
            "content": "村寺钟声度远滩，半轮残月落山前。徐徐拨棹却归湾，浪叠朝霞锦绣翻。渔弟渔兄喜到来，波官赛却坐江隈。椰榆杓子木瘤杯，烂煮鲈鱼满案堆。",
            "comment": ""
        }
    ]
}