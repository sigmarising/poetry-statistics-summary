{
    "dynasty": "唐",
    "author": "孙棨",
    "poems": [
        {
            "title": "戏李文远",
            "content": "引君来访洞中仙，新月如眉拂户前。领取嫦娥攀取桂，便从陵谷一时迁。",
            "comment": ""
        },
        {
            "title": "题刘泰娘舍",
            "content": "寻常凡木最轻樗，今日寻樗桂不如。汉高新破咸阳后，英俊奔波遂吃虚。",
            "comment": ""
        },
        {
            "title": "赠妓人王福娘",
            "content": "彩翠仙衣红玉肤，轻盈年在破瓜初。霞杯醉劝刘郎赌，云髻慵邀阿母梳。不怕寒侵缘带宝，每忧风举倩持裾。谩图西子晨妆样，西子元来未得如。",
            "comment": ""
        },
        {
            "title": "题妓王福娘墙",
            "content": "移壁回窗费几朝，指镮偷解博红椒。无端斗草输邻女，更被拈将玉步摇。寒绣衣裳饷阿娇，新团香兽不禁烧。东邻起样裙腰阔，剩蹙黄金线几条。试共卿卿语笑初，画堂连遣侍儿呼。寒肌不耐金如意，白獭为膏郎有无。",
            "comment": ""
        }
    ]
}