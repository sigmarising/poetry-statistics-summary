{
    "dynasty": "唐",
    "author": "郑还古",
    "poems": [
        {
            "title": "望思台",
            "content": "谗语能令骨肉离，奸情难测事堪悲。何因掘得江充骨，捣作微尘祭望思。",
            "comment": ""
        },
        {
            "title": "赠柳氏妓",
            "content": "冶艳出神仙，歌声胜管弦。词轻白纻曲，歌遏碧云天。未拟生裴秀，如何乞郑玄。不堪金谷水，横过坠楼前。",
            "comment": ""
        },
        {
            "title": "吉州道中",
            "content": "吉州新置掾，驰驿到条山。薏苡殊非谤，羊肠未是艰。自惭多白发，争敢竞朱颜。若有前生债，今朝不懊还。",
            "comment": ""
        }
    ]
}