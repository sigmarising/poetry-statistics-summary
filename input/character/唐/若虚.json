{
    "dynasty": "唐",
    "author": "若虚",
    "poems": [
        {
            "title": "古镜",
            "content": "轩后红炉独铸成，藓痕磨落月轮呈。万般物象皆能鉴，一个人心不可明。匣内乍开鸾凤活，台前高挂鬼神惊。百年肝胆堪将比，只怕看频素发生。",
            "comment": ""
        },
        {
            "title": "怀庐山旧隐",
            "content": "九叠嵯峨倚着天，悔随寒瀑下岩烟。深秋猿鸟来心上，夜静松杉到眼前。书架想遭苔藓裹，石窗应被薜萝缠。一枝筇竹游江北，不见炉峰二十年。",
            "comment": ""
        },
        {
            "title": "乐仙观",
            "content": "乐氏骑龙上碧天，东吴遗宅尚依然。悟来大道无多事，真后丹元不值钱。老树夜风虫咬叶，古垣春雨藓生砖。松倾鹤死桑田变，华表归乡未有年。",
            "comment": ""
        }
    ]
}