{
    "dynasty": "唐",
    "author": "张汇",
    "poems": [
        {
            "title": "春风扇微和",
            "content": "木德生和气，微微入曙风。暗催南向叶，渐翥北归鸿。澹荡侵冰谷，悠扬转蕙丛。拂尘回广路，泛籁过遥空。暖上烟光际，云移律候中。扶摇如可借，从此戾苍穹。",
            "comment": ""
        },
        {
            "title": "观藏冰",
            "content": "寒气方穷律，阴精正结冰。体坚风带壮，影素月临凝。冬赋凌人掌，春期命妇升。凿来壶色彻，纳处镜光澄。鲁史曾留问，豳诗旧见称。同观里射享，王道颂还兴。",
            "comment": ""
        }
    ]
}