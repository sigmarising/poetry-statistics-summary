{
    "dynasty": "唐",
    "author": "郑常",
    "poems": [
        {
            "title": "谪居汉阳白沙口阻雨，因题驿亭",
            "content": "汉阳无远近，见说过湓城。云雨经春客，江山几日程。终随鸥鸟去，只待海潮生。前路逢渔父，多惭问姓名。",
            "comment": ""
        },
        {
            "title": "送头陀上人赴庐山寺",
            "content": "僧家无住著，早晚出东林。得道非真相，头陀是苦心。持斋山果熟，倚锡野云深。溪寺谁相等，香花与梵音。",
            "comment": ""
        },
        {
            "title": "寄邢逸人",
            "content": "羡君无外事，日与世情违。地僻人难到，溪深鸟自飞。儒衣荷叶老，野饭药苗肥。畴昔江湖意，而今忆共归。",
            "comment": ""
        }
    ]
}