{
    "dynasty": "唐",
    "author": "魏征",
    "poems": [
        {
            "title": "享太庙乐章·永和",
            "content": "于穆烈祖，弘此丕基。永言配命，子孙保之。百神既洽，万国在兹。是用孝享，神其格思。",
            "comment": ""
        },
        {
            "title": "享太庙乐章·雍和",
            "content": "于穆清庙，聿修严祀。四县载陈，三献斯止。笾豆撤荐，人祗介祉。神惟格思，锡祚不已。",
            "comment": ""
        },
        {
            "title": "享太庙乐章·大成舞",
            "content": "周穆王季，晋美帝文。明明盛德，穆穆齐芬。藏用四履，屈道参分。铿锵钟石，载纪鸿勋。",
            "comment": ""
        },
        {
            "title": "五郊乐章·肃和",
            "content": "律周玉琯，星回金度。次极阳乌，纪穷阴兔。火林散雪，阳泉凝冱。八蜡已登，三农息务。",
            "comment": ""
        },
        {
            "title": "出关",
            "content": "中原初逐鹿，投笔事戎轩。纵然计不就，慷慨志犹存。杖策谒天子，驱马出关门。请缨系南粤，凭轼下东藩。郁纡陟高岫，出没望平原。古木鸣寒鸟，空山啼夜猿。既伤千里目，还惊九折魂。岂不惮艰险，深怀国士恩。季布无二诺，侯嬴重一言。人生感意气，功名谁复论！",
            "comment": "【注释】（1）“投笔”，用东汉班超故事。（2）“请缨”，西汉武帝时，终军奉命出使南越，自请赐长缨缚南越王来归。（3）“凭轼”句，用楚汉时郦其食故事。郦其食为刘邦游说楚王，楚以七十二城降汉。【简析】:此为魏征出潼关,按抚华山以东地区所作.全诗义气高昂,全无宫体诗的脂粉气."
        },
        {
            "title": "赋西汉",
            "content": "受降临轵道，争长趣鸿门。驱传渭桥上，观兵细柳屯。夜宴经柏谷，朝游出杜原。终藉叔孙礼，方知皇帝尊。",
            "comment": ""
        },
        {
            "title": "享太庙乐章·长发舞",
            "content": "濬哲惟唐，长发其祥。帝命斯祐，王业克昌。配天载德，就日重光。本枝百代，申锡无疆。",
            "comment": ""
        },
        {
            "title": "五郊乐章·雍和",
            "content": "金悬夕肆，玉俎朝陈。飨荐黄道，芬流紫辰。乃诚乃敬，载享载諲。崇荐斯在，惟皇是宾。",
            "comment": ""
        },
        {
            "title": "五郊乐章·舒和",
            "content": "千里温风飘降羽，十枝炎景媵朱干。陈觞荐俎歌三献，拊石扌从金会七盘。",
            "comment": ""
        },
        {
            "title": "奉和正日临朝应诏",
            "content": "百灵侍轩后，万国会涂山。岂如今睿哲，迈古独光前。声教溢四海，朝宗引百川。锵洋鸣玉佩，灼烁耀金蝉。淑景辉雕辇，高旌扬翠烟。庭实超王会，广乐盛钧天。既欣东日户，复咏南风篇。愿奉光华庆，从斯亿万年。第三十二卷",
            "comment": ""
        },
        {
            "title": "暮秋言怀",
            "content": "首夏别京辅，杪秋滞三河。沉沉蓬莱阁，日夕乡思多。霜剪凉阶蕙，风捎幽渚荷。岁芳坐沦歇，感此式微歌。",
            "comment": ""
        }
    ]
}