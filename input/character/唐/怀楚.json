{
    "dynasty": "唐",
    "author": "怀楚",
    "poems": [
        {
            "title": "谢友人见访留诗",
            "content": "轩车谁肯到，泉石自相亲。暮雨凋残寺，秋风怅望人。庭新一片叶，衣故十年尘。赖有瑶华赠，清吟愈病身。",
            "comment": ""
        },
        {
            "title": "送新平故人",
            "content": "常听仓庚思旧友，又因蝴蝶梦生涯。一千馀里河连郭，三十六峰寒到家。阴岛直分东虢雁，晴楼高入上阳鸦。姜嫄庙北与君别，应笑薄寒悲落花。",
            "comment": ""
        }
    ]
}