{
    "dynasty": "唐",
    "author": "卢从愿",
    "poems": [
        {
            "title": "奉和圣制送张说巡边",
            "content": "上将发文昌，中军静朔方。占星引旌节，择日拜坛场。礼乐临轩送，威声出塞扬。安边俟帷幄，制胜在岩廊。作鼓将军气，投醪壮士觞。戒途遵六月，离赠动三光。槐路清梅暑，蘅皋起麦凉。时文仰雄伯，耀武震遐荒。衽席知无战，兵戈示不忘。伫闻歌杕杜，凯入系名王。",
            "comment": ""
        },
        {
            "title": "郊庙歌辞·祭汾阴乐章·太簇角",
            "content": "坤元载物，阳乐发生。播殖资始，品汇咸亨。列俎棋布，方坛砥平。神歆禋祀，后德惟明。",
            "comment": ""
        }
    ]
}