{
    "dynasty": "唐",
    "author": "庾抱",
    "poems": [
        {
            "title": "赋得胥台露",
            "content": "胥台既落构，荆棘稍侵扉。栋拆连云影，梁摧照日晖。翔军鸟逐不及，巢燕反无归。唯有团阶露，承晓共沾衣。",
            "comment": ""
        },
        {
            "title": "卧疴喜霁，开扉望月，简宫内知友",
            "content": "秋雨移弦望，疲疴倦苦辛。忽对荆山璧，委照越吟人。高高侵地镜，皎皎彻天津。色丽班姬箧，光润洛川神。轮辉池上动，桂影隙中新。怀贤虽不见，忽似暂参辰。",
            "comment": ""
        },
        {
            "title": "骢马",
            "content": "枥上浮云骢，本出吴门中。发迹来东道，长鸣起北风。回鞍拂桂白，赪汗类尘红。灭没徒留影，无因图汉宫。",
            "comment": ""
        },
        {
            "title": "别蔡参军",
            "content": "人世多飘忽，沟水易东西。今日欢娱尽，何年风月同。悲生万里外，恨起一杯中。性灵如未失，南北有征鸿。",
            "comment": ""
        },
        {
            "title": "和乐记室忆江水",
            "content": "遥想观涛处，犹意采莲歌。无因关塞叶，共下洞庭波。",
            "comment": ""
        }
    ]
}