{
    "dynasty": "唐",
    "author": "严郾",
    "poems": [
        {
            "title": "望夫石",
            "content": "何代提戈去不还，独留形影白云间。肌肤销尽雪霜色，罗绮点成苔藓斑。江燕不能传远信，野花空解妒愁颜。近来岂少征人妇，笑采蘼芜上北山。",
            "comment": ""
        },
        {
            "title": "赋百舌鸟",
            "content": "此禽轻巧少同伦，我听长疑舌满身。星未没河先报晓，柳犹粘雪便迎春。频嫌海燕巢难定，却讶林莺语不真。莫倚春风便多事，玉楼还有晏眠人。",
            "comment": ""
        }
    ]
}