{
    "dynasty": "唐",
    "author": "韩常侍",
    "poems": [
        {
            "title": "和人忆鹤",
            "content": "拂拂云衣冠紫烟，已为丁令一千年。留君且伴居山客，幸有松梢明月天。",
            "comment": ""
        },
        {
            "title": "句",
            "content": "情多不似家山水，夜夜声声旁枕流。",
            "comment": ""
        },
        {
            "title": "为御史衔命出关谳狱，道中看华山有诗",
            "content": "野麋蒙象暂如犀，心不惊鸥角骇鸡。一路好山无伴看，断肠烟景寄猿啼。",
            "comment": ""
        },
        {
            "title": "寄织锦篇与薛郎中（时为补阙，谢病归山）",
            "content": "锦字龙梭织锦篇，凤凰文采间非烟。并他时世新花样，虚费工夫不直钱。",
            "comment": ""
        }
    ]
}