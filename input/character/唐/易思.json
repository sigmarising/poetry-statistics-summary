{
    "dynasty": "唐",
    "author": "易思",
    "poems": [
        {
            "title": "山中送弟方质",
            "content": "山中殷勤弟别兄，兄还送弟下山行。芦花飞处秋风起，日暮不堪闻雁声。",
            "comment": ""
        },
        {
            "title": "郡城放猿献卫使君",
            "content": "千岩万壑与云连，放出雕笼任自然。叶洒惊风啼暮雨，月凝残雪饮流泉。临岐莫似三声日，避射须依绕树年。应解感恩寻太守，攀萝时复到楼前。",
            "comment": ""
        },
        {
            "title": "题袁州龙兴寺",
            "content": "百尺古松松下寺，宝幡朱盖画珊珊。闲庭甘露几回落，青石绿苔犹未干。",
            "comment": ""
        }
    ]
}