{
    "dynasty": "唐",
    "author": "张白",
    "poems": [
        {
            "title": "哭陆先生",
            "content": "六亲恸哭还复苏，我笑先生泪个无。脱履定归天上去，空坟留入武陵图。",
            "comment": ""
        },
        {
            "title": "武陵春色",
            "content": "武陵春色好，十二酒家楼。大醉方回首，逢人不举头。是非都不采，名利混然休。戴个星冠子，浮沈逐世流。",
            "comment": ""
        },
        {
            "title": "赠酒店崔氏",
            "content": "武陵城里崔家酒，地上应无天上有。南游道士饮一斗，卧向白云深洞口。",
            "comment": ""
        }
    ]
}