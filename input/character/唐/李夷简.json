{
    "dynasty": "唐",
    "author": "李夷简",
    "poems": [
        {
            "title": "西亭暇日书怀十二韵献上相公",
            "content": "胜赏不在远，怃然念玄搜。兹亭有殊致，经始富人侯。澄澹分沼沚，萦回间林丘。荷香夺芳麝，石溜当鸣球。抚俗来康济，经邦去咨谋。宽明洽时论，惠爱闻氓讴。代斫岂容易，守成获优游。文翁旧学校，子产昔田畴。琬琰富佳什，池台想旧游。谁言矜改作，曾是日增修。宪省忝陪属，岷峨嗣徽猷。提携当有路，勿使滞刀州。",
            "comment": ""
        }
    ]
}