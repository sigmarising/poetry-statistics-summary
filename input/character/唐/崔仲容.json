{
    "dynasty": "唐",
    "author": "崔仲容",
    "poems": [
        {
            "title": "赠歌姬",
            "content": "水剪双眸雾剪衣，当筵一曲媚春辉。潇湘夜瑟怨犹在，巫峡晓云愁不稀。皓齿乍分寒玉细，黛眉轻蹙远山微。渭城朝雨休重唱，满眼阳关客未归。",
            "comment": ""
        },
        {
            "title": "句",
            "content": "妾心合君心，一似影随形。梁燕无情困，双栖语此时。不觉红颜去，空嗟白发生。桐花落尽春又尽，紫塞征人犹未归。",
            "comment": ""
        },
        {
            "title": "赠所思",
            "content": "所居幸接邻，相见不相亲。一似云间月，何殊镜里人。丹诚空有梦，肠断不禁春。愿作梁间燕，无由变此身。",
            "comment": ""
        },
        {
            "title": "戏赠",
            "content": "暂到昆仑未得归，阮郎何事教人非。如今身佩上清箓，莫遣落花沾羽衣。",
            "comment": ""
        }
    ]
}