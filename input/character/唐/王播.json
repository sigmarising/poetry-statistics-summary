{
    "dynasty": "唐",
    "author": "王播",
    "poems": [
        {
            "title": "题木兰院二首",
            "content": "三十年前此院游，木兰花发院新修。如今再到经行处，树老无花僧白头。上堂已了各西东，惭愧闍黎饭后钟。三十年来尘扑面，如今始得碧纱笼。",
            "comment": ""
        },
        {
            "title": "淮南游故居感旧，酬西川李尚书德裕",
            "content": "昔年献赋去江湄，今日行春到却悲。三径仅存新竹树，四邻惟见旧孙儿。壁间潜认偷光处，川上宁忘结网时。更见桥边记名姓，始知题柱免人嗤。",
            "comment": ""
        }
    ]
}