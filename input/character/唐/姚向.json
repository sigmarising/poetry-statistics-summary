{
    "dynasty": "唐",
    "author": "姚向",
    "poems": [
        {
            "title": "奉陪段相公晚夏登张仪楼",
            "content": "秦相驾群材，登临契上台。查从银汉落，江自雪山来。俪曲亲流火，凌风洽小杯。帝乡如在目，欲下尽裴回。",
            "comment": ""
        },
        {
            "title": "和段相公登武担寺西台",
            "content": "开阁锦城中，馀闲访梵宫。九层连昼景，万象写秋空。天半将身到，江长与海通。提携出尘土，曾是穆清风。",
            "comment": ""
        }
    ]
}