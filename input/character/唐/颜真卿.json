{
    "dynasty": "唐",
    "author": "颜真卿",
    "poems": [
        {
            "title": "七言大言联句",
            "content": "高歌阆风步瀛洲，--皎然燂鹏爚鲲餐未休。--颜真卿四方上下无外头，--李崿一啜顿涸沧溟流。--张荐",
            "comment": ""
        },
        {
            "title": "五言重送横飞联句",
            "content": "春田草未齐，春水满长溪。--李崿出饯风初暖，攀光日渐西。--颜真卿归期江上远，别思月中迷。--皎然",
            "comment": ""
        },
        {
            "title": "五言玩初月重游联句",
            "content": "春溪与岸平，初月出谿明。--张荐璧彩寒仍洁，金波夜转清。--李崿孤光远近满，练色往来轻。--颜真卿望望随兰棹，依依出柳城。--皎然",
            "comment": ""
        },
        {
            "title": "登岘山观李左相石尊联句",
            "content": "李公登饮处，因石为洼尊。--颜真卿人事岁年改，岘山今古存。--刘全白榛芜掩前迹，苔藓余旧痕。--裴循叔子尚遗德，山公此回轩。--张荐维舟陪高兴，感昔情弥敦。--吴筠蔼蔼贤哲事，依依离别言。--强蒙岖嶔横道周，迢递连山根。--范缙余烈暧林野，众芳揖兰荪。--王纯德晖映岩足，胜赏延高原。--魏理远水明匹练，因晴见吴门。--王修甫陪游追盛美，揆德欣讨论。--颜岘器有成形用，功资造化元。--左辅元流霞方泔淡，别鹤遽翩翻。--刘茂旧规倾逸赏，新兴丽初暾。--颜浑醉后接罒离倒，归时驺骑喧。--杨德元迟回向遗迹，离别益伤魂。--韦介览事古兴属，送人归思繁。--皎然怀贤久徂谢，赠远空攀援。--崔弘八座钦懿躅，高名播乾抻。--史仲宣松深引闲步，葛弱供险扪。--陆羽花气酒中馥，云华衣上屯。--权器森沈列湖树，牢落望效园。--陆士修白日半岩岫，清风满丘樊。--裴幼清旌麾间翠幄，箫鼓来朱轓。--柳淡闲路蹑云影，清心澄水源。--释尘外萍连浦中屿，竹绕山下村。--颜颛景落全溪暗，烟凝半岭昏。--颜须去日往如复，换年凉代温。--颜顼登临继风骚，义激旧府恩。--李崿",
            "comment": ""
        },
        {
            "title": "水堂送诸文士戏赠潘丞联句",
            "content": "居人未可散，上客须留著。莫唱阿亸回，应云夜半乐。--颜真卿诗教刻烛赋，酒任连盘酌。从他白眼看，终恋青山郭。--潘述林栖非姓许，寺住那名约。会异永和年，才同建安作。--陆羽何烦问更漏，但遣催弦索。共说长句能，皆言早归恶。--权器那知殊出处，还得同笑谑。雅韵虽暂欢，禅心肯抛却。--皎然一宿同高会，几人归下若。帘开北陆风，烛焯南枝鹊。--李崿文场苦叨窃，钓渚甘漂泊。弱质幸见容，菲才诚重诺。--潘述",
            "comment": ""
        },
        {
            "title": "五言送李侍御联句",
            "content": "吾友驻行轮，迟迟惜上春。--颜真卿东西出饯路，惆怅独归人。--皎然欢会期他日。驱驰恨此身。--张荐须知贡公望，从此愿相因。--李崿",
            "comment": ""
        },
        {
            "title": "咏陶渊明",
            "content": "张良思报韩，龚胜耻事新。狙击不肯就，舍生悲缙绅。呜呼陶渊明，奕叶为晋臣。自以公相后，每怀宗国屯。题诗庚子岁，自谓羲皇人。手持山海经，头戴漉酒巾。兴逐孤云外，心随还鸟泯。",
            "comment": ""
        },
        {
            "title": "赠僧皎然",
            "content": "秋意西山多，别岑萦左次。缮亭历三癸，趾趾邻什寺。元化隐灵踪，始君启高致。诛榛养翘楚，鞭草理芳穗。俯砌披水容，逼天扫峰翠。境新耳目换，物远风尘异。倚石忘世情，援云得真意。嘉林幸勿剪，禅侣欣可庇。卫法大臣过，佐游群英萃。龙池护清激，虎节到深邃。徒想嵊顶期，于今没遗记。",
            "comment": ""
        },
        {
            "title": "题杼山癸亭得暮字（亭，陆鸿渐所创）",
            "content": "杼山多幽绝，胜事盈跬步。前者虽登攀，淹留恨晨暮。及兹纡胜引，曾是美无度。欻构三癸亭，实为陆生故。高贤能创物，疏凿皆有趣。不越方丈间，居然云霄遇。巍峨倚修岫，旷望临古渡。左右苔石攒，低昂桂枝蠹。山僧狎猿狖，巢鸟来枳椇。俯视何楷台，傍瞻戴颙路。迟回未能下，夕照明村树。",
            "comment": ""
        },
        {
            "title": "七言嚵语联句",
            "content": "拈饣追舐指不知休，--李崿欲炙侍立涎交流。--颜真卿过屠大嚼肯知羞，--皎然食店门外强淹留。--张荐",
            "comment": ""
        },
        {
            "title": "劝学",
            "content": "三更灯火五更鸡，正是男儿读书时。黑发不知勤学早，白首方悔读书迟。",
            "comment": ""
        },
        {
            "title": "使过瑶台寺，有怀圆寂上人",
            "content": "上人居此寺，不出三十年。万法元无著，一心唯趣禅。忽纡尘外轸，远访区中缘。及尔不复见，支提犹岌然。",
            "comment": ""
        },
        {
            "title": "五言夜集联句",
            "content": "寒花护月色，坠叶占风音。--皎然兹夕无尘虑，高云共片心。--颜真卿",
            "comment": ""
        },
        {
            "title": "与耿湋水亭咏风联句",
            "content": "清风何处起，拂槛复萦洲。--裴幼清回入飘华幕，轻来叠晚流。--杨凭桃竹今已展，羽翣且从收。--杨凝经竹吹弥切，过松韵更幽。--左辅元直散青蘋末，偏随白浪头。--陆士修山山催雨过，浦浦发行舟。--权器动树蝉争噪，开帘客罢愁。--陆羽度弦方解愠，临水已迎秋。--颜真卿凉为开襟至，清因作颂留。--皎然周回随远梦，骚屑满离忧。--耿湋岂独销繁暑，偏能入迥楼。--乔王风今若此，谁不荷明休。--陆涓",
            "comment": ""
        },
        {
            "title": "七言重联句",
            "content": "顷持宪简推高步，独占诗流横素波。--颜真卿不是中情深惠好，谁能千里远经过。--颜真卿诗书宛似陪康乐，少长还同宴永和。--皇甫曾夜酌此时看碾玉，晨趋几日重鸣珂。--皇甫曾万井更深空寂寞，千方雾起隐嵯峨。--李崿荧荧远火分渔浦，历历寒枝露鸟窠。--李崿汉朝旧学君公隐，鲁国今从弟子科。--陆羽只自倾心惭煦濡，何曾将口恨蹉跎。--陆羽独赏谢吟山照耀，共知殷叹树婆娑。--皎然华毂苦嫌云路隔，衲衣长向雪峰何。--皎然",
            "comment": ""
        },
        {
            "title": "赠裴将军",
            "content": "大君制六合，猛将清九垓。战马若龙虎，腾凌何壮哉。将军临八荒，烜赫耀英材。剑舞若游电，随风萦且回。登高望天山，白云正崔巍。入阵破骄虏，威名雄震雷。一射百马倒，再射万夫开。匈奴不敢敌，相呼归去来。功成报天子，可以画麟台。",
            "comment": ""
        },
        {
            "title": "七言醉语联句",
            "content": "逢糟遇曲便酩酊，--刘全白覆车坠马皆不醒。--颜真卿倒著接罒离发垂领，--皎然狂心乱语无人并。--陆羽",
            "comment": ""
        },
        {
            "title": "登平望桥下作",
            "content": "登桥试长望，望极与天平。际海蒹葭色，终朝凫雁声。近山犹仿佛，远水忽微明。更览诸公作，知高题柱名。",
            "comment": ""
        },
        {
            "title": "三言喜皇甫曾侍御见过南楼玩月",
            "content": "喜嘉客，辟前轩。天月净，水云昏。--颜真卿雁声苦，蟾影寒。闻裛浥，滴檀栾。--陆羽欢宴处，江湖间。 --皇甫曾",
            "comment": ""
        },
        {
            "title": "七言小言联句",
            "content": "长路迢遥吞吐丝。--颜真卿蟭螟蚊睫察难知。--皎然",
            "comment": ""
        },
        {
            "title": "三言拟五杂组二首",
            "content": "五杂组，绣与锦。往复还，兴又寝。不得已，病伏枕。五杂组，甘咸醋。往复还，乌与兔。不得已，韶光度。",
            "comment": ""
        },
        {
            "title": "五言月夜啜茶联句",
            "content": "泛花邀坐客，代饮引情言。--陆士修醒酒宜华席，留僧想独园。--张荐不须攀月桂，何假树庭萱。--李崿御史秋风劲，尚书北斗尊。--崔万流华净肌骨，疏瀹涤心原。--颜真卿不似春醪醉，何辞绿菽繁。--皎然素瓷传静夜，芳气清闲轩。--陆士修",
            "comment": ""
        },
        {
            "title": "刻清远道士诗，因而继作",
            "content": "不到东西寺，于今五十春。朅来从旧赏，林壑宛相亲。吴子多藏日，秦王厌胜辰。剑池穿万仞，盘石坐千人。金气腾为虎，琴台化若神。登坛仰生一，舍宅叹珣珉。中岭分双树，回峦绝四邻。窥临江海接，崇饰四时新。客有神仙者，于兹雅丽陈。名高清远峡，文聚斗牛津。迹异心宁间，声同质岂均。悠然千载后，知我揖光尘。第一百五十三卷",
            "comment": ""
        },
        {
            "title": "送耿湋拾遗联句",
            "content": "尧舜逢明主，严徐得侍臣。分行接三事，高兴柏梁新。--颜真卿楚国千山道，秦城万里人。镜中看齿发，河上有烟尘。--耿湋望阙飞青翰，朝天忆紫宸。喜来欢宴洽，愁去咏歌频。--颜真卿顾盼情非一，睽携处亦频。吴兴贤太守，临水最殷勤。--耿湋",
            "comment": ""
        },
        {
            "title": "五言夜宴咏灯联句",
            "content": "桂酒牵诗兴，兰釭照客情。--陆士修讵惭珠乘朗，不让月轮明。--张荐破暗光初白，浮云色转清。--颜真卿带花疑在树，比燎欲分庭。--皎然顾己惭微照，开帘识近汀。--袁高",
            "comment": ""
        },
        {
            "title": "七言乐语联句",
            "content": "苦河既济真僧喜，--李崿新知满座笑相视。--颜真卿戍客归来见妻子，--皎然学生放假偷向市。--张荐",
            "comment": ""
        },
        {
            "title": "谢陆处士杼山折青桂花见寄之什",
            "content": "群子游杼山，山寒桂花白。绿荑含素萼，采折自逋客。忽枉岩中诗，芳香润金石。全高南越蠹，岂谢东堂策。会惬名山期，从君恣幽觌。",
            "comment": ""
        }
    ]
}