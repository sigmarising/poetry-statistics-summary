{
    "dynasty": "唐",
    "author": "奚贾",
    "poems": [
        {
            "title": "句",
            "content": "眠涧花自落，步林鸟不飞。谿谷何萧条，日入人独行。落日下平楚，孤烟生洞庭。。第二百九十六卷",
            "comment": ""
        },
        {
            "title": "谒李尊师",
            "content": "万物返常性，惟道贵自然。先生容其微，隐几为列仙。炼魄闭琼户，养毛飞洞天。将知逍遥久，得道无岁年。",
            "comment": ""
        },
        {
            "title": "严陵滩下寄常建",
            "content": "日入溪水静，寻真此亦难。乃知沧洲人，道成仍钓竿。漾楫乘微月，振衣生早寒。纷吾成独往，自速耽考槃。已息汉阴诮，且同濠上观。旷然心无涯，谁问容膝安。",
            "comment": ""
        },
        {
            "title": "寻许山人亭子",
            "content": "桃源若远近，渔子棹轻舟。川路行难尽，人家到渐幽。山禽拂席起，溪水入庭流。君是何年隐，如今成白头。",
            "comment": ""
        }
    ]
}