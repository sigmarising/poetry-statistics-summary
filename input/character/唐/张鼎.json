{
    "dynasty": "唐",
    "author": "张鼎",
    "poems": [
        {
            "title": "僧舍小池",
            "content": "引出白云根，潺潺涨藓痕。冷光摇砌锡，疏影露枝猿。净带凋霜叶，香通洗药源。贝多文字古，宜向此中翻。",
            "comment": ""
        },
        {
            "title": "山中松",
            "content": "枝耸碧云端，根侵藓壁盘。几经良匠顾，犹作散材看。雪积花开少，风多子落干。空存后凋色，岁晚出林峦。",
            "comment": ""
        },
        {
            "title": "江南遇雨",
            "content": "江天寒意少，冬月雨仍飞。出户愁为听，从风洒客衣。旅魂惊处断，乡信意中微。几日应晴去，孤舟且欲归。",
            "comment": ""
        },
        {
            "title": "邺城引",
            "content": "君不见汉家失统三灵变，魏武争雄六龙战。荡海吞江制中国，回天运斗应南面。隐隐都城紫陌开，迢迢分野黄星见。流年不驻漳河水，明月俄终邺国宴。文章犹入管弦新，帷座空销狐兔尘。可惜望陵歌舞处，松风四面暮愁人。",
            "comment": ""
        }
    ]
}