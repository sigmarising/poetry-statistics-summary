{
    "dynasty": "唐",
    "author": "滕迈",
    "poems": [
        {
            "title": "杨柳枝词",
            "content": "三条陌上拂金羁，万里桥边映酒旗。此日令人肠欲断，不堪将入笛中吹。",
            "comment": ""
        },
        {
            "title": "春色满皇州",
            "content": "蔼蔼复悠悠，春归十二楼。最明云里阙，先满日边州。色媚青门外，光摇紫陌头。上林荣旧树，太液镜新流。暖带祥烟起，清添瑞景浮。阳和如启蛰，从此事芳游。",
            "comment": ""
        }
    ]
}