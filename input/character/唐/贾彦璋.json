{
    "dynasty": "唐",
    "author": "贾彦璋",
    "poems": [
        {
            "title": "苏著作山池",
            "content": "水树子云家，峰瀛宛不赊。芥浮舟是叶，莲发岫为花。酌蚁开春瓮，观鱼凭海查。游苏多石友，题赠满瑶华。",
            "comment": ""
        },
        {
            "title": "王龙骧墓",
            "content": "昔擅登坛宠，爰光典午朝。刀悬临益梦，龙启渡江谣。茂绩当年举，英魂此地销。唯余孤垄上，日夕起松飙。",
            "comment": ""
        },
        {
            "title": "晚霁登汝南大云阁",
            "content": "禅宫新歇雨，香阁晚登临。邑树晴光起，川苗佳气深。水包城下岸，云细郢中岑。自叹牵卑日，聊开望远心。",
            "comment": ""
        },
        {
            "title": "宿香山阁",
            "content": "暝望香山阁，梯云宿半空。轩窗闭潮海，枕席拂烟虹。朱网防栖鸽，纱灯护夕虫。一闻鸡唱晓，已见日曈曈。",
            "comment": ""
        }
    ]
}