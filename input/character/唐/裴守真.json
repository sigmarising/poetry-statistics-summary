{
    "dynasty": "唐",
    "author": "裴守真",
    "poems": [
        {
            "title": "奉和太子纳妃太平公主出降三首",
            "content": "瑜珮升青殿，秾华降紫微。还如桃李发，更似凤凰飞。金屋真离象，瑶台起婺徽。彩缨纷碧坐，缋羽泛褕衣。云路移彤辇，天津转明镜。仙珠照乘归，宝月重轮映。望园嘉宴洽，主第欢娱盛。丝竹扬帝熏，簪裾奉宸庆。丛云霭晓光，湛露晞朝阳。天文天景丽，睿藻睿词芳。玉庭散秋色，银宫生夕凉。太平超邃古，万寿乐无疆。",
            "comment": ""
        }
    ]
}