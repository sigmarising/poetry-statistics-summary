{
    "dynasty": "明",
    "author": "朱有燉",
    "poems": [
        {
            "title": "元宫词（一百三首）",
            "content": "骑来骏马响金铃，苏合薰衣透体馨。罟罟珠冠高尺五，暖风轻袅鹖鸡翎。",
            "comment": ""
        },
        {
            "title": "宫词（四首）",
            "content": "秋深凉气满楼台，落叶萧萧拥玉阶。清晓九门金锁掣，监宫先报进鹰来。",
            "comment": ""
        },
        {
            "title": "拟不如来饮酒（八首）",
            "content": "莫入三街市，宜乘九夏凉。随缘得妙术，守分是仙乡。写字腾龙虎，吹箫引凤凰。不如来饮酒，烂醉锦筝傍。",
            "comment": ""
        },
        {
            "title": "元宫词（一百三首）",
            "content": "莴苣颜色熟樱桃，树底青青草不薅。生怕百禽先啄破，护花铃索胜琅璈。",
            "comment": ""
        },
        {
            "title": "元宫词（一百三首）",
            "content": "恻恻轻寒透凤帏，夜深前殿按歌归。银台烛烬香销鼎，困倚屏风脱舞衣。",
            "comment": ""
        },
        {
            "title": "宫词（四首）",
            "content": "劲翮凝霜画不成，马前多是内官擎。鹰坊下直人争问，谁贡河东白海青。",
            "comment": ""
        },
        {
            "title": "元宫词（一百三首）",
            "content": "圣心常恤叆焉贫，特敕中书赐绢银。分得不均嗟怨众，受恩多是本朝人。",
            "comment": ""
        },
        {
            "title": "元宫词（一百三首）",
            "content": "初调音律是关卿，伊尹扶汤杂剧呈。传入禁垣官里悦，一时咸听唱新声。",
            "comment": "： | ：\r\n（杨维桢《宫词》：\"开国遗音乐府传，白翎飞上十三弦?BR>４蠼鹩炮豆厍湓冢?烈?鎏澜?绫唷?）"
        },
        {
            "title": "元宫词（一百三首）",
            "content": "元统年来诏敕殷，中书省里事纷纭。昨朝传出宫中旨，江浙支盐数万斤。",
            "comment": ""
        },
        {
            "title": "元宫词（一百三首）",
            "content": "诸方贡物殿前排，召得鹰坊近露台。清晓九关严虎豹，辽阳先进白雕来。",
            "comment": ""
        },
        {
            "title": "绿腰琶琵（亦云\"六么琶琵\"）",
            "content": "四面帘垂碧玉钩，重重深院锁春愁。绿腰舞困琶琵歇，花落东风懒下楼。",
            "comment": ""
        },
        {
            "title": "暮春久阴寒风雨",
            "content": "蝶怨蜂愁静小园，阴寒已过勒花天。雨中狼藉榆钱少，风里飘扬柳絮颠。堪笑一春惟饮酒，自怜三月尚衣绵。海棠开尽蔷薇老，孤负芳辰又一年。",
            "comment": ""
        },
        {
            "title": "拟不如来饮酒（八首）",
            "content": "寄语红尘客，其如岁月何。新诗随意写，时曲放怀歌。老去朱颜改，年高白发多。不如来饮酒，看我舞婆娑。",
            "comment": ""
        },
        {
            "title": "元宫词（一百三首）",
            "content": "胭粉钱关岁岁新，例教出外探诸亲。归来父母曾相嘱，侍奉尤当效力频。",
            "comment": ""
        },
        {
            "title": "和白香山何处难忘酒（六首）",
            "content": "何处难忘酒，寒窗一局棋。新篘开竹叶，老树发梅枝。拨火煨霜芋，围炉咏雪诗。此时无一盏，虚度小春时。",
            "comment": ""
        },
        {
            "title": "杨柳枝（二首）",
            "content": "莫折柔丝五尺金，一丝丝系别离心。春风吹到无情处，乱滚香绵结昼阴。",
            "comment": ""
        },
        {
            "title": "元宫词（一百三首）",
            "content": "夜深烧罢斗前香，旋整云鬟拂御床。遇着上班三鼓尽，内筵犹自未抬羊。",
            "comment": "： | ：\r\n（来复《燕京杂咏》：\"秋满龙沙草已霜，射雕风急朔云?BR>ぁＤ诠倭?瘴扌?剑?匀』蒲蚪?蟹健?）"
        },
        {
            "title": "元宫词（一百三首）",
            "content": "王孙王子值三春，火赤相随出内门。射柳击球东苑里，流星骏马蹴红尘。",
            "comment": "： | ：\r\n（来复《燕京杂咏》：\"锦貂公子跃龙媒，不怕金吾夜漏?BR>摺０⒇萆?咛窗寮保?孛?鸬钛绱夯亍?）"
        },
        {
            "title": "偶成（二首）",
            "content": "平生但乐迂疏趣，那得工夫计较愁。有酒便宜同客饮，无材何必为身谋。推窗玩《易》风生树，扫石焚香月满楼。手种西园好花竹，可人佳景足欢游。",
            "comment": ""
        },
        {
            "title": "柳枝歌（三首）",
            "content": "三月风和散曲尘，枝枝垂地每伤神。为君系得春心住，忍折长条送远人",
            "comment": ""
        },
        {
            "title": "元宫词（一百三首）",
            "content": "上都四月衣金纱，避暑随銮即是家。纳钵北来天气冷，只宜栽种牡丹花。",
            "comment": ""
        },
        {
            "title": "元宫词（一百三首）",
            "content": "一别诸亲三十载，诏令相见出宫垣。就中苦乐谁知得，内侍丛中不敢言。",
            "comment": ""
        },
        {
            "title": "元宫词（一百三首）",
            "content": "背番莲掌舞天魔，二八娇娃赛月娥。本是河西参佛曲，把来宫苑席前歌。",
            "comment": "： | ：\r\n（张昱《辇下曲》：\"西天法曲曼声长，璎珞垂衣称艳妆?BR>４箨痰钪懈栉枭希??虾；崆炀?酢?）"
        },
        {
            "title": "宫词（四首）",
            "content": "三山冰合放鹰时，千骑如云授指麾。日暮六街尘滚滚，马前横抱白鹅归。",
            "comment": ""
        },
        {
            "title": "元宫词（一百三首）",
            "content": "江南名伎号穿针，贡入天家抵万金。莫向人前唱南曲，内中都是北方音。",
            "comment": ""
        },
        {
            "title": "元宫词（一百三首）",
            "content": "海晏河清罢虎符，闲观翰墨足欢娱。内中独召王渊画，搨得黄筌《孔雀图》。",
            "comment": ""
        },
        {
            "title": "和白香山何处难忘酒（六首）",
            "content": "何处难忘酒，年光似掷梭。清明怜已过，春色苦无多。席上红牙板，花前皓齿歌。此时无一盏，争奈牡丹何。",
            "comment": ""
        },
        {
            "title": "元宫词（一百三首）",
            "content": "健儿千队足如飞，随从南郊露未晞。鼓吹声中春日晓，御前咸着只孙衣。",
            "comment": "： | ：\r\n（柯九思《宫词》：\"万里名士尽入朝，法宫置酒奏箫《?BR>亍贰ＧЧ?簧?嬷榘溃?Υ?茏拔瘸蒲??周伯琦《诈马\r\n行序》曰：\"只孙宴者，只孙，华言一色衣也，俗呼曰诈?BR>眢邸?）"
        },
        {
            "title": "临安即事",
            "content": "冻雨寒烟满戍城，雨中烟外更伤情。沙头风静鸳鸯睡，岭上云深孔雀鸣。番域白盐从海出，野田青蔗绕篱生。蛮方异俗那堪语，独立高台泪似倾。",
            "comment": ""
        },
        {
            "title": "元宫词（一百三首）",
            "content": "奎章阁下文词盛，太液池边游幸多。南国女官能翰墨，外间抄得《竹树》歌。",
            "comment": "： | ：\r\n（杨维桢《宫词》：\"海内车书混一时，奎章御笔写乌丝?BR>３?粗惺勾??保?瞎??鸸胺锍亍?）"
        },
        {
            "title": "悟道吟（二首）",
            "content": "慈悲为雨法为航，心是莲华性是香。静里工夫些子力，闲中议论许多长。提携一气通金界，颠倒三车运玉浆。笑把明珠闲玩弄，眉间万丈白毫光。",
            "comment": ""
        },
        {
            "title": "登城有怀",
            "content": "一上高城思渺冥，情怀如梦复如醒。长河浊浪从来急，嵩岳高峰分外青。樵径远萦芳草岸，渔舟闲傍夕阳汀。登临感慨斜阳外，望尽长亭复短亭。",
            "comment": ""
        },
        {
            "title": "元宫词（一百三首）",
            "content": "几番怯薛上班慵，生怕鸾舆又到宫。一自恩归西内日，飞鱼闲挂宝雕弓。",
            "comment": ""
        },
        {
            "title": "元宫词（一百三首）",
            "content": "一段无瑕白玉光，来从西域献君王。制成新样双龙鼎，庆寿宫中奉太皇。",
            "comment": ""
        },
        {
            "title": "元宫词（一百三首）",
            "content": "晓灯垂焰落银缸，犹自春眠近小窗。唤醒玉人莺语滑，宝钗敲枕理新腔。",
            "comment": "： | ：\r\n（《元宫词》百首，胜国事迹粲然在目。昔迁、固最号博\r\n洽，后葛洪等《三辅黄图》等书纪秦故事，多迁、固所不\r\n载，观者每有今古废兴之感。然则是编者，不独可为多闻\r\n之助云尔。隆庆四年二月，龙庄甄敬识。）"
        },
        {
            "title": "元宫词（一百三首）",
            "content": "金风苑树日光晨，内侍鹰坊出入频。遇着中秋时节近，剪绒花勣斗鹌鹑。",
            "comment": ""
        },
        {
            "title": "元宫词（一百三首）",
            "content": "承宠娇行宝殿前，新裁罗扇合欢圆。进来不为凉风好，欲讽君心莫弃捐。",
            "comment": ""
        },
        {
            "title": "元宫词（一百三首）",
            "content": "春情只在两眉尖，懒向妆台对粉奁。怕见双双莺燕语，杨花满院不钩帘。",
            "comment": ""
        },
        {
            "title": "元宫词（一百三首）",
            "content": "百年四海罢干戈，处处黎民鼓腹歌。偶值太平时节久，政声常少乐声多。",
            "comment": ""
        },
        {
            "title": "元宫词（一百三首）",
            "content": "纤纤初月鹅黄嫩，浅浅方池鸭绿澄。内苑秋深天气冷，越罗衫子换吴绫。",
            "comment": ""
        },
        {
            "title": "秋信",
            "content": "飘飘梧叶委银床，天际初来雁几行。露气忽从今夜白，漏声偏觉五更长。惊幽梦矣书千里，有美人兮天一方。报道桂花成蓓蕾，雨余庭院喜新凉。",
            "comment": ""
        },
        {
            "title": "元宫词（一百三首）",
            "content": "河西女子年十八，宽着长衫左掩衣。前向拢头高一尺，入宫先被众人讥。",
            "comment": ""
        },
        {
            "title": "元宫词（一百三首）",
            "content": "十五胡姬玉雪姿，深冬校猎出郊时。海青帽暖无风冷，鬒发偏宜打练椎。",
            "comment": ""
        },
        {
            "title": "元宫词（一百三首）",
            "content": "上都随驾自西回，女伴遥骑骏马来。踏遍路傍青野韭，白翎飞上李陵台。",
            "comment": "： | ：\r\n（杨维桢《宫词》：\"鸡人报晓五门开，卤簿千官泊帝台?BR>Ｌ焐箱a鹅先有信，九重銮驾上都回。\"注：\"每岁此禽先?BR>萃?怠?）"
        },
        {
            "title": "元宫词（一百三首）",
            "content": "地寒不种芙蓉树，土厚宜栽栝子松。清晓内官呼彩緌，各官分赐牡丹丛。",
            "comment": ""
        },
        {
            "title": "元宫词（一百三首）",
            "content": "湖上驾鹅映水明，海青常是内官擎。二宫皇后随銮驾，辇内开帘看放鹰。",
            "comment": ""
        },
        {
            "title": "元宫词（一百三首）",
            "content": "内中演乐教师教，凝碧池头日色高。女伴不来情思懒，海棠花下共吹箫。",
            "comment": "： | ：\r\n（来复《燕京杂咏》：\"鸭绿微生太液波，芙蓉杨柳受风?BR>唷Ｈ粘す┓畲?缕祝?涛杼炷Ф幼痈琛?）"
        },
        {
            "title": "元宫词（一百三首）",
            "content": "棕殿巍巍西内中，御筵箫鼓奏薰风。诸王驸马咸称寿，满酌葡萄饮玉钟。",
            "comment": "： | ：\r\n（张昱《辇下曲》：\"国戚来朝总盛容，左班翘鹖右王封?BR>９Τ即?潞由绞模?蛩昵?锢治粗铡＞补显寄值钗鞫??\r\n溲缱谕趵袷?　Ｇ醭ぱ蝉??现迹?〗搪?么蠼鹬印?）"
        },
        {
            "title": "元宫词（一百三首）",
            "content": "春日融和上翠台，芳池九曲似流杯。合香殿外花如锦，不是看花不敢来。",
            "comment": ""
        },
        {
            "title": "元宫词（一百三首）",
            "content": "鬼赤遥催驼鼓鸣，短檐毡帽傍车行。上京咫尺山川好，纳钵南来十八程。",
            "comment": "： | ：\r\n（张昱《辇下曲》：\"当年大驾幸滦京，象背前驮幄殿行?BR>９?鲜舟淠芤?迹?淄妨?锍龆汲恰?周伯琦《扈从诗序\r\n》曰：\"国语曰'纳钵'者，犹汉言宿顿所也。\"）"
        },
        {
            "title": "秋怀",
            "content": "楼阁凉生夜雨余，碧天如水雁来初。青山落日两行泪，锦树西风万里书。滇海相思情愈切，梁园行乐兴全疏。人还定把平安报，惟有霜华白满梳。",
            "comment": ""
        },
        {
            "title": "元宫词（一百三首）",
            "content": "月宫小殿赏中秋，玉宇银蟾素色浮。官里犹思旧风俗，鹧鸪长笛序《梁州》。",
            "comment": ""
        },
        {
            "title": "元宫词（一百三首）",
            "content": "十六天魔按舞时，宝妆缨络斗腰肢。就中新有承恩者，不敢分明问是谁。",
            "comment": "： | ：\r\n（张昱《辇下曲》：\"西方舞女即天人，玉手昙花满把青?BR>Ｎ璩?炷Ч┓钋???醭ぴ谠鹿???萨都剌《上京》诗\r\n：\"凉殿参差翡翠光，朱衣华帽宴亲王。红帘高卷香风起?BR>???炷?栊涑ぁ?）"
        },
        {
            "title": "和白香山何处难忘酒（六首）",
            "content": "何处难忘酒，重阳戏马台。菰蒲随水落，橘柚待霜催。蟋蟀吟将老，茱萸插几回。此时无一盏，黄菊向谁开。",
            "comment": ""
        },
        {
            "title": "元宫词（一百三首）",
            "content": "深宫春暖日初长，花气浑如百和香。睡足倚栏闲坐久，琵琶声里拨当当。",
            "comment": "： | ：\r\n（张昱《宫词》：\"和好风光四月天，百花飞尽感流年。?BR>?形抟韵?と眨?耘??肥??摇＃?"
        },
        {
            "title": "元宫词（一百三首）",
            "content": "宝殿遥闻佩玉珊，侍朝常是奉宸欢。要知各位恩深浅，只看珍珠罟罟冠。",
            "comment": ""
        },
        {
            "title": "元宫词（一百三首）",
            "content": "苑内萧墙景最幽，一方池阁正新秋。内臣净扫场中地，官里时来步打球。",
            "comment": ""
        },
        {
            "title": "和白香山何处难忘酒（六首）",
            "content": "何处难忘酒，初秋暑尚存。双星渡银汉，微月照黄昏。瓜果排中閤，笙歌拂小轩。此时无一盏，何以待天孙。",
            "comment": ""
        },
        {
            "title": "元宫词（一百三首）",
            "content": "安息薰坛遣众魔，听传秘密许宫娥。自从受得毗卢咒，日日持珠念那摩。",
            "comment": "： | ：\r\n（张昱《辇下曲》：\"似将慧日破愚昏，白日如常下钓轩?BR>Ｄ信?愠乔笫芙洌?ㄖ忻孛懿荒苎浴?）"
        },
        {
            "title": "元宫词（一百三首）",
            "content": "谷雨天时尚薄寒，梨花开谢杏花残。内园张盖三宫宴，细乐喧阗赏牡丹。",
            "comment": ""
        },
        {
            "title": "元宫词（一百三首）",
            "content": "比胛裁成土豹皮，着来暖胜黑貂衣。严冬校猎昌平县，上马方才赐贵妃。",
            "comment": "： | ：\r\n（杨维桢《宫词》：\"北幸和林幄殿宽，句丽女侍倢伃官?BR>＞?踝灾啊睹麇??罚?飞吓门?砩系??）"
        },
        {
            "title": "元宫词（一百三首）",
            "content": "侍从皮帽总姑麻，罟罟高冠胜六珈。进得女真千户妹，十三娇小唤茶茶。",
            "comment": ""
        },
        {
            "title": "元宫词（一百三首）",
            "content": "腰肢瘦弱不胜裙，病里恹恹过一春。因识玉颜多宠幸，殿前催得太医频。",
            "comment": ""
        },
        {
            "title": "拟不如来饮酒（八首）",
            "content": "世态看来熟，浮生何苦忙。好花供老眼，佳茗刷枯肠。池上红鸳并，帘前紫燕翔。不如来饮酒，高卧北窗凉。",
            "comment": ""
        },
        {
            "title": "元宫词（一百三首）",
            "content": "阊阖门开拥钺旄，千官侍立晓星高。尚衣欲进虬龙服，错捧天鹅织锦袍。",
            "comment": ""
        },
        {
            "title": "柳枝歌（三首）",
            "content": "宛转千条罥晚风，拖烟带雨渭城东。征衫点得轻轻絮，寄入《阳关》曲调中。",
            "comment": ""
        },
        {
            "title": "元宫词（一百三首）",
            "content": "二十余年备掖庭，红颜消渴每伤情。三弦弹处分明语，不是欢声是怨声。",
            "comment": ""
        },
        {
            "title": "元宫词（一百三首）",
            "content": "侍从常向北方游，龙虎台前正麦秋。信是上京无暑气，行装五月载貂裘。",
            "comment": ""
        },
        {
            "title": "拟不如来饮酒（八首）",
            "content": "莫向忙中去，闲时自养神。功名一场梦，世界半分尘。日月朝还暮，时光秋复春。不如来饮酒，醉里乐天真。",
            "comment": ""
        },
        {
            "title": "元宫词（一百三首）",
            "content": "哇聚喧阗苦不禁，不鲁罕后喻言深。东安州里池塘静，鼓吹无闻直到今。",
            "comment": ""
        },
        {
            "title": "元宫词（一百三首）",
            "content": "叆抹多官上直时，丹墀千队列旌旗。殿前每遇观西马，诏许宫臣辇路骑。",
            "comment": "： | ：\r\n（柯九思《宫词》：\"高鼻黄髯款塞胡，殿前引贡尽龙驹?BR>Ｕ桃铺觳搅傩?矗??龊??月硗肌?）"
        },
        {
            "title": "元宫词（一百三首）",
            "content": "憔悴花容只自知，番思娇小入宫时。经年不识东风面，蹙损春山为阿谁。",
            "comment": ""
        },
        {
            "title": "拟不如来饮酒（八首）",
            "content": "故友成衰谢，新交未是俦。心劳悲幕燕，计拙笑巢鸠。莫作少年事，休将老态愁。不如来饮酒，赏玩菊花秋。",
            "comment": ""
        },
        {
            "title": "元宫词（一百三首）",
            "content": "合香殿倚翠峰头，太液波澄暑雨收。两岸垂杨千百尺，荷花深处戏龙舟。",
            "comment": "： | ：\r\n（张昱《辇下曲》：\"直教海子望蓬莱，青雀传言日几回?BR>Ｎ?炝?墼靥炷罚?杭掖咴旎?祭础?）"
        },
        {
            "title": "柳枝歌（三首）",
            "content": "苏小门前万缕垂，白家园内两三枝。听歌看舞人何在，惟有东风展翠眉",
            "comment": "： | ：\r\n（白居易《杨柳枝》云：\"永丰西角荒园里，尽日无人属?BR>⑺??宣宗朝，乐工唱此词，遂令中使取二株植于苑中。\r\n予于洪武年间至长安，寻访永丰坊，乃在陕西城内东两街\r\n，尚有垂杨，柔枝拂地，爱而赋之。）"
        },
        {
            "title": "元宫词（一百三首）",
            "content": "珊瑚枕冷象牙床，耿耿青灯伴月光。不是宫闱有仙境，如何觉得夜偏长。",
            "comment": ""
        },
        {
            "title": "元宫词（一百三首）",
            "content": "新颁式样出宫门，不许倡家服用新。伎女紫衣盘小髻，乐工咸着戴青巾。",
            "comment": ""
        },
        {
            "title": "竹枝歌（二首）",
            "content": "巴山后面竹鸡啼，巴水前头沙鸟栖。巴水巴山到郎处，闻郎又过石门溪。",
            "comment": ""
        },
        {
            "title": "元宫词（一百三首）",
            "content": "秋深飞放出郊行，选得驯驹内里乘。野雉满鞍如缀锦，马前珍重是黄鹰。",
            "comment": "： | ：\r\n（张昱《辇下曲》：\"天朝习俗乐从禽，为按名鹰出郎阴?BR>Ａ⒙硗蚍蚱胫竿??娇斩煊把┏脸痢?）"
        },
        {
            "title": "元宫词（一百三首）",
            "content": "梦觉银台画烛残，窗前风雪满雕栏。为嫌衾薄和衣睡，火冷金垆夜半寒。",
            "comment": ""
        },
        {
            "title": "元宫词（一百三首）",
            "content": "官里前朝驾未回，六宫迎辇殿门开。帘前三寸弓鞋露，知是々小姐来。",
            "comment": ""
        },
        {
            "title": "杨柳枝（二首）",
            "content": "春来折尽更逢春，旧折长条又复新。谁有行人相送别，今年不是去年人。",
            "comment": ""
        },
        {
            "title": "元宫词（一百三首）",
            "content": "杏脸桃腮弱柳腰，那知福是祸根苗。高丽妃子初封册，六月阴寒大雪飘。",
            "comment": "： | ：\r\n（张昱《宫词》：\"宫衣新尚高丽样，方领过腰半臂裁。?BR>?鼓诩艺?杩矗???殴??袄础?）"
        },
        {
            "title": "元宫词（一百三首）",
            "content": "二弦声里实清商，只许知音仔细详。阿忽令教诸伎唱，北来腔调莫相忘。",
            "comment": ""
        },
        {
            "title": "元宫词（一百三首）",
            "content": "蜜渍金桃始献新，禁城三伏绝嚣尘。炎蒸微至清宁殿，玉杵敲冰赐近臣。",
            "comment": ""
        },
        {
            "title": "元宫词（一百三首）",
            "content": "低绾云鬟浅淡妆，从来阁内看诸王。只缘谨厚君心喜，令侍明宗小影堂。",
            "comment": ""
        },
        {
            "title": "元宫词（一百三首）",
            "content": "白露横空殿宇凉，房头蠙洗旧衣裳。玉栏金牛西风起，几叶梧桐弄晚黄。",
            "comment": ""
        },
        {
            "title": "元宫词（一百三首）",
            "content": "大都三月柳初黄，内苑群花渐有香。小阁日长人倦绣，隔帘呼伴去寻芳。",
            "comment": ""
        },
        {
            "title": "宫词（四首）",
            "content": "屏掩春山夜渐长，秋来处处有新凉。一天明月星河澹，满殿风吹茉莉香。",
            "comment": ""
        },
        {
            "title": "元宫词（一百三首）",
            "content": "瑞气氤氲万岁山，碧池一带水潺湲。殿傍种得青青豆，要识民生稼穑艰。",
            "comment": "： | ：\r\n（柯九思《宫词》：\"黑河万里连沙漠，世祖深恩创业难?BR>Ｊ?呃桓苫ご翰荩?ぼ?粲胱铀锟础?注曰：\"太祖、建?BR>哪谝粕衬??萦诘ぼ??咀铀镂尥?莸匾病?）"
        },
        {
            "title": "元宫词（一百三首）",
            "content": "按舞婵娟十六人，内园乐部每承恩。缠头例是宫中赏，妙乐文殊锦最新。",
            "comment": ""
        },
        {
            "title": "和白香山何处难忘酒（六首）",
            "content": "何处难忘酒，深冬掩凤帏。管弦清晓发，猎骑夜深归。羊角旋风起，鹅毛大雪飞。此时无一盏，辜负黑貂衣。",
            "comment": ""
        },
        {
            "title": "元宫词（一百三首）",
            "content": "清宁殿里见元勋，侍坐茶余到日曛。旋着内官开宝藏，剪绒段子御前分。",
            "comment": ""
        },
        {
            "title": "芸阁初夏即事",
            "content": "玉阶槐影绿阴阴，长日清闲罢抚琴。满架酴飐如散雪，一畦萱草似堆金。诗因中酒多随意，棋为饶人不用心。芸阁晚凉清兴发，兔毫新试写来禽。",
            "comment": ""
        },
        {
            "title": "元宫词（一百三首）",
            "content": "包髻团衫别样妆，东朝谒罢出宫墙。内中多有亲姨嫂，潜与交州百和香。",
            "comment": ""
        },
        {
            "title": "和白香山何处难忘酒（六首）",
            "content": "何处难忘酒，遥登庾亮楼。歌声通上界，笑语在瀛洲。玉宇晴无际，冰轮夜不收。此时无一盏，何以玩中秋。",
            "comment": ""
        },
        {
            "title": "秋凉",
            "content": "苍凉初日照帘栊，秋气清高八月中。满砌寒蛩啼冷露，一天新雁度西风。病怀得酒如春暖，老眼看花似叶红。独坐小轩无个事，闷来聊复理丝桐。",
            "comment": ""
        },
        {
            "title": "元宫词（一百三首）",
            "content": "梨花素脸髻盘龙，南国娇娃乍入宫。无奈胡姬皆笑倒，乱将脂粉与添红。",
            "comment": ""
        },
        {
            "title": "元宫词（一百三首）",
            "content": "祈雨番僧鲊答名，降龙刺马胆巴瓶。牛酥马乳宫中赐，小阁西头听唪经。",
            "comment": "： | ：\r\n（张昱《辇下曲》：\"守内番僧日念吽，御前酒肉按时供?BR>Ｗ榱迳裙闹钐炖郑??诹??诩钢亍?）"
        },
        {
            "title": "元宫词（一百三首）",
            "content": "昨朝进得高丽女，太半咸称奇氏亲。最苦女官难派散，总教送作二宫嫔。",
            "comment": ""
        },
        {
            "title": "元宫词（一百三首）",
            "content": "清晓龙闱侍寝回，纻松云鬓对妆台。绮窗昨夜东风暖，一树梨花对雨开。",
            "comment": ""
        },
        {
            "title": "元宫词（一百三首）",
            "content": "奇氏家居鸭绿东，盛年才得位中宫。翰林昨日新裁诏，三代蒙恩爵禄崇。",
            "comment": ""
        },
        {
            "title": "元宫词（一百三首）",
            "content": "自供东苑久司茶，览镜俄惊岁月加。纵使深宫春似海，也教云鬓点霜华。",
            "comment": ""
        },
        {
            "title": "云英诗",
            "content": "云英何处访遗踪，空对阳台十二峰。花院无情金锁合，兰房有路碧苔封。消愁茶煮双团凤，萦恨香盘九篆龙。肠断端清楼阁里，墨痕烛炧尚重重。",
            "comment": "： | ：\r\n（云英姓夏氏，宪王之宫人也。生五岁，诵《孝经》。七\r\n岁尽通释典。淡妆素服，色艺绝伦。其居曰端清阁。有《\r\n端清阁诗》一卷。年二十二卧病，求为尼以了生死，受菩\r\n萨戒，作偈示众而卒。宪王自为志铭。）"
        },
        {
            "title": "元宫词（一百三首）",
            "content": "鹿顶殿中逢七夕，遥瞻牛女列珍羞。明朝看巧开金盒，喜得蛛丝笑未休。",
            "comment": ""
        },
        {
            "title": "元宫词（一百三首）",
            "content": "上都楼阁霭云烟，风俗从来朔漠天。自是胡儿无禁忌，满宫嫔御唱银钱。",
            "comment": ""
        },
        {
            "title": "元宫词（一百三首）",
            "content": "大安楼阁耸云霄，列坐三宫御早朝。政是太平无事日，九重深处奏箫《韶》。",
            "comment": "： | ：\r\n（周伯琦《咏大安阁》：\"层甍复阁接青冥，金色浮图七?BR>﹂骸５比瘴醮航癖苁睿?泻硬槐群豪ッ鳌?注云：\"故宋?BR>醮焊笠平ㄉ暇??张昱《辇下曲》：\"祖宗诈马宴滦都，?BR>溇坪吆咴睾┏怠Ｏ蛲泶蟀哺吒笊希?旄惋糁闵ㄕ渲椤?）"
        },
        {
            "title": "元宫词（一百三首）",
            "content": "燕子泥香红杏雨，苕花风澹白鸥波。一年春事闲中过，镜里容颜奈老何。",
            "comment": ""
        },
        {
            "title": "竹枝歌（二首）",
            "content": "春风满山花正开，春衫女儿红杏腮。侬家荡桨过江去，为问阿郎来不来。",
            "comment": ""
        },
        {
            "title": "元宫词（一百三首）",
            "content": "月钱常是散千缗，大例关支不是恩。南国女官呼姓字，只愁国语不能翻。",
            "comment": ""
        },
        {
            "title": "元宫词（一百三首）",
            "content": "独木凉亭锡宴时，年年巡幸孟秋归。红妆小伎频催酌，醉倒胡儿阿剌吉。",
            "comment": "： | ：\r\n（张昱《塞上谣》：\"胡姬二八貌如花，留宿不问东西家?BR>Ｗ砝磁氖殖萌宋瑁?谥泻铣?⒇葚荨?）"
        },
        {
            "title": "元宫词（一百三首）",
            "content": "五色云生七宝台，小山子上数峰排。奇花异草香风度，不是天仙不到来。",
            "comment": ""
        },
        {
            "title": "元宫词（一百三首）",
            "content": "金鸭烧残午夜香，内家初试越罗裳。芳容不肯留春驻，几阵东风落海棠。",
            "comment": ""
        },
        {
            "title": "元宫词（一百三首）",
            "content": "天马西来自佛郎，图成又敕写文章。翰林国语重翻译，袄鲁诸营赐百张。",
            "comment": ""
        },
        {
            "title": "元宫词（一百三首）",
            "content": "海子东头暗绿槐，碧波新涨灏无涯。瑞莲花落巡游少，白首宫人扫殿阶。",
            "comment": "： | ：\r\n（张昱《辇下曲》：\"守宫妃子住东头，供御衣粮不外求?BR>Ｑ勒锐仿?だ欢埽?褡窆婪??酚巍?）"
        },
        {
            "title": "忆友丁大舍（国初勋爵之子未袭爵者皆称大舍",
            "content": "故人一别一年余，转眼光阴暑渐除。南徼万山常有梦，中原六月尚无书。窗前烛暗巴山雨，江上帆留楚水鱼。准拟重阳定相见，茱萸新酒候旋车。",
            "comment": "：【原题】：\r\n忆友丁大舍（国初勋爵之子未袭爵者皆称大舍，如古云舍\r\n人也）"
        },
        {
            "title": "元宫词（一百三首）",
            "content": "兴圣宫中侍太皇，十三初到捧垆香。如今白发成衰老，四十年如梦一场。",
            "comment": ""
        },
        {
            "title": "静坐",
            "content": "静坐闲观理自明，是非荣辱岂须争。一身常在闲中过，万事肯于先处行。嫩竹半欹听夜雨，晚云收尽看秋晴。两般清意谁能识，世事交游物外情。",
            "comment": ""
        },
        {
            "title": "元宫词（一百三首）",
            "content": "暑风催雨滴檐楹，深院吴姬睡不成。梦入西湖荡莲桨，起来弹泪到天明。",
            "comment": ""
        },
        {
            "title": "拟不如来饮酒（八首）",
            "content": "幸喜身康健，休论愚共贤。诗联有神助，老懒得天全。十日一风雨，三家百顷田。不如来饮酒，同乐好丰年。",
            "comment": ""
        },
        {
            "title": "拟不如来饮酒（八首）",
            "content": "羡我霜髯老，逢时正太平。园畦频点检，书画悦心情。绿竹栽些个，红棋着一秤。不如来饮酒，且莫问输赢。",
            "comment": ""
        },
        {
            "title": "拟不如来饮酒（八首）",
            "content": "攫攘何因尔，终朝傀儡牵。望尘忙趁市，满贯苦多钱。造物商岩板，羲和穆骏鞭。不如来饮酒，一醉大家眠。",
            "comment": ""
        },
        {
            "title": "元宫词（一百三首）",
            "content": "月夜西宫听按筝，文殊指拨太分明。清音刘亮天颜喜，弹罢还教合凤笙。",
            "comment": ""
        },
        {
            "title": "老人灯",
            "content": "百岁身躯浪得名，提携何苦自劳形。年来偏觉心肠热，老去只余脏腑明。半夜风中常懊恨，一生线上作经营。可怜亦被风光引，摆手摇头学后生。",
            "comment": ""
        },
        {
            "title": "元宫词（一百三首）",
            "content": "灯月交光照绮罗，元宵无处不笙歌。太平官里时行乐，辇路香风散玉珂。",
            "comment": ""
        },
        {
            "title": "朝谒皇陵",
            "content": "万壑松风卷翠涛，花间晴露滴征袍。龙收夜雨归沧海，虎带春泥过石壕。千古衮旒藏玉匣，九重宫殿压金鳌。桥陵谒罢频回首，五色氤氲王气高。",
            "comment": ""
        },
        {
            "title": "元宫词（一百三首）",
            "content": "兴和西路献时新，猩血平波颗颗匀。捧入内庭分品第，一时宣赐与功臣。",
            "comment": ""
        },
        {
            "title": "小亭即景",
            "content": "小亭西畔画楼东，开遍阶前芍药丛。梅子雨干还有雨，楝花风过更无风。喜看池内鱼生子，惊退帘前燕逐虫。坐久忽闻黄鸟语，绿杨深处午阴中。",
            "comment": ""
        },
        {
            "title": "元宫词（一百三首）",
            "content": "尸谏灵公演传奇，一朝传到九重知。奉宣赍与中书省，诸路都教唱此词。",
            "comment": ""
        },
        {
            "title": "暮春",
            "content": "九十春光似转蓬，半晴天气雾溟蒙。一池新水今朝雨，满地残花昨夜风。白发自怜诗兴在，红颜莫放酒樽空。闲看青简思今古，得失由来一梦中。",
            "comment": ""
        },
        {
            "title": "元宫词（一百三首）",
            "content": "西山晴雪玉围屏，随驾登楼眼界明。供奉女儿偏觉冷，貂裘特赐荷恩荣。",
            "comment": ""
        },
        {
            "title": "元宫词（一百三首）",
            "content": "凶吉占年北俗淳，旋烧羊胛问祆神。自从受得金刚戒，摩顶然香告世尊。",
            "comment": ""
        },
        {
            "title": "元宫词（一百三首）",
            "content": "白酒新篘进玉壶，水亭深处暑全无。君王笑向奇妃问，何似西凉打剌苏。",
            "comment": ""
        },
        {
            "title": "悟道吟（二首）",
            "content": "自从悟得真如理，今古空谈善有因。撒手往来还是我，点头问讯属何人。安闲常乐胜中胜，自在频观身外身。大笑西来缘底事，等闲识破便休论。",
            "comment": ""
        },
        {
            "title": "送雪",
            "content": "天山一色冻云垂，罨画楼台缀玉时。准备暖金香盒子，明朝送雪与相知。",
            "comment": "： | ：\r\n（汴中风俗，每岁遇初雪，则以合子盛雪送与亲知，以为\r\n喜庆，置酒设席，相请欢饮，亦升平之乐事。宫中尤尚之\r\n。）"
        },
        {
            "title": "元宫词（一百三首）",
            "content": "小楼春浅杏花寒，象鼎烟销宝篆残。情思不忺梳洗懒，半偏云髻倚阑干。",
            "comment": ""
        },
        {
            "title": "元宫词（一百三首）",
            "content": "金莲处处有花开，斜插云鬟笑满腮。辕轼向南遵旧典，地椒香里属车回。",
            "comment": ""
        },
        {
            "title": "秋蝉",
            "content": "败柳疏林寄此生，凉时不似热时鸣。蜕形先觉金风动，轻翼偏嫌玉露清。抱叶常如经雨态，过枝犹带咽寒声。桑间此际螵蛸老，游息安闲莫漫惊。",
            "comment": ""
        },
        {
            "title": "元宫词（一百三首）",
            "content": "大宴三宫旧典谟，珍羞络绎进行厨。殿前百戏皆呈应，先向春风舞鹧鸪。",
            "comment": ""
        },
        {
            "title": "元宫词（一百三首）",
            "content": "彩绳高挂绿杨烟，人在虚空半是仙。忽见驾来频奉旨，含羞不肯上秋千。",
            "comment": "： | ：\r\n（张昱《宫词》：\"频把香罗拭汗腮，绿云昔绾未曾开。?BR>喾鱿嘁坊构?ィ?λ登锴Ъ芟吕础?）"
        },
        {
            "title": "元宫词（一百三首）",
            "content": "雨顺风调四海宁，丹墀大乐列优伶。年年正旦将朝会，殿内先观玉海青。",
            "comment": "： | ：\r\n（柯九思《宫词》：\"元戎承命猎郊坰，敕赐新罗白海青?BR>５每」槔慈缱嗫??於斐劢?牍?ァ?注：\"海青，海东?BR>△揭病０渍哂裙蟆?）"
        },
        {
            "title": "元宫词（一百三首）",
            "content": "年年避暑出居庸，北望滦京朔漠中。经过缙云山水秀，吴姬疑是越江东。",
            "comment": "： | ：\r\n（柯九思《官词》：\"黄金幄殿载前车，象背驼峰尽宝珠?BR>Ｈ????肷下恚??角迨钚衣卸肌?）"
        },
        {
            "title": "偶成（二首）",
            "content": "纮纮病骨觉清癯，心上清闲百事无。晓起灌园呼内竖，昼长临帖写官奴。宜人景物随时好，垂老风情得自娱。且进一樽花下酒，便拚微醉不须扶。",
            "comment": ""
        },
        {
            "title": "元宫词（一百三首）",
            "content": "春游到处景堪夸，厌戴名花插野花。笑语懒行随凤辂，内官催上骆驼车。",
            "comment": ""
        },
        {
            "title": "元宫词（一百三首）",
            "content": "队里惟夸三圣奴，清歌妙舞世间无。御前供奉蒙深宠，赐得西洋塔纳珠。",
            "comment": "： | ：\r\n（张昱《辇下曲》：\"教坊女乐顺时秀，岂独歌传天下名?BR>Ｒ馓?衫纯床蛔悖?伊卑朊嬉亚愠恰?）"
        },
        {
            "title": "元宫词（一百三首）",
            "content": "东风吹绽牡丹芽，漠漠轻阴护碧纱。向晓内园春色重，满栏清露湿桃花。",
            "comment": ""
        },
        {
            "title": "元宫词（一百三首）",
            "content": "玉京凉早是初秋，银汉斜分大火流。吹彻洞箫天似水，半钩新月挂西楼。",
            "comment": ""
        },
        {
            "title": "元宫词（一百三首）",
            "content": "月明深院有霜华，开遍阶前紫菊花。凉入绣帏眠不得，起来窗下拨琵琶。",
            "comment": ""
        },
        {
            "title": "元宫词（一百三首）",
            "content": "御沟秋水碧如天，偶忆当时事惘然。红叶纵教能寄恨，不知流得到谁边。",
            "comment": ""
        }
    ]
}