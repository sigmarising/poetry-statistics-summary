{
    "dynasty": "明",
    "author": "李梦阳",
    "poems": [
        {
            "title": "夏口夜泊别友人",
            "content": "黄鹤楼前日欲低，汉阳城树乱乌啼。孤舟夜泊东游客，恨杀长江不向西。",
            "comment": ""
        },
        {
            "title": "寄都主事穆",
            "content": "江草唤愁生，思君黄鸟鸣。遥心将夜月，同满阖闾城。",
            "comment": ""
        },
        {
            "title": "解酋行",
            "content": "都昌县南乾沙上，射雁者谁三五群。毡帽红裘黄战裙，云是解酋官达军。沙下北风吹舰旗，边军观喜家军悲。朝廷日夜望俘至，雪冻酋船犹住兹。县官逃走驿官啼，要钱勒酒仍要鸡。姚源遗孽尚反覆，尔曹不得夸辽西。",
            "comment": ""
        },
        {
            "title": "黄州",
            "content": "浩浩长江水，黄州那个边。岸回山一转，船到堞楼前。",
            "comment": ""
        },
        {
            "title": "云中曲（二首）",
            "content": "黑帽健儿黄貉裘，匹马追胡紫塞头。相逢不肯通名姓，但称家住古云州。",
            "comment": ""
        },
        {
            "title": "胡马来再赠陈子",
            "content": "冬十二月胡马来，白草飒飒黄云开。沿边十城九城闭，贺兰之山安在哉？传闻清水不复守，游兵早扼黄河口。即看烽火入甘泉，已诏将军屯细柳。去年穿堑长城里，万人齐出千人死。陆海无毛杀气蒸，五月零冰冻河水。当时掘此云备胡，胡人履之犹坦途。闻道南侵更西下，韦州固原今有无？从来贵德不贵险，英雄岂可轻为谟。尚书号令速雷电，抱玉谁敢前号呼。遂令宵旰议西讨，兹咎只合归吾徒。我师如貔将如虎，九重按剑赫师怒。惜哉尚书谢归早，不睹将军报平虏。",
            "comment": ""
        },
        {
            "title": "朝饮马送陈子出塞",
            "content": "朝饮马，夕饮马，水咸草枯马不食，行人痛哭长城下。城边白骨借问谁？云是今年筑城者。但道辞家别六亲，宁知九死无还身。不惜身为城下土，所恨功成赏别人。去年贼掠开山县，黑山血迸单于箭。万里黄尘哭震天，城门昼闭无人战。今年下令修筑边，丁夫半死长城前。城南城北秋草白，愁云日暮鸣胡鞭。",
            "comment": ""
        },
        {
            "title": "限韵赠黄子",
            "content": "禁垣春日紫烟重，子昔为云我作龙。有酒每邀东省月，退朝曾对掖门松。十年放逐同梁苑，中夜悲歌泣孝宗。老体幸强黄犊健，柳吟花醉莫辞从。",
            "comment": ""
        },
        {
            "title": "秋怀（二首）",
            "content": "庆阳亦是先王地，城对东山不窟坟。白豹寨前惟皎月，野狐川北尽黄云。天清障塞收禾黍，日落谿山散马群。回首可怜鼙鼓急，几时重起郭将军。¤",
            "comment": ""
        },
        {
            "title": "出使云中作",
            "content": "黄河水绕汉边墙，河上秋风雁几行。客子过壕追野马，将军韬箭射天狼。黄尘古渡迷飞挽，白月横空冷战场。闻道朔方多勇略，只今谁是郭汾阳。",
            "comment": " | 【注释】注一：念掏（tao1）。注二：意为飞弛的战车。"
        },
        {
            "title": "子夜四时歌（二首）",
            "content": "共欢桃下嬉，心同性不合。欢爱桃花色，妾愿桃生核。",
            "comment": ""
        },
        {
            "title": "自关西回展外舅大夫之墓用前韵",
            "content": "遥阡无计扫春莱，絮酒何因到夜台。西客两年和泪到，北风千里共愁来。田园树大身先葬，书画楼成昼不开。殁后外孙今五尺，百年遗恨使人哀。",
            "comment": ""
        },
        {
            "title": "冬日灵济宫（十六韵）",
            "content": "贝阙昆仑外，浮生此路疑。蓬莱移旧国，尘世出瑶池。蕞尔双仙迹，飞腾后晋时。论功竟恍惚，谶兆且逶迤。怂恿精灵托，呼嘘霹雳随。先皇亲议号，继圣必修辞。爵陟王侯上，尊同帝者师。龙襦分内锦，宫女准昭仪。雨露宫城切，星辰天仗移。琳琅摇绣栱，松柏荫丹墀。瓶内金花踊，龛前紫凤垂。晴还日月秘，暝则鬼神悲。玉鼎推龙虎，瑶编述姹儿。汉惟栾大显，秦竟羡门欺。五帝非无术，千龄今见谁。累朝盟誓册，玉柜少人知。",
            "comment": ""
        },
        {
            "title": "江行杂诗（二首）",
            "content": "日出青蘋湿，江浑路不分。昨宵驱雨至，知是海南云。",
            "comment": ""
        },
        {
            "title": "奉送大司马刘公归东山草堂歌",
            "content": "东山有草堂，缥缈云峤孤。前对祝融峰，下瞰巴陵湖。明公昔时此堂居，麋鹿熊豕当窗趋。洞庭日落风浪涌，倒影射堂堂欲动。惨淡谁闻紫芝曲，独善不救苍生哭。先帝亲裁五色诏，老臣曾受三朝禄。此时边徼多战声，曳履谒帝登承明。谢安笑却淮淝敌，魏相坐测单于兵。九重移榻数召见，夹城日高未下殿。英谋密语人不知，左右微闻至尊羡。自从龙去不可攀，公亦卧病思东山。湘娥含笑倚竹立，山鬼窈窕堂之侧。上书苦死只欲归，圣旨优容意凄恻。内府盘螭缕金织，赐出倾朝皆动色。白金之铤红票记，宝钞生硬鸦翎黑。崇文城门水云白，是日观者涂路塞。城中冠盖尽追送，尘埃不见长安陌。人生富贵岂有极，男儿要在能死国，不尔抽身早亦得。君不见汉二疏，千载想慕传画图。即如草堂何处无，禄食匋窃胡为乎？乃知我公真丈夫！呜呼，乃知我公真丈夫！",
            "comment": "： | ：\r\n（忠宣之出处，关系泰、康两陵盛衰之际，史家序忠宣去\r\n国，必引据献吉此诗，以为美谈。取次诵之，非不琅琅若\r\n出金石，而细按其脉理音节，散缓错互，其可指摘者多矣\r\n。吾不敢徇名而取之也。）"
        },
        {
            "title": "乙丑除夕追往愤五百字",
            "content": "忆昔蕤宾初，皇疾辍临仗。维日白气亘，黑风复排踢。俄传天柱折，忽若慈母丧。帝本尧舜姿，末履转清伉。敛衽接耆硕，高出文景上。两宫悦孝子，九庙歆流鬯。毅然整六师，霹雳无前向。犬羊遁朔漠，鲸鲵蛰溟涨。渊冲不凝寿，日表空殊相。蜿蜿湖中龙，一夕拔惊浪。回首哭苍梧，魂断湘南瘴。念昨下明纶，臣也诚无状。誓死叫阊阖，伸颈甘砧盎。梁窦势如灼，汉廷色惆怅。皇乃西园游，召彼侍供帐。从容杯酒间，似让还非让。未剖青琐封，已下金鸡放。臣微讵足惜，统体关衰王。历数古明辟，圣节畴能尚。逝欲碎臣骨，吁帝不得尫。攀髯眇莫及，痛哭桥山葬。玉光动前星，朱符阐灵贶。主器难久虚，勉起答群望。金木欻为祟，太白昼相抗。羯胡敢余侮，吾徒尽乘障。呜呼榆台役，弃我六千壮。踉跄战士骨，躐趿将军韔。二竖固轻率，腐尸亦云当。所恨国威辱，北鄙气凄怆。钲鼓疑皇情，何以慰宸况。凄凄建未月，临门遣征将。纨曌作元戎，京军欲浮宕。翻使沿边卒，束手遭棰掠。揭嶭云中城，谁复扼其吭。胡来风雨声，胡去横拍唱。千村与万落，人烟奔漂荡。婴儿贯高槊，志妇经衣桁。狐狸叫破垒，落日悄苍漭。此辈诚鼠窃，反覆亦难量。骐骥驾盐车，虚名缚肮脏。世岂乏颇牧，贱或执鞭杖。琐琐登坛子，饱之则飞扬。吁此良太枉，国忾何由畅。水旱而秋雷，阴阳迭骄亢。皇天虽至公，视之但坱々。臣当历服始，谬进大夫行。退朝实愤切，欲吐畏官谤。武王秉黄钺，师事太公望。列圣构梁栋，驾驭亦英匠。先帝升遐日，临榻召三相。",
            "comment": "： | ：\r\n（此亦访杜《北征》、《奉先》二诗而作也。请观此诗“\r\n金木为祟”以下，视《北征》“至尊尚蒙尘”以下，叙事\r\n之烦简，立言之冗要，岂不较如黑白。诗止五十韵，而牵\r\n扯扭合，趁韵成篇者，什居其八。徒举其粗豪率直，槎枒\r\n圭角，谓之学杜，举世诵习而不敢以为非，良可叹也。）"
        },
        {
            "title": "赠客",
            "content": "出郭江南望，暮天云北飞。断蓬寒更转，长路几人归。",
            "comment": ""
        },
        {
            "title": "春曲（二首）",
            "content": "翩翩谁家燕？衔泥向何所？避人花丛里，忽复梁间语。",
            "comment": ""
        },
        {
            "title": "杂诗（二首）",
            "content": "自闻鹈晙鸣，于心怀忧伤。阴气驯以厉，庭草陨繁霜。皋兰萎不荣，瑟风游素商。浮云昼易冥，白日时漏光。登山期所思，反见高鸟翔。蹀躞岂规步，讹言倘夬张。挥袂层霄间，抚剑增慨慷。",
            "comment": ""
        },
        {
            "title": "送王生北行",
            "content": "朝散午门西，春风起御堤。上林花半发，几处早莺啼。",
            "comment": ""
        },
        {
            "title": "子夜四时歌（二首）",
            "content": "柳条宛转结，蕉心日夜卷。不是无舒时，待郎手自展。",
            "comment": ""
        },
        {
            "title": "土兵行",
            "content": "豫章城楼饥啄乌，黄狐跳踉追赤狐。北风北来江怒涌，土兵攫人人叫呼。城外之民徙城内，尘埃不见章江途。花裙蛮奴逐妇女，白夺钗环换酒沽。父老向前语蛮奴：“慎勿横行王法诛。华林桃源诸贼徒，金帛子女山不如。汝能破之惟汝欲，犒赏有酒牛羊猪，大者升官佩绶趋。”蛮奴怒言：“万里入尔都，尔生我生屠我屠！”劲弓毒矢莫敢何，意气似欲无彭湖。彭湖翩翩飘白旟，轻舸蔽水陆走车。黄云掩地春草死，烈火谁分瓦与珠。寒崖日月岂尽照，大邦鬼魅难久居。天下有道四夷守，此辈可使亦可虞。何况土官妻妾俱，美酒大肉吹笙竽。",
            "comment": ""
        },
        {
            "title": "立春柬郑生问其愁病",
            "content": "天涯春又至，游子近如何。病久诗难减，乡遥梦易多。药苗春尚雪，舟楫海初波。旧业方山下，东风遍绿莎。",
            "comment": ""
        },
        {
            "title": "九日南陵送橙菊",
            "content": "朱门美菊采先芳，玉圃新橙摘早霜。传送满盘真斗色，分看随手各矜香。深怜便合移樽酹，暂贮应须得蟹尝。独醉秋堂卧风物，一年晴雨任重阳。",
            "comment": ""
        },
        {
            "title": "塞上",
            "content": "天设居庸百二关，祁连更隔万重山。不知谁放呼延入，昨日杨河大战还。",
            "comment": ""
        },
        {
            "title": "功德寺",
            "content": "宣宗昔游幸，游戏玉泉傍。立宇表嵲，开池荷芰香。波楼递蹙沓，风松奏笙簧。百灵具来朝，落日锦帆张。万乘雷霆动，千岸灭流光。绮绣错展转，翠旗沓低昂。法眷撞钟鼓，宫女拭御床。笙镛沸两序，星斗宿岩廊。至尊奉太后，国事付三杨。六军各晏眠，百官守旧章。巡非瑶水远，迹岂玉台荒。呜呼百年来，回首一慨伤。凤腾赤霄暮，龙归竟茫茫。山风撼网户，紫殿生夜霜。退朝直休沐，我行暂翱翔。娟娟登崖林，惨惨度石梁。废道哀湍写，松柏间成行。启钥肃览历，过位增悲凉。积久洒扫缺，乳鸽鸣膳堂。旧时琉璃井，倒树如人长。神已佐上帝，教岂托空王。铃磬飒鸣戛，晨昏礼相将。盘游非圣理，操踪在先皇。至今朝廷上，不改旧纪纲。",
            "comment": "： | ：\r\n（献吉此诗，仿老杜《玉华》、《九成》、《桥陵》诸诗\r\n而作，仅窜窃其字句耳。篇章之顿挫，叙次之严密，点缀\r\n之工丽，则概乎未有闻也。试为虚心抉摘，则文义之回背\r\n，篇法之错乱，十字之内，两行之间，瑕疵杂见，棼如乱\r\n丝。世人不察，以为学杜之宗，岂不大误。）"
        },
        {
            "title": "朱仙镇",
            "content": "水店回冈抱，春湍滚白沙。战场犹傍柳，遗庙只栖鸦。万古关河泪，孤村日暮笳。向来戎马志，辛苦为中华。",
            "comment": ""
        },
        {
            "title": "东华门偶述",
            "content": "银瓮烂生光，盘龙绣袱香。但知从内出，不省赐何王。",
            "comment": ""
        },
        {
            "title": "汴中元夕（二首）",
            "content": "细雨春灯夜色新，酒楼花市不胜春。和风欲动千门月，醉杀东西南北人。",
            "comment": ""
        },
        {
            "title": "秋怀（二首）",
            "content": "大同宣府羽书同，莫道居庸设险功。安得昔时白马将，横行早破黑山戎。书生误国空谈里，禄食惊心旅病中。女直外连忧不细，急将兵马备辽东。",
            "comment": ""
        },
        {
            "title": "自南昌往广信述怀",
            "content": "朝离傍罗浦，东至龙潭宿。戢枻候明发，独寤守空曲。宵昼有常理，欲往不获速。多虑良搅眠，强置复攒触。起立万动寂，湍响应鸣谷。惊风临岸激，高月散春木。絮云吐岑岫，玉绳低以属。慨哉复奚道，徘徊至天旭。",
            "comment": ""
        },
        {
            "title": "赠青石子（二首）",
            "content": "季秋凋群木，寒潦滥中轨。笳鼓济方舟，轩车匝河涘。攀德惜遥迈，怅分睇驰晷。采兰徒情结，把菊为谁美。愿子厚衣襦，霜露自兹始。",
            "comment": ""
        },
        {
            "title": "豆踠行",
            "content": "昨当大风吹雪过，湖船无数冰打破。冰骧峞山岳立，行人骇观泪交堕。景泰年间一丈雪，父老见之无此祸。鄱阳十日路断截，庐山百姓啼寒饿。旌竿冻折鼙鼓哑，浙军楚军袖手坐。将军部兵蔽江下，飞报沿江催豆踠。邑官号呼手足皴，马骡鸡犬遗眠卧。前时边达三千军，五个病热死两个。弯弓值冻不敢发，昔何猛毅今何懦。李郭邺城围不下，裴度淮西手可唾。从来强弱不限域，任人岂论小与大。当衢寡妇携儿哭，秋禾枯槁春难播。纵健征科何自出，大儿牵繵陆挽驮。",
            "comment": ""
        },
        {
            "title": "朱仙镇庙",
            "content": "宋墓莽岑寂，岳宫今在兹。风霜留桧柏，阴雨见旌旗。百战回戈地，中原左衽时。土人严伏腊，偏护向南枝。",
            "comment": ""
        },
        {
            "title": "秋兴",
            "content": "十载宋梁间，鸡鸣望四关。月来天似水，云起树为山。朝市今何处，流波去不还。高秋未归客，肠断浊泾湾。",
            "comment": ""
        },
        {
            "title": "杨白花",
            "content": "宁唱采菱曲，休歌杨白花。菱生犹有蒂，花去落谁家。",
            "comment": ""
        },
        {
            "title": "开先寺",
            "content": "瀑布半天上，飞响落人间。莫言此潭小，摇动匡庐山。",
            "comment": ""
        },
        {
            "title": "江行杂诗（二首）",
            "content": "迎送山相似，舟移迷北南。回看皂口日，已照石华潭。",
            "comment": ""
        },
        {
            "title": "春日宴王孙之第",
            "content": "紫宫华宴敞春风，密树初花日映红。向暮酒阑香不断，始知春在绮罗中。",
            "comment": ""
        },
        {
            "title": "赠青石子（二首）",
            "content": "高鸟有违群，离兽多悲音。懿彼婉娈子，怅然分此襟。朝发南河隅，夕暮乃北岑。玄云既无极，黄波浩且深。君其四海翔，无言还旧林。¤",
            "comment": ""
        },
        {
            "title": "田园杂诗",
            "content": "壮时掉尘鞅，老乃即农务。值兹田事终，怛然感霜露。原萋日以敛，林华不守故。严霜净游气，翔鹄在天路。騑雀跃蓬蒿，啄食不满嗉。而余竟何言，饭牛发今素。",
            "comment": ""
        },
        {
            "title": "送人",
            "content": "颇讶枫林赤，无风叶自鸣。来人与归客，同听不同情。",
            "comment": ""
        },
        {
            "title": "相和歌",
            "content": "美人罗带长，风吹不到地。低头采玉簪，头上玉簪坠。",
            "comment": ""
        },
        {
            "title": "早春繁台",
            "content": "泯泯春犹早，行行赏不违。柳黄沙际见，草色雪中归。积水生云气，孤城下夕晖。谁禁台寺望，北雁又将飞。",
            "comment": ""
        },
        {
            "title": "南阳宅访徐祯卿",
            "content": "东阁能留第，南人暂亦居。琴书迁卧内，骑马到堂除。残树喧巢鹊，微风走壁鱼。追思秉钧日，冠盖烂盈闾。",
            "comment": ""
        },
        {
            "title": "狱夜",
            "content": "檐景栖栖落，台居黯黯幽。鼠缘争果坠，萤过隔衣流。幸窃余光照，那蠲多穴愁。亦知广川子，局蹐为春秋。",
            "comment": ""
        },
        {
            "title": "赠王左史",
            "content": "君家百瓮酒，留连胡不饮。花月我自来，醉即花间寝。",
            "comment": ""
        },
        {
            "title": "鄱阳湖（十六韵）",
            "content": "太祖平陈日，楼船下此湖。波涛留壮色，天地见雄图。水上开黄屋，云中下赤乌。士犹询后载，戈已倒前途。力屈鲸鲵仆，声回雁鹜呼。横江收玉笥，跨海定金符。文轨遥通楚，梯航讫至吴。虎贲虽莫敌，龙战岂全辜。血染犹丹草，骨沉空白芜。汀洲夜寂寂，霜月鬼呜呜。杀气鼋鼍徙，腥风岛屿孤。罾人拾古镞，艇客慨秋菰。伟彼高光烈，还将萧邓须。英谋协睿算，勇奋想长驱。剑瘗神仍王，舟焚势与徂。康山巍庙在，忠武激顽夫。",
            "comment": "： | ：\r\n（人谓此诗郑重大篇，可配少陵《昭陵》二章，不知于圣\r\n祖平江汉大业，了无发挥，徒以长语支缀，取其雄浑感激\r\n之似而已。盖其学问不过绸绘词章，无工部胸中一部诗史\r\n作大本领也。空同诗援据故实每多乖误，如《雁门太守行\r\n》云：“旁问太守何所之？去访城南皇甫规。”本词皆颂\r\n美太守，安得以皇甫规食雁语嘲之？梁简文云：“非关买\r\n雁肉，徒劳皇甫规。”似不应如此使事也。《汴中元宵》\r\n云：“空中骑吹名王过，散落天声满汴州。”误以虏之名\r\n王为诸王也。《忆昔》绝句：“己巳蒙尘数郭登，驰驱国\r\n难有杨弘。”己巳有杨洪，那有杨弘？移人之名以就韵，\r\n恐未可也。诸如此类，舛误弘多，聊举一二，质之通人，\r\n庶后人不为目学所误耳。）"
        },
        {
            "title": "杂诗（二首）",
            "content": "昔余曳鸣佩，谒帝扣天阊。圣人垂衮衣，赓歌庶事康。鼎成不我顾，奄忽驱龙翔。生死变化理，反覆开存亡。荣华有销落，连茹切微霜。晨朝在须臾，返车栖扶桑。¤",
            "comment": ""
        },
        {
            "title": "云中曲（二首）",
            "content": "白登山寒低朔云，野马黄羊各一群。冒顿曾围汉天子，胡儿惟说李将军。",
            "comment": ""
        },
        {
            "title": "汴中元夕（二首）",
            "content": "中山孺子倚新妆，郑女燕姬独擅场。齐唱宪王春乐府，金梁桥外月如霜。",
            "comment": ""
        },
        {
            "title": "晚出禁闼",
            "content": "杨柳南城道，芙蓉小苑通。内使来调马，君王敕射熊。",
            "comment": ""
        },
        {
            "title": "月夜吟",
            "content": "月出东方高，刺刺灯下语。漂摇林中箨，淅淅如寒雨。",
            "comment": ""
        },
        {
            "title": "春曲（二首）",
            "content": "春风度山阁，凭轩望江路。帘动时有香，不见花开处。",
            "comment": ""
        },
        {
            "title": "寄徐子",
            "content": "东省堂前树，南阳宅里花。春风如往日，夜月向谁家？",
            "comment": ""
        },
        {
            "title": "白鹿洞别诸生",
            "content": "东南自有匡庐山，遂与天地增篱卫。山根插入彭蠡湖，峥嵘背杀三江势。地因人胜古有语，於乎万物随兴废。学馆林宫客不栖，千岩万壑堪流涕。文采昔贤今尚存，讲堂寂寞对松门。松门桂华秋月圆，拄杖高寻万古源。梅岭古色照石镜，扶桑丹霞迎我轩。绝顶坐歌霜月静，石潭洗足芝草繁。更有冠者五六人，峭崖穷嶂同攀搴。草行有时闻过虎，旦暮时复啼清猿。我今胡为公务牵，蟋蟀在户难久延。出山车马走相送，落日遂上鄱阳船。生徒绻恋集涯浒，孤帆月照仍留连。情深过厚亦其礼，谫薄窃 劳诸贤。明朝伐鼓凌浩荡，五峰双剑生秋烟。",
            "comment": ""
        },
        {
            "title": "石将军战场歌",
            "content": "清风店南逢父老，告我己巳年间事；店北犹存古战场，遗镞尚带勤王字。忆昔蒙尘实惨怛，反覆势如风雨至；紫荆关头昼吹角，杀气军声满幽朔。胡儿饮马彰义门，烽火夜照燕山云；内有于尚书，外有石将军。石家官军若雷电，天清野旷来酣战；朝廷既失紫荆关，吾民岂保清风店。牵爷负子无处逃，哭声震天风怒号；儿女牀头伏鼓角，野人屋上看旌旄。将军此时挺戈出，杀敌不异草与蒿；追北归来血洗刀，白日不动苍天高。万里烟尘一剑扫，父子英雄古来少；单于痛哭倒马关，羯奴半死飞狐道。处处惧声噪鼓旗，家家牛酒犒王师；应迫汉室嫖姚将，还忆唐家郭子仪。沈吟此事六十春，此地经过泪满巾；黄云落日古骨白，沙砾惨淡愁行人。行人来折战场柳，下马坐望居庸口。却忆千官迎驾初，千乘万骑下皇都；乾坤得见中兴主，杀伐重闻载造图。姓名应勒云台上，如此战功天下无！呜呼战功今已无，安得再生此辈西备胡。",
            "comment": ""
        },
        {
            "title": "泰山",
            "content": "俯首元齐鲁，东瞻海似杯。斗然一峰上，不信万山开。日抱扶桑跃，天横碣石来。君看秦始后，仍有汉皇台。",
            "comment": " | 【注释】泰山：在山东省中部，绵亘济南、泰安、历城、长清等市县间，主峰在泰安市北。齐鲁：西周时二诸国，在今山东境内。扶桑：神木名，传说日经其上。碣石：古山名。在河北昌黎西北。《书·禹贡》：“夹右碣石，入于海。”“君看”二句：秦始皇二十八年（前219）曾至泰山封禅，今存石刻。"
        }
    ]
}