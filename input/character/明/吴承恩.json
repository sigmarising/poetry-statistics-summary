{
    "dynasty": "明",
    "author": "吴承恩",
    "poems": [
        {
            "title": "杨柳青",
            "content": "村旗夸酒莲花白，津鼓开帆杨柳青。壮岁惊心频客路，故乡回首几长亭。春深水涨嘉鱼味，海近风多健鹤翎。谁向高楼横玉笛，落梅愁绝醉中听。",
            "comment": ""
        },
        {
            "title": "一轮明月满乾坤",
            "content": "十里长亭无客走，九重天上现星辰。八河船只皆收港，七千州县尽关门。六宫五府回官宰，四海三江罢钓纶。两座楼头钟鼓响，一轮明月满乾坤。",
            "comment": "【注释】此乃作者在《西游记》一书中的诗。让数字披上文学的外衣，诗化了的形象，显出了别致的机趣。"
        }
    ]
}