{
    "dynasty": "明",
    "author": "钟惺",
    "poems": [
        {
            "title": "江行俳体",
            "content": "村烟城树远依依，解指青溪与翠微。风送白鱼争入市，江过黄鹄渐多矶。家从久念方惊别，地喜初来也似归。近日江南新涝后，稻虾难比往年肥。",
            "comment": ""
        },
        {
            "title": "秋日舟中题胡彭举秋江卷",
            "content": "望远写秋江，秋意无起止。何曾见寸波，竟纸皆秋水。烟中过寒山，江净翻如纸。空色有无间，身在秋江里。",
            "comment": "【注释】竟纸：犹云满纸。空色：佛家术语。有无：道家术语，晋代佛家亦借作空、有二义用。"
        }
    ]
}