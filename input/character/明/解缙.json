{
    "dynasty": "明",
    "author": "解缙",
    "poems": [
        {
            "title": "锯子",
            "content": "曲邪除尽不疑猜。昔日公输巧制来。正是得人轻借力。定然分别栋梁材。",
            "comment": ""
        },
        {
            "title": "庐山歌",
            "content": "昔年拄玉杖，去看庐山峰。远山如游龙，半入青天中。四顾无人独青秀，五老与我同舂容。手弄石上琴，目送天边鸿。二仪自高下，吴楚分西东。洪涛巨浪拍崖下，波光上与银河通。吸涧玄猿弄晴影，长松舞鹤号天风。天风吹我不能立，便欲起把十二青芙蓉。弱流万里可飞越，因之献纳蓬莱宫。羲娥倏忽遂成晚，往往梦里寻仙踪。如今不知何人采此景，树下一老与我襟裾同。披图题诗要相赠，气腾香露秋 。子归烦语谢五老，几时白酒再熟来相从。",
            "comment": ""
        },
        {
            "title": "菖蒲",
            "content": "三尺青青古太阿。舞风斩碎一川波。长桥有影蛟龙惧。流水无声昼夜磨。两岸带烟生杀气。五更弹雨和渔歌。秋来只恐西风起。销尽锋棱怎奈何。",
            "comment": ""
        },
        {
            "title": "斧",
            "content": "斫削群才到凤池。良工良器两相资。他年好携朝天去。夺取蟾宫第一枝。",
            "comment": ""
        },
        {
            "title": "桑",
            "content": "一年两度伐枝柯，万木丛中苦最多。为国为民皆丝汝，却教桃李听笙歌。",
            "comment": ""
        }
    ]
}