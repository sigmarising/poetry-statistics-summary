{
    "dynasty": "明",
    "author": "李攀龙",
    "poems": [
        {
            "title": "于郡城送明卿之江西",
            "content": "青枫飒飒雨凄凄，秋色遥看入楚迷。谁向孤舟怜逐客？白云相送大江西。",
            "comment": ""
        },
        {
            "title": "挽王中丞 其一",
            "content": "司马台前列柏高，风云犹自夹旌旄。属镂不是君王意，莫作胥山万里涛。",
            "comment": ""
        },
        {
            "title": "塞上曲",
            "content": "白羽职霜出塞寒，胡烽不断接长安。城头一片西山月，多少征人马上看。",
            "comment": ""
        },
        {
            "title": "杪秋登太华山绝顶",
            "content": "缥渺真探白帝宫，三峰此日为谁雄。苍龙半挂秦川雨，石马长嘶汉苑风。地敞中原秋色尽，天开万里夕阳空。平生突兀看人意，容尔深知造化功。",
            "comment": ""
        },
        {
            "title": "挽王中丞 其二",
            "content": "幕府高临碣石开，蓟门丹旒重徘徊。沙场入夜多风雨，人见亲提铁骑来！",
            "comment": ""
        }
    ]
}