{
    "dynasty": "清",
    "author": "易顺鼎",
    "poems": [
        {
            "title": "云雾茶",
            "content": "匡山云雾窟沉沉，闻有六朝僧未死。窟中产作云雾茶，灏气清英复无比。托根高接南斗傍，坐令涧壑流芬芳。三直六梯不可到，天风细细吹旗枪。幽香似酒忘年岁，仙蝶飞来心已醉。清 宜教虎豹守，窈冥若见龙蛇避。鸿荒辟后留根 ，都是匡君手自栽。高空日月增精髓，邃古冰霜成异胎。斡旋元气仙人掌，斟酌灵冰众帝台。蒙顶上清足相埒，宜供磊祀陈天阶。辛苦山僧摘盈瓮，手皲足茧人间送。叶叶都含瀑水湿，枝枝尽带岚霞重。种少应知造成物悭，摘多莫使山灵痛。螺春龙井徒芳腴，尚书道此清凉殊。中泠精鉴赞皇李，双井佳题材玉局苏。袖里携将云雾去，欲倾江汉试跳珠。",
            "comment": ""
        },
        {
            "title": "重九前一日汉上酒楼独饮",
            "content": "终日一编不去手，终岁不窥园外柳。柳线黄金春色深，枝上流莺来劝酒。 每岁花开不在家，今春花发如红霞。阿母携孙花下戏，檐前晨鹊声喳喳。 人道汉书下酒物，谁道读书如读律。刘向黄金铸不成，奇字子云徒口吃。 花落花开三万春，何如起舞北堂晨。新妇佳儿各一斗，醉中烂漫皆天真。 臣是酒醒解上寿，不是花民即酒民。",
            "comment": ""
        }
    ]
}