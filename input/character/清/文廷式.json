{
    "dynasty": "清",
    "author": "文廷式",
    "poems": [
        {
            "title": "天仙子",
            "content": "草绿裙腰山染黛，闲恨闲愁侬不解。莫愁艇子渡江时，九鸾钗，双凤带，杯酒劝郎情似海。",
            "comment": ""
        },
        {
            "title": "祝英台近",
            "content": "剪鲛绡，传燕语，黯黯碧草暮。愁望春归，春到更无绪。园林红紫千千，放教狼藉，休但怨、连番风雨。 谢桥路，十载重约钿车，惊心旧游误。玉佩尘生，此恨奈何许！倚楼极目天涯，天涯尽处，算只有濛濛飞絮。",
            "comment": ""
        },
        {
            "title": "好事近 湘舟有作",
            "content": "翠岭一千寻，岭上彩云如幄。云影波光相射，荡楼台春绿。　 仙鬟撩鬓倚双扉，窈窕一枝玉。日暮九疑何处？认舜祠丛竹。",
            "comment": ""
        },
        {
            "title": "水龙吟",
            "content": "落花飞絮茫茫，古来多少愁人意。游丝窗隙，惊飙树底，暗移人世。一梦醒来，起看明镜，二毛生矣。有葡萄美酒，芙蓉宝剑，都未称，平生志。 我是垦塞倍客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。",
            "comment": ""
        },
        {
            "title": "蝶恋花",
            "content": "九十韶光如梦里。寸寸关河，寸寸销魂地。落日野田黄蝶起，古槐丛荻摇深翠。 惆怅玉箫催别意。蕙些兰骚，未是伤心事。重叠泪痕缄锦字，人生只有情难死。",
            "comment": ""
        },
        {
            "title": "夜坐向晓",
            "content": "遥夜苦难明，他洲日方午。一闻翰音啼，吾岂愁风雨！",
            "comment": ""
        }
    ]
}