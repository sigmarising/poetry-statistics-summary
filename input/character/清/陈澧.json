{
    "dynasty": "清",
    "author": "陈澧",
    "poems": [
        {
            "title": "齐天乐 十八滩舟中夜雨",
            "content": "倦游谙尽江湖味，孤篷又眠秋雨。碎点飘镫，繁声落枕，乡梦更无寻处。幽蛩不语，只断苇荒芦，乱垂烟渚。一夜潇潇，恼人最是绕堤树。 清吟此时正苦。渐寒生竹簟，秋意如许。古驿疏更，危滩急溜，并作天涯离绪。归期又误。望庾岭模糊，湿云无数。镜里明朝，定添霜几缕。",
            "comment": ""
        }
    ]
}