{
    "dynasty": "清",
    "author": "宋琬",
    "poems": [
        {
            "title": "舟中见猎犬有感",
            "content": "秋水芦花一片明，难同鹰隼共功名。樯边饭饱垂头睡，也似英雄髀肉生。",
            "comment": ""
        },
        {
            "title": "同欧阳令饮凤凰山下",
            "content": "茅茨深处隔烟霞，鸡犬寥寥有数家。寄语武陵仙吏道：莫将征税及桃花。",
            "comment": ""
        },
        {
            "title": "狱中对月",
            "content": "疏星耿耿逼人寒，清漏丁丁画角残。客泪久从悉外尽，月明犹许醉中看。栖乌绕树冰霜苦，哀雁横天关塞难。料得故园今夜梦，随风应已到长安。?",
            "comment": ""
        },
        {
            "title": "蝶恋花",
            "content": "月去疏帘才数尺，鸟鹊惊飞，一片伤心白。万里故人关塞隔，南楼谁弄梅花笛？蟋蟀灯前欺病客。清影徘徊，欲睡何由得？墙角芭蕉风瑟瑟，方伊遮掩窗儿黑。",
            "comment": ""
        }
    ]
}