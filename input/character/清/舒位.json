{
    "dynasty": "清",
    "author": "舒位",
    "poems": [
        {
            "title": "花生日诗魏塘道中作",
            "content": "啼莺如梦送归艎，日子平分夜未央。愿取鸳鸯湖里水，酿成春酒寄花尝。",
            "comment": ""
        },
        {
            "title": "舟过山塘闻笛",
            "content": "红穗疏灯水上楼，笛声纤远指痕留。定知吹笛人双髻，可惜湘帘不上钩。",
            "comment": " | 【注释】轻薄公子哥心中无限绮思，可惜她就是“不上钩”……"
        },
        {
            "title": "杨花诗",
            "content": "歌残杨柳武昌城，扑面飞花管送迎。三月水流春太老，六朝人去雪无声。较量妾命谁当薄，吹落邻家尔许轻。我住天涯最飘荡，看渠如此不胜情。",
            "comment": ""
        },
        {
            "title": "卧龙冈作",
            "content": "象床宝帐悄无言，草得降书又几番？两表涕零前出塞，一官安乐老称藩。祠官香火三间屋，大将星辰五丈原。异代萧条吾怅望，斜阳满树暮云蘩。",
            "comment": ""
        }
    ]
}