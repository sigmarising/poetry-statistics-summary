{
    "dynasty": "清",
    "author": "余楍",
    "poems": [
        {
            "title": "咏梅",
            "content": "花时归客怕花残，烽火漫漫道路难。断送东风多少恨，凭谁留寄一枝看。",
            "comment": ""
        },
        {
            "title": "中秋后一日曾青藜寓斋燕集",
            "content": "昨宵对月今宵雨，两日阴晴不可凭。客里招邀常赖友，山中栖止但依僧。才高何必愁贫贱，时至无烦感废兴。几度浪浪檐际水，随风飘洒湿孤灯。",
            "comment": ""
        }
    ]
}