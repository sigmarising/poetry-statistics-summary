{
    "dynasty": "清",
    "author": "王士祯",
    "poems": [
        {
            "title": "题聊斋志异",
            "content": "姑妄言之姑听之，豆棚瓜架雨如丝。料因厌作人间语，爱听秋坟鬼唱时。（",
            "comment": ""
        },
        {
            "title": "浣溪沙",
            "content": "北郭青溪一带流，红桥风物眼中秋，绿杨城郭是扬州。西望雷塘何处是？香魂零落使人愁，淡烟芳草旧迷楼。",
            "comment": ""
        },
        {
            "title": "栖贤寺",
            "content": "李渤读书处，乃在栖贤谷。何年作招提，来寻惬幽独。僧舍如蜂房，高下傅山麓。云来汉阳峰，时就檐下宿。古寺无所有，修竹间乔木。野衲喜客来。欣然设茗粥。便欲置草堂，岩栖于此卜。",
            "comment": ""
        },
        {
            "title": "题秋江独钓图",
            "content": "一蓑一笠一扁舟，一丈丝纶一寸钩。一曲高歌一樽酒，一人独钓一江秋。",
            "comment": ""
        },
        {
            "title": "蝶恋花·和漱玉词",
            "content": "凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。 　忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。",
            "comment": ""
        },
        {
            "title": "浣溪沙·红桥",
            "content": "白鸟朱荷引画桡，垂杨影里见红桥，欲寻往事已魂消。遥指平山山外路，断鸿无数水迢迢，新愁分付广陵潮。",
            "comment": ""
        },
        {
            "title": "余澹心寄金陵咏怀古迹却寄二首",
            "content": "千古秦淮水，东流绕旧京。江南戎马后，愁杀庾兰成！",
            "comment": ""
        },
        {
            "title": "高邮雨泊",
            "content": "寒雨秦邮夜泊船，南湖新涨水连天。风流不见秦淮海，寂寞人间五百年。",
            "comment": ""
        },
        {
            "title": "息斋夜宿即事怀故园",
            "content": "夜来微雨歇，河汉在西堂。萤火出深碧，池荷闻暗香。开窗邻竹树，高枕忆沧浪。此夕南枝鸟，无因到故乡。",
            "comment": " | 【注释】〔一〕这首诗作于顺治十五年（１６５８）。第二联以善写夏天雨后夜景著名。 〔二〕河汉：银河。〔三〕深碧：形容池水。暗香：昏暗中所闻幽香。〔四〕沧浪（ｌáｎｇ 郎）：这里指代济南大明湖，那里有沧浪亭，并盛产荷花。〔五〕“此夕”二句：写怀乡。南枝鸟，《古诗十九首》：“胡马依北风，越鸟巢南枝。相去日已远，衣带日已缓。浮云蔽白日，游子不顾反。”无因，无从。"
        },
        {
            "title": "青玉峡",
            "content": "庐南万古峡，常有野云封。朝来雷雨过，白日下飞龙。",
            "comment": ""
        },
        {
            "title": "即目",
            "content": "萧条秋雨夕，苍茫楚江晦。时见一舟行，濛濛水云外。",
            "comment": ""
        },
        {
            "title": "江上",
            "content": "吴头楚尾路如何？烟雨秋深暗自波。晚趁寒潮渡江去，满林黄叶雁声多。",
            "comment": " | 【注释】诗写的是江西地界的长江景色，烟雨、白波、寒潮，黄叶、归雁，好一幅凄清雅丽的长江 秋意图。全诗着墨不多，却出色地表现了吴头楚尾的长江动人的神彩。"
        },
        {
            "title": "冶春",
            "content": "东风花事到江城，早有人家唤卖饧。他日相思忘不得，平山堂下五清明。",
            "comment": ""
        },
        {
            "title": "浣溪沙·红桥",
            "content": "北郭清溪一带流，红桥风物眼中秋，绿杨城郭是扬州。西望雷塘何处是？香魂零落使人愁，淡烟芳草旧迷楼。",
            "comment": ""
        },
        {
            "title": "冶春",
            "content": "三月韶光画不成，寻春步屟可怜生。青芜不见隋宫殿，一种垂杨万古情。",
            "comment": ""
        },
        {
            "title": "冶春",
            "content": "今有东风太狡狯，弄晴作雨遣春来。江梅一夜落红雪，便有夭桃无数开。",
            "comment": ""
        },
        {
            "title": "新滩",
            "content": "兵书峡口石横流，怒敌江心万斛舟。蜀舸吴船齐著力，西陵前去赛黄牛。",
            "comment": ""
        },
        {
            "title": "秦淮杂诗",
            "content": "青溪水木最清华，王谢乌衣六代夸。不奈更耐江总宅，寒烟已失段侯家。",
            "comment": ""
        },
        {
            "title": "秦淮杂诗",
            "content": "年来肠断秣陵舟，梦绕秦淮水上楼。十日雨丝风片里，浓春艳景似残秋。",
            "comment": " | 【注释】清顺治十八年(1661)《秦淮杂诗》二十首之第一首，奠定了组诗风格哀婉的基调。"
        },
        {
            "title": "秦淮杂诗",
            "content": "傅寿清歌妙嫩箫，红牙子玉夜相邀。而今明月空如水，不见青溪长板桥。",
            "comment": ""
        },
        {
            "title": "秦淮杂诗",
            "content": "新歌细字写冰纨，小部君王带笑看。千载秦淮呜咽水，不应仍恨孔都官。",
            "comment": " | 【注释】[1]孔都官即孔范，作过都官尚书。他和江总俱是陈后主狎客，常在宫中纵饮作乐，以此误国。"
        },
        {
            "title": "真州绝句",
            "content": "江干多是钓人居，柳陌菱塘一带疏。好是日斜风定后，半江红树卖鲈鱼。",
            "comment": ""
        },
        {
            "title": "秋柳",
            "content": "秋来何处最销魂？残照西风白下门。他日差池春燕影，只今憔悴晚烟痕。愁生陌上黄骢央，梦远江南乌夜村。莫听临风三弄笛，玉关哀怨总难论。",
            "comment": ""
        },
        {
            "title": "秦淮杂诗",
            "content": "旧院风流数顿杨，梨园往事泪沾赏。樽前白发谈天宝，零落人间脱十娘。",
            "comment": ""
        },
        {
            "title": "秦淮杂诗",
            "content": "当年赐第有辉光，开国中山异姓王。莫问万春圆旧事，朱门草没大功坊。",
            "comment": ""
        },
        {
            "title": "悼亡诗",
            "content": "陌上莺啼细草薰，鱼鳞风皱水成纹。江南红豆相思苦，岁岁花开一忆君。",
            "comment": ""
        },
        {
            "title": "初春济南作",
            "content": "山郡逢春复乍晴，陂塘分出几泉清？郭边万户皆临水，雪后千峰半入城。",
            "comment": ""
        },
        {
            "title": "真州绝句",
            "content": "江乡春事最堪怜，寒食清明欲禁烟。残月晓风仙掌路，何人为吊柳屯田？",
            "comment": "【注释】吊柳永墓"
        }
    ]
}