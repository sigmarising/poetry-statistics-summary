{
    "dynasty": "清",
    "author": "张煌言",
    "poems": [
        {
            "title": "甲辰八月辞故里",
            "content": "国破家亡欲何之？西子湖头有我师。日月双悬于氏墓，乾坤半壁岳家祠。惭将赤手分三席，敢为丹心借一枝。他日素车东浙路，怒涛岂必属鸱夷。?",
            "comment": ""
        },
        {
            "title": "长相思 秋",
            "content": "秋山青，秋水明。午梦惊秋醒未醒，乾坤一草亭。故国盟，故园情。夜阑斜月透疏棂，孤鸿三两声。",
            "comment": ""
        },
        {
            "title": "忆西湖",
            "content": "梦里相逢西子湖，谁知梦醒却模糊。高坟武穆连忠肃，添得新祠一座无。",
            "comment": ""
        },
        {
            "title": "辛丑秋虏迁闽浙沿海居民，壬寅春余舣棹海滨",
            "content": "去年新燕至，新巢在大厦；今年旧燕来，旧垒多败瓦。问主人，呢喃泪盈把。画梁不可望，画舫聊相傍。肃羽恨依栖，衔呢叹飘飏。自言“昨辞秋社归，北来春社添恶况。一处靡芜兵燹红，朱门那得还无恙！最怜寻常百姓家，荒烟总似乌衣巷。”君不见，晋室中叶乱五胡，烟火萧条千里孤；春燕巢林木，空山啼鹧鸪。只今胡马复南牧，江村古木竄鼪鼯。万户千门徒四壁，燕来亦随樯上鸟。海翁顾燕且太息，风帘雨胡为乎",
            "comment": "【注释】原题：辛丑秋虏迁闽浙沿海居民，壬寅春余舣棹海滨，春燕来巢于舟，有感于作"
        },
        {
            "title": "满江红 怀岳忠武",
            "content": "屈指兴亡，恨南北黄图消歇。便几个孤忠大义，冰清玉烈。赵信城边羌笛雨，李陵台上胡笳月。惨模糊吹出玉关情，声凄切。汉宫露，梁园雪。双龙逝。一鸿灭。剩逋臣怒击，唾壶皆缺。豪杰气吞白凤髓，高怀眦饮黄羊血。试排云待把捧日心，诉金阙。",
            "comment": ""
        }
    ]
}