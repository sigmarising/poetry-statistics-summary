{
    "dynasty": "清",
    "author": "林则徐",
    "poems": [
        {
            "title": "赴戍登程，口占示家人",
            "content": "力微任重久神疲，再竭衰庸定不支。苟利国家生死以，岂因祸福避趋之。谪居正是君恩厚，养拙刚于戍卒宜。戏与山妻谈故事，试吟断送老头皮。",
            "comment": "： | ：\r\n1842年，林则徐被遣戍新疆伊犁，在西安与家人告别时，做了题为《赴戍登程口占示家人》七律二首(苟利国家生死以　岂因祸福避趋之)，这联佳句是第二首的第二联。诗人气概昂扬，明确表示：纵是被贬遣戍，只要对国家有利，不论生死，也要去干；岂能因为个人祸福而避后趋前。此时此境诗人深怀忧民之心，忠君之意，难忘报国。\r\n\r\n--章华 | 【注释】1842年，林则徐被遣戍新疆伊犁，在西安与家人告别时，做了题为《赴戍登程口占示家人》七律二首(苟利国家生死以　岂因祸福避趋之)，这联佳句是第二首的第二联。诗人气概昂扬，明确表示：纵是被贬遣戍，只要对国家有利，不论生死，也要去干；岂能因为个人祸福而避后趋前。此时此境诗人深怀忧民之心，忠君之意，难忘报国。--章华"
        },
        {
            "title": "题双松山馆二律",
            "content": "停车未共长官亲，诗句先惊入眼新。 滴露已纫骚客佩，干云合拟大夫身。 漫论桂树前头影，要识甘棠著手春。 有约归来恣吟啸，冬心话与岁寒人。",
            "comment": ""
        },
        {
            "title": "赴戍登程，口占示家人",
            "content": "出门一笑莫心哀，浩荡襟怀到处开。时事难从无过立，达官非自有生来。风涛回首空三岛，尘壤从头数九垓。休信儿童轻薄语，嗤他赵老送灯台。",
            "comment": ""
        },
        {
            "title": "已酉年九月自滇归闽，同人赠言惜别，途中",
            "content": "黄金时节别且兰，为感与情忍涕难。程缓不劳催马足，装轻未肯累猪肝。膏盲或起生犹幸，宠辱皆忘卧亦安。独有恫  仍在抱，忧时长结寸心丹。",
            "comment": "： | ：\r\n原题：已酉年九月自滇归闽，同人赠言惜别，途中赋此答之 | 【注释】原题：已酉年九月自滇归闽，同人赠言惜别，途中赋此答之"
        },
        {
            "title": "柬全小汀",
            "content": "蓬山俦侣赋西征，累月边庭并辔行。荒碛长驱回鹘马，惊沙乱扑曼胡缨。但期绣陇成千顷，敢惮锋车历八城。丈室维摩虽示疾，御风仍喜往来轻。",
            "comment": ""
        },
        {
            "title": "题双松山馆二律",
            "content": "署邮特地送秋涛，山馆双虬对影号。 倚槛浑忘行役苦，成阴曾费主人劳。 徂徕结侣根原固，泰岱分封节并高。 知是丁公勤爱护，梦中奚止兆三刀。",
            "comment": ""
        },
        {
            "title": "即目",
            "content": "万笏尖中路渐成，远看如削近还平。不知身与诸天接，却讶云从下界生。飞瀑正拖千嶂雨，斜阳先放一峰晴。眼前直觉群山小，罗列儿孙未得名。",
            "comment": ""
        },
        {
            "title": "塞外杂咏",
            "content": "天山万笏耸琼瑶，导我西行伴寂寥。我与山灵相对笑，满天晴雪共难消。",
            "comment": ""
        },
        {
            "title": "次韵答陈子茂德培",
            "content": "送我凉州浃日程，自驱薄笨短辕轻。高谈痛饮同西笑，切愤沉吟似《北征》。小丑跳梁谁殄灭？中原揽辔望澄清。关山万里残宵梦，犹听江东战鼓声。",
            "comment": ""
        },
        {
            "title": "程玉樵方伯德润钱予于兰州藩廨之若已有园",
            "content": "我无长策靖蛮氛，愧说楼船练水军。闻道狼贪今渐戢，须防蚕食念犹纷。白头合对天山雪，赤手谁摩岭海云？多谢新诗赠珠玉，难禁伤别杜司勋。",
            "comment": " | 【注释】原题：程玉樵方伯德润钱予于兰州藩廨之若已有园，次韵奉谢"
        },
        {
            "title": "出嘉峪关感赋",
            "content": "严关百尺界天西，万里征人驻马蹄。飞阁遥连秦树直，缭垣斜压陇云低。天山巉削摩肩立，瀚海苍茫入望迷。谁道崤函千古险？回看只见一丸泥。",
            "comment": " | 【注释】注一：读作：“蝉”（chan2），山势险峻之意。"
        }
    ]
}