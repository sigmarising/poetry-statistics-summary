{
    "dynasty": "清",
    "author": "李渔",
    "poems": [
        {
            "title": "清明前一日",
            "content": "正当离乱世，莫说艳阳天。地冷易寒食，烽多难禁烟。战场花是血，驿路柳为鞭。荒垅关山隔，凭谁寄纸钱？",
            "comment": ""
        },
        {
            "title": "夏寒不雨为楚人忧岁",
            "content": "江风五月尚飕飕，疑是生寒应麦秋。暑雨不多难望岁，密云虽布转增忧。四方丰歉觇三楚，两载饥寒遍九州。民命久悬仓廪绝，问天何事苦为仇？",
            "comment": ""
        }
    ]
}