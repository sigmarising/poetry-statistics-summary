{
    "dynasty": "清",
    "author": "康有为",
    "poems": [
        {
            "title": "夜宿海会寺赠至善上人",
            "content": "开士诛茅五老峰，手植匡山百万松。荡云尽吸明湖水，招月来听海会钟。初地雨花驯白牯，阴岩石气郁苍龙。读书无处归来晚，桂树幽幽烟雾重。",
            "comment": ""
        },
        {
            "title": "蝶恋花",
            "content": "记得珠帘初卷处，人倚阑干，被酒刚微醉。翠叶飘零秋自语，晓风吹堕横塘路。 词客看花心意苦，坠粉零香，果是谁相误。三十六陂飞细雨，明朝颜色难如故。",
            "comment": ""
        },
        {
            "title": "过虎门",
            "content": "粤海重关二虎尊，万龙轰斗事犹存。至今遗垒余残石，白浪如山过虎门。",
            "comment": " | 【注释】虎门：在广东东莞市，珠江三角洲东南侧，扼狮子洋外口，为珠江主要出海口。鸦片战争时，虎门置炮台。二虎：指大、小虎山，在珠江出海咽喉的穿鼻洋。万龙轰斗：鸦片战争中，清水师提督关天培镇守虎门炮台。道光二十一年（1841）辛丑二月二十五日，英国侵略军集结主力，进攻横档及虎门两炮台，关天培孤军奋战，弹尽援绝，四百余人全部壮烈牺牲，关天培亦当胸中炮，以身殉国。 | 【注释】虎门：在广东东莞市，珠江三角洲东南侧，扼狮子洋外口，为珠江主要出海口。鸦片战争时，虎门置炮台。二虎：指大、小虎山，在珠江出海咽喉的穿鼻洋。万龙轰斗：鸦片战争中，清水师提督关天培镇守虎门炮台。道光二十一年（1841）辛丑二月二十五日，英国侵略军集结主力，进攻横档及虎门两炮台，关天培孤军奋战，弹尽援绝，四百余人全部壮烈牺牲，关天培亦当胸中炮，以身殉国。"
        },
        {
            "title": "秋登越王台",
            "content": "秋风立马越王台，混混蛇龙最可哀。十七史从何说起，三千劫几历轮回。腐儒心事呼天问，大地山河跨海来。临睨飞云横八表，岂无倚剑叹雄才！",
            "comment": ""
        },
        {
            "title": "闻意索三门湾以兵轮三艘迫浙江有",
            "content": "凄凉白马市中箫，梦入西湖数六桥。绝好江山谁看取？涛声怒断浙江潮。",
            "comment": ""
        },
        {
            "title": "出都留别诸公",
            "content": "天龙作骑万灵从，独立飞来缥缈峰。怀抱芳馨兰一握，纵横宙合雾千重。眼中战国成争鹿，海内人才孰卧龙？抚剑长号归去也，千山风雨啸青锋。",
            "comment": " | 【注释】此诗题下作者自注曰：“吾以诸生请变法，开国未有。群疑交集，乃行。”共五首，选其一。 | 【注释】此诗题下作者自注曰：“吾以诸生请变法，开国未有。群疑交集，乃行。”共五首，选其一。"
        },
        {
            "title": "与菽园论诗兼寄任公孺博曼宣",
            "content": "一代才人孰绣丝，万千作者亿千诗。吟风弄月各自得，覆酱烧薪空尔悲。正始如闻本风雅，丽葩无奈祖骚词。汉唐格律周人意，悱恻雄奇亦可思。新世瑰奇异境生，更搜欧亚造新声。深山大泽龙蛇起，瀛海九州云物惊。四圣崆峒迷大道，万灵风雨集明廷。华严帝网重重现，广乐钧天窃窃听。意境几于无李杜，目中何处着元明？飞腾作势风云起，奇变见犹神鬼惊。扫除近代新诗话，惝恍诸天闻乐声。兹事混茫与微妙，感人千载妙音生。",
            "comment": ""
        },
        {
            "title": "出都留别诸公",
            "content": "沧海惊波百怪横，唐衢痛哭万人惊。高峰突出诸山妒，上帝无言百鬼狞。岂有汉庭思贾谊，拚教江夏杀祢衡。陆沉预为中原叹，他日应思鲁二生。",
            "comment": " | 【注释】原题注：吾以诸生上书请变法，开国未有，群疑交集，乃行。 | 【注释】原题注：吾以诸生上书请变法，开国未有，群疑交集，乃行。"
        }
    ]
}