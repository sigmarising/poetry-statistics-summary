{
    "dynasty": "清",
    "author": "冒襄",
    "poems": [
        {
            "title": "和阮亭《秋柳》诗原韵",
            "content": "南浦西风合断魂，数枝清影立朱门。可知春去浑无迹，忽地霜来渐有痕。家世凄凉灵武殿，腰肢憔悴莫愁村。曲中旧侣如相忆，急管哀筝与细论。",
            "comment": ""
        },
        {
            "title": "和阮亭《秋柳》诗原韵",
            "content": "红闺紫塞昼飞霜，顾影羞窥白玉塘。近日心情惟短笛，当年花絮已空箱。梦残舞榭还歌榭，泪落岐王与薛王。回首三春攀折苦，错教根植善和坊。",
            "comment": ""
        }
    ]
}