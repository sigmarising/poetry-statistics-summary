{
    "dynasty": "清",
    "author": "周济",
    "poems": [
        {
            "title": "蝶恋花",
            "content": "柳絮年年三月暮，断送莺花，十里湖边路。万转千回无落处，随侬只恁低低去。　　满眼颓垣欹病树，纵有余英，不值风姨炉。烟里黄沙遮不住，河流日夜东南注。",
            "comment": ""
        },
        {
            "title": "渡江云 杨花",
            "content": "春风真解事，等闲吹遍，无数短长亭。一星星是恨，直送春归，替了落花声。凭阑极目，荡春波、万种春情。应笑人舂粮几许？便要数征程。 冥冥，车轮落日，散绮余霞，渐都迷幻景。问收向红窗画箧，可算飘零？相逢只有浮云好，奈蓬莱东指，弱水盈盈。休更惜，秋风吹老莼羹。",
            "comment": ""
        }
    ]
}