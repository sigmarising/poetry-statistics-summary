{
    "dynasty": "清",
    "author": "梁启超",
    "poems": [
        {
            "title": "贺新郎",
            "content": "昨夜东风里。忍回首、月明故国，凄凉到此。鹑首赐秦寻常梦，莫是钧天沈醉。也不管、人间憔悴。落日长烟关塞黑，望阴山铁骑纵横地。汉帜拔，鼓声死。物华依旧山河异。是谁家、庄严卧榻，尽伊鼾睡。不信千年神明胄，一个更无男子。问春水、干卿何事？我自伤心人不见，访明夷别有英雄泪。鸡声乱，剑光起。",
            "comment": " | 【注释】壬寅 | 【注释】壬寅"
        },
        {
            "title": "浪淘沙",
            "content": "燕子旧人家，枨触年华。锦城春尽又飞花。不是浔阳江上客，休听琵琶。轻梦怕愁遮，云影窗纱。一天浓絮太亏他。镇日飘零何处也，依旧天涯。",
            "comment": " | 【注释】乙未 | 【注释】乙未"
        },
        {
            "title": "满江红　赠魏二",
            "content": "如此江山，送多少英雄去了。又尔我蹋尘独漉，睨天长啸。炯炯一空馀子目，便便不合时宜肚。向人间一笑醉相逢，两年少。使不尽，灌夫酒。屠不了，要离狗。有酒边狂哭，花前狂笑。剑外惟馀肝胆在，镜中应诧头颅好。问匏黄阁外一畦蔬，能同否。",
            "comment": " | 【注释】甲午 | 【注释】甲午"
        },
        {
            "title": "水调歌头",
            "content": "拍碎双玉斗，慷慨一何多。满腔都是血泪，无处着悲歌。三百年来王气，满目山河依旧，人事竟如何？百户尚牛酒，四塞已干戈。千金剑，万言策，两蹉跎。醉中呵壁自语，醒后一滂沱。不恨年华去也，只恐少年心事，强半为销磨。愿替众生病，稽首礼维摩。",
            "comment": " | 【注释】甲午 | 【注释】甲午"
        },
        {
            "title": "寄赵尧生侍御以诗代书",
            "content": "山中赵邠卿，起居复何似？去秋书千言，短李为我致，坐客睹欲夺，我怒几色市；比复凭罗隐，寄五十六字，把之不忍释，浃旬同卧起。稽答信死罪，惭报亦有以：昔岁黄巾沸，偶式郑公里；岂期姜桂性，遽撄魑魅忌；青天大白日，横注射工矢。公愤塞京国，岂直我发指。执义别有人，我仅押纸尾。怪君听之过，喋喋每挂齿，谬引汾阳郭，远拯夜郎李。我不任受故，欲报斯辄止。复次我所历，不足告君子。自我别君归，嘐嘐不自揆，思奋躯尘微，以救国卵累，无端立人朝，月躔迅逾纪。君思如我戆，岂堪习为吏。自然枘入凿，窘若磨旋螘。默数一年来，至竟所得几，口空瘏罪言，骨反销积毁。君昔东入海，劝我衽慎趾，戒我坐垂堂，历历语在身。由今以思之，智什我岂翅。坐是欲有陈，操笔则颡泚。今我竟自拔，遂我初服矣。所欲语君者，百请述一二：一自系匏解，故业日以理，避人恒兼旬，深蛰西山阯。冬秀餐雪桧，秋艳摘霜柿。曾踏居庸月，眼界空夙滓；曾饮玉泉水，洌芳沁痐脾。自其放游外，则溺于文事，乙乙蚕吐丝，汩汩蜡泫泪，日率数千言，今略就千纸。持之以入市，所易未甚菲。苟能长如兹，馁冻已可抵。君常忧我贫，闻此当一喜。去春花生日，吾女既燕尔，其婿夙嗜学，幸不橘化枳。两小今随我，述作亦斐亹。君诗远垂问，纫爱岂独彼。诸交旧踪迹，君倘愿闻只：罗瘿跌宕姿，视昔且倍蓰，山水诗酒花，名优与名士，作史更制礼，应接无停晷，百凡皆芳洁，一事略可鄙，索笑北枝梅，楚璧久如屣；曾蛰蛰更密，足已绝尘轨，田居诗十首，一首千金值，蛰庵躬耕而丧其赀丰岁犹调饥，骞举义弗仕，眼中古之人，惟此君而已；彩笔江家郎，翊云在官我肩比，金玉兢自保，不与俗波靡，近更常为诗，就我相砻砥，君久不见之，见应刮目视。三子君所笃，交我今最挚。陈徵宇林宰平黄孝觉黄哲维梁众异，旧社君同气，而亦皆好我，襟抱互弗閟；更二陈弢阉、石遗一林畏庐，老宿众所企，吾间一诣之，则以一诗贽；其在海上者，安仁潘若海嘻顦顇，顾未累口腹，而或损猛志；孝侯周孝怀特可哀，悲风生陟屺，君曾否闻知，备礼致吊诔。此君孝而愚，长者宜督譬。凡兹所举似，君或谂之备，欲慰君索居，词费兹毋避。大地正喋血，毒螫且潜沸，一发之国命，懔懔驭朽辔。吾曹此馀生，孰审天所置，恋旧与伤离，适见不达耳。以君所养醇，宜夙了此旨；故山两年间，何藉以适己？箧中新诗稿，曾添几尺咫？其他藏山业，几种竟端委？酒量进抑退？抑遵昔不徒？或言比持戒，我意告者诡，岂其若是恝，辜此郸筒美；所常与钓游，得几园与绮？门下之俊物，又见几騄駬？健脚想如昨，较我步更驶，峨眉在户牖，贾勇否再儗？琐琐此问讯，——待蜀使。今我寄此诗，媵以欧战史，去腊青始杀，敝帚颇自憙，下酒代班籍，将弗笑辽豕；尤有亚匏集，我嗜若脍胾，谓有清一代，三百年无比，我见本井蛙，君视为然否？我操兹豚蹄，责报乃无底：第一即责君，索我诗瘢痏，首尾涂乙之，益我学根柢；次则昔癸丑，禊集西郊沚，至者若而人，诗亦杂瑾玭，丐君补题图，贤者宜乐是；复次责诗卷，手写字栉比，凡近所为诗，不问近古体，多多斯益善，求添吾弗耻；最后有所请，申之以长跪，老父君夙敬，生日今在迩，行将归称觞，乞宠以巨制，乌私此区区，君义当不诿。浮云西南行，望中蜀山紫，悬想诗到时，春已满杖履，努力善眠食，开抱受蕃祉，桃涨趁江来，竚待剖双鲤，岁乙卯人日，启超拜手启。",
            "comment": ""
        },
        {
            "title": "拆屋行",
            "content": "麻衣病嫠血濡足，负携八雏路旁哭。穷腊惨栗天雨霜，身无完裙居无屋。自言近市有数椽，太翁所搆垂百年，中停双木彗未满七，府贴疾下如奔弦。节度爱民修市政，要使比户成殷阗，袖出图样指且画，剋期改作无迁延。悬丝十命但恃粥，力单弗任惟哀怜。吏言称贷岂无路，敢以巧语干大权，不然官家为汝办，率比旁舍还租钱。出门十步九回顾，月黑风凄何处路，只愁又作流民看，明朝捉收官里去。彼中凡无业游民皆拘作苦工。市中华屋连如云，哀丝豪竹何纷纷，游人争说市政好，不见街头屋主人。",
            "comment": ""
        },
        {
            "title": "台湾竹枝词",
            "content": "教郎早来郎恰晚，教郎大步郎宽宽。满拟待郎十年好，五年未满愁心肝。",
            "comment": " | 【注释】全首皆用原文，点窜数字。 | 【注释】全首皆用原文，点窜数字。"
        },
        {
            "title": "台湾竹枝词",
            "content": "绿阴阴处打槟榔，蘸得蒟酱待劝郎。愿郎到口莫嫌涩，个中甘苦郎细尝。",
            "comment": ""
        },
        {
            "title": "台湾竹枝词",
            "content": "郎搥大鼓妾打锣，稽首天西妈祖婆。今生够受相思苦，乞取他生无折磨。",
            "comment": " | 【注释】台人最迷信所谓天上圣母者，亦称为妈祖婆，谓其神来自福建，每岁三月迎赛若狂。 | 【注释】台人最迷信所谓天上圣母者，亦称为妈祖婆，谓其神来自福建，每岁三月迎赛若狂。"
        },
        {
            "title": "台湾竹枝词",
            "content": "手握柴刀入柴山，柴心未断做柴攀。郎自薄情出手易，柴枝离树何时还。",
            "comment": " | 【注释】首二句直用原文。 | 【注释】首二句直用原文。"
        },
        {
            "title": "台湾竹枝词",
            "content": "相思树底说相思，思郎恨郎郎不知。树头结得相思子，可是郎行思妾时？",
            "comment": " | 【注释】全岛所至植相思子。 | 【注释】全岛所至植相思子。"
        },
        {
            "title": "台湾竹枝词",
            "content": "韭菜花开心一枝，花正黄时叶正肥。愿郎摘花连叶摘，到死心头不肯离。首句直用原文。",
            "comment": " | 【注释】晚凉步墟落，辄闻男女相从而歌，译其辞意，恻恻然若不胜《谷风》、《小弁》之怨者。乃掇拾成什，为遗黎写哀云尔。 | 【注释】晚凉步墟落，辄闻男女相从而歌，译其辞意，恻恻然若不胜《谷风》、《小弁》之怨者。乃掇拾成什，为遗黎写哀云尔。"
        },
        {
            "title": "赋示校员及诸生",
            "content": "在昔吾居夷，希与尘客接，箱根山一月，归装稿盈箧。虽匪周世用，乃实与心惬，如何归乎来？两载投牢筴。愧傣每颡泚，畏讥每慑魄，冗材惮享牺，遐想醒梦蝶。推理悟今吾，乘愿理夙业。郊园美风物，昔游记攸玾，愿言赁一庑，庶以客孤笈。其时天降凶，大地血正喋，蕴怒夙争郑，导衅忽刺歙。贾勇羞目逃，斗智屡踵蹑，遂令六七雄，傞舞等中魇。澜倒竟畴障？天坠真己压。狂势所簸薄，震我卧榻齂。未能一丸封，坐遭两黥挟。吾衰复何论？天僇困接摺。猛志落江湖，能事寄简牍，试凭三寸管，貌彼五云叠。庀材初类匠，诇势乃如谍，遡往既纚纚，衡今逾喋喋。有时下武断，快若髭赴镊，哀我久宋聋，持此饷葛馌。藏山望岂敢，学海愿亦辄。月出天宇寒，携影响廊屧，苦心碎池凌，老泪润阶叶。咄哉此局棋，坼角惊急劫，错节方我畀，畏途与谁涉？莘莘年少子，济川汝其楫，相期共艰危，活国厝妥帖。当为雕鸢墨，莫作好龙叶。夔空复怜蚿，目苦不见睫。来者傥暴弃，耗矣始愁惵。急景催跳丸，我来亦旬浃，行袖东海石，还指西门堞。惭非徙薪客，徒效恤纬妾，晏岁付劳歌，口呿不能嗋。",
            "comment": ""
        },
        {
            "title": "爱国歌四章",
            "content": "泱泱哉！吾中华。最大洲中最大国，廿二行省为一家。物产腴沃甲大地，天府雄国言非夸。君不见，英日区区三岛尚崛起，况乃堂矞吾中华。结我团体，振我精神，二十世纪新世界，雄飞宇内畴与伦。可爱哉！吾国民。可爱哉！吾国民。芸芸哉！吾种族。黄帝之胄尽神明，濅昌濅炽遍大陆。纵横万里皆兄弟，一脉同胞古相属。君不见，地球万国户口谁最多？四百兆众吾种族。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。彬彬哉！吾文明。五千余岁历史古，光焰相续何绳绳。圣作贤述代继起，浸濯沈黑扬光晶。君不见，朅来欧北天骄骤进化，宁容久扃吾文明。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。轰轰哉！我英雄。汉唐凿孔县西域，欧亚抟陆地天通。每谈黄祸詟且栗，百年噩梦骇西戎。君不见，博望定远芳踪已千古，时哉后起我英雄。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。闻英寇云南俄寇伊犁感愤成作涕泪已消残腊尽，入春所得是惊心。天倾已压将非梦，雅废夷侵不自今。安息葡萄柯叶悴，夜郎蒟酱信音沈。好风不度关山路，奈此中原万里阴。",
            "comment": " | 【注释】甲寅冬，假馆著书于西郊之清华学校，成欧洲战役史论。 | 【注释】甲寅冬，假馆著书于西郊之清华学校，成欧洲战役史论。"
        },
        {
            "title": "自题新中国未来记",
            "content": "却横西海望中原，黄雾沈沈白日昏。万壑豕蛇谁是主？千山魑魅阒无人。青年心死秋梧悴，老国魂归蜀道难。道是天亡天不管，朅来予亦欲无言。",
            "comment": ""
        },
        {
            "title": "澳亚归舟杂兴",
            "content": "长途短发两萧森，独自凭栏独自吟。日出见鸥知岛近，宵分闻雨感秋深。乘桴岂是先生志，衔石应怜后死心。姹女不知家国恨，更弹汉曲入胡琴。拍拍群鸥相送迎，珊瑚湾港夕阳明。远波淡似里湖水，列岛繁于初夜星，蘯胃海风和露吸，洗心天乐带涛听，此游也算人间福，敢道潮平意未平。蛮歌曲终锦瑟长，兔魄欲堕潮头黄，微云远连海明灭，稀星故逐船低昂，绳 楐せ?梦耶觉，冰酒沁骨清以凉，如此闲福不消受，一宵何苦为诗忙。苦吟兀兀成何事，永夜迢迢无限情，万壑鱼龙风在下，一天云锦月初生，人歌人哭兴亡感，潮长潮平日夜声，大愿未酬时易逝，抚膺危坐涕纵横。",
            "comment": ""
        },
        {
            "title": "赠别郑秋蕃兼谢惠画",
            "content": "鲁孱漆室泣，周蠢嫠纬悲，谋国自有肉食辈，干卿甚事，胡乃长叹而累欷？覆巢之下无完卵，智者怵惕愚者嬉，天下兴亡各有责，今我不任谁贷之。吾友荥阳郑秋子，志节卓荦神嵚崎，热心直欲炉天地，视溺己溺饥己饥。少年学书更学剑，顾盼中原生雄姿，此才不学万人敌，大隐于市良自嗤。一槎渡海将廿载，纵横商战何淋漓，眼底骈罗世界政俗之同异，脑中孕含廿纪思想之瑰奇。青山一发望故国，每一念至魂弗怡，不信如此江山竟断送，四百兆中无一是男儿。去年尧台颁衣带，血泪下感人肝脾，义会不胚走天下，日所出入咸闻知。君时奋臂南天隅，毁家纾难今其时，悲歌不尽铜驼泪，魂梦从依敬业旗。誓拯同胞苦海苦，誓答至尊慈母慈，不愿金高北斗寿东海，但愿得见黄人捧日、崛起大地、而与彼族齐骋驰。我渡赤道南，识君在雪黎，貌交淡于水，魂交浓如饴。风云满地我行矣，壮别宁作儿女悲。知君有绝技，余事犹称老画师。君画家法兼中外，蹊径未许前贤窥；我昔倡议诗界当革命，狂论颇颔作者颐。吾舌有神笔有鬼，道远莫致徒自嗤；君今革命先画界，术无与并功不訾。我闻西方学艺盛希腊，实以绘事为本支，尔来蔚起成大国，方家如鲫来施施。君持何术得有此，方驾士蔑凌颇离，英人阿利华士蔑，近世最著名画师也。希腊人颇离奴特，上古最著名画师也。一缣脱稿列梳会，君尝以所画寄陈博览会，评赏列第一云。博览会西名曰益士彼纯，又名曰梳。万欧谓欧罗巴人也。喷喷惊且咍，乃信支那人士智力不让白皙种，一事如此他可知。我不识画却嗜画，悉索无餍良贪痴，五日一水十日石，君之惠我无乃私。棱棱神鹰兮历历港屿，君所赠余画，一为飞鹰搏鸮图，一为雪港归舟图，皆君得意之作也。雪黎港口称世界第一，画家喜画之，而佳本颇难。缭以科葛米讷兮藉以芦丝，西人有一种花名曰科葛米纳，意言勿忘我也，吾译之为长毋相忘花。芦丝即玫瑰花。君所赠画，杂花烘缭，秾艳独绝。画中之理吾不解，画外之意吾颔之。君不见鸷鸟一击大地肃，复见天日扫雰翳，山河锦绣永无极，烂花繁锦明如斯；又不见今日长风送我归，欲别不别还依依，桃花潭水兮情深千尺，长毋相忘兮攀此繁枝。君遗我兮君画，我报君兮我诗，画体维新诗半旧，五省六燕惭转滋。媵君一语君听取，人生离别寻常耳，桑田沧海有时移，男儿肝胆长如此，国民责任在少年，君其勉旃吾行矣。",
            "comment": " | 【注释】辛丑三月澳洲作 | 【注释】辛丑三月澳洲作"
        },
        {
            "title": "广诗中八贤歌",
            "content": "诗界革命谁欤豪？因明钜子天所骄，驱役教典庖丁刀，何况欧学皮与毛。诸暨蒋智由观云。东瓯布衣识绝伦，黎洲以后一天民，我非狂生生自云，诗成独泣问麒麟。平阳宋恕平子。枚叔理文涵九流，五言直逼汉魏遒，蹈海归来天地秋，西狩吾道其悠悠。余杭章炳麟太炎。义宁公子壮且醇，每翻陈语逾清新，啮墨咽泪常苦辛，竟作神州袖手人。义宁陈三立伯严。哲学初祖天演严，远贩欧铅搀亚椠，合与莎米为鲽鹣，夺我曹席太不廉。候官严复几道。放言玩世曾觙庵，造物无计逃镌镵，曼歌花丛酒正醰，说经何时诗道南。湘乡曾广钧重伯。绝世少年丁令威，选字秾俊文深微，佯狂海上胡不归，故山猿鹤故飞飞。丰顺丁惠康叔雅。君遂之节如其才，呼天不应归去来，海枯石烂诗魂哀，吁嗟吾国其无雷。淮南吴保初彦复。",
            "comment": " | 【注释】君邃于佛学，尤好慈恩宗，因自号因明子。莎米谓莎土比亚及米儿顿，皆欧洲近世大诗人也。 | 【注释】君邃于佛学，尤好慈恩宗，因自号因明子。莎米谓莎土比亚及米儿顿，皆欧洲近世大诗人也。"
        },
        {
            "title": "志未酬",
            "content": "志未酬，志未酬，问君之志几时酬？志亦无尽量，酬亦无尽时。世界进步靡有止期，吾之希望亦靡有止期。众生苦恼不断如乱丝，吾之悲悯亦不断如乱丝。登高山复有高山，出瀛海复有瀛海。任龙腾虎跃以度此百年兮，所成就其能几许？虽成少许，不敢自轻，不有少许兮，多许奚自生。但望前途之宏廓而寥远兮，其孰能无感于余情。吁嗟乎，男儿志兮天下事，但有进兮不有止，言志已酬便无志。",
            "comment": ""
        },
        {
            "title": "刘荆州",
            "content": "二千年后刘荆州，雄镇江黄最上游。笔下高文蠹鱼矢，帐前飞将烂羊头。忍将国难供谈柄，敢与民权有夙仇。闻说魏公加九锡，似君词赋更无俦。",
            "comment": ""
        },
        {
            "title": "东归感怀",
            "content": "极目中原幕色深，蹉跎负尽百年心。那将涕泪三千斛，换得头颅十万金。鹃拜故林魂寂寞，鹤归华表气萧森。恩仇稠叠盈怀抱，抚髀空为梁父吟。",
            "comment": ""
        },
        {
            "title": "留别梁任南汉挪路卢",
            "content": "沥血一杯酒，与君兄弟交，君母即我母，君仇即吾仇。况我实君累，君更不我尤，我若不报君，狗彘之不犹。劝君且勿哭，今哭何所求？磨刀复磨刀，去去不暂留。上有天与日，鉴我即我谋。我行为公义，亦复为私仇，脚蹴旧山河，手提贼人头，与君拜墓下，一恸为君酬。万一事不成，国殇亦足豪，云霄六君子，来轸方且遒。谁能久郁郁？长为儒冠羞。",
            "comment": ""
        },
        {
            "title": "留别梁任南汉挪路卢",
            "content": "冤霜六月零，愤泉万壑哀，寥莪不可诵，游子肝肠摧。魑魅白昼行，啮人如草莱。劳劳生我恩，惨惨入泉台。悠悠者苍天，哀哀者谁子。人孰无天性，人孰无毛里，孰无泪与血，孰无肺与腑，海枯山可移，此恨安可补？沈沈复沈沈，怨毒乃如此。",
            "comment": ""
        },
        {
            "title": "壮别",
            "content": "极目鉴八荒，淋漓几战场。虎皮蒙鬼蜮，龙血混玄黄。世纪开新幕，风潮集远洋。欲闲闲未 ， 横槊数兴亡。",
            "comment": " | 【注释】此诗成于西历一千八百九十九年十二月二十七日，去二十世纪仅三日矣。泰西人呼太洋为远洋。作者今日所居之舟，来日所在之洋，即二十世纪第一大战场也。 | 【注释】此诗成于西历一千八百九十九年十二月二十七日，去二十世纪仅三日矣。泰西人呼太洋为远洋。作者今日所居之舟，来日所在之洋，即二十世纪第一大战场也。"
        },
        {
            "title": "壮别",
            "content": "孕育今世纪，论功谁萧何？华拿总馀子，卢孟实先河。赤手铸新脑，雷音殄古魔。吾侪不努力，负此国民多。",
            "comment": ""
        },
        {
            "title": "壮别",
            "content": "第一快心事，东来识此雄。学空秦火后，功就楚歌中。大陆成争鹿，沧瀛蛰老龙。牛刀勿小试，留我借东风。",
            "comment": " | 【注释】别大隈伯一首。伯有自述《昔日谭》一书，自言其所学渊源。伯一生立于逆境，作事时遇反对，每挫败而气转壮，卒底于成。余服之。 | 【注释】别大隈伯一首。伯有自述《昔日谭》一书，自言其所学渊源。伯一生立于逆境，作事时遇反对，每挫败而气转壮，卒底于成。余服之。"
        },
        {
            "title": "壮别",
            "content": "赫赫皇华记，凄凄去国吟。出匡恩未报，赠缟爱何深。重话艰难业，商量得失林。只身浮海志，使我忆松阴。",
            "comment": " | 【注释】别伊藤候一首。余去年出险之役，及今次远游之费，皆感候之赐。候临别殷勤有所语，且举吉田松阴蹈海事及己前者游学时艰辛之状以相告。 | 【注释】别伊藤候一首。余去年出险之役，及今次远游之费，皆感候之赐。候临别殷勤有所语，且举吉田松阴蹈海事及己前者游学时艰辛之状以相告。"
        },
        {
            "title": "壮别",
            "content": "狂简今犹昔，裁成意苦何？辙环人事瘁，棒喝佛恩多。翼翼酬衣带，冥冥慎网罗。图南近消息，为我托微波。",
            "comment": " | 【注释】寄别南海先生一首。先生东还时，在横滨为半日谈。今在港，且将有南洋之行。 | 【注释】寄别南海先生一首。先生东还时，在横滨为半日谈。今在港，且将有南洋之行。"
        },
        {
            "title": "壮别",
            "content": "丈夫有壮别，不作儿女颜。风尘孤剑在，湖海一身单。天下正多事，年华殊未阑。高楼一挥手，来去我何难。",
            "comment": " | 【注释】首途前五日，柏原东亩饯之于箱根之环翠楼。酒次，出缣纸索书。为书“壮哉此别” 四字，且系以小诗一首，即此篇第一章是也。舟中十日，了无一事，忽发异兴，累累数十章。因最录其同体者，题曰壮别，得若干首。 | 【注释】首途前五日，柏原东亩饯之于箱根之环翠楼。酒次，出缣纸索书。为书“壮哉此别” 四字，且系以小诗一首，即此篇第一章是也。舟中十日，了无一事，忽发异兴，累累数十章。因最录其同体者，题曰壮别，得若干首。"
        },
        {
            "title": "纪事二十四首",
            "content": "猛忆中原事可哀，苍黄天地入蒿莱。何心更作喁喁语，起趁鸡声舞一回。",
            "comment": ""
        },
        {
            "title": "纪事二十四首",
            "content": "曩译佳人奇遇成，每生游想涉空冥。从今不羡柴东海，枉被多情惹薄情。",
            "comment": ""
        },
        {
            "title": "纪事二十四首",
            "content": "匆匆羽檄引归船，临别更悭一握缘。今生知否能重见，一抚遗尘一惘然。",
            "comment": ""
        },
        {
            "title": "纪事二十四首",
            "content": "珍重千金不字身，完全自主到钗裙。他年世界女权史，应识支那大有人。",
            "comment": ""
        },
        {
            "title": "纪事二十四首",
            "content": "昨夜闺中远寄诗，殷勤劝进问佳期。绿章为报通明使，那有闲情似旧时。",
            "comment": ""
        },
        {
            "title": "纪事二十四首",
            "content": "万一维新事可望，相将携手还故乡。欲悬一席酬知已，领袖中原女学堂。",
            "comment": ""
        },
        {
            "title": "纪事二十四首",
            "content": "华服盈盈拜阿兄，相从谭道复谈兵。尊前恐累风云气，更谱军歌作尾声。",
            "comment": ""
        },
        {
            "title": "纪事二十四首",
            "content": "郤服权奇女丈夫，道心潭粹与人殊。波澜起落无痕迹，似此奇情古所无。",
            "comment": ""
        },
        {
            "title": "纪事二十四首",
            "content": "鸾飘凤泊总无家，惭愧西风两鬓华。万里海槎一知已，应无遗恨到天涯。",
            "comment": ""
        },
        {
            "title": "纪事二十四首",
            "content": "怜余结习销难尽，絮影禅心不自由。昨夜梦中礼天女，散花来去著心头。",
            "comment": ""
        },
        {
            "title": "纪事二十四首",
            "content": "含情慷慨谢婵娟，江上芙蓉各自怜。别有法门弥阙陷，杜陵兄妹亦因缘。",
            "comment": ""
        },
        {
            "title": "纪事二十四首",
            "content": "一夫一妻世界会，我与浏阳实创之。尊重公权割私爱，须将身作后人师。",
            "comment": ""
        },
        {
            "title": "纪事二十四首",
            "content": "匈奴未灭敢言家，百里行犹九十赊。怕有旁人说长短，风云气尽爱春华。",
            "comment": ""
        },
        {
            "title": "纪事二十四首",
            "content": "后顾茫茫虎穴身，忍将多难累红裙。君看十万头颅价，遍地鉏麑欲噬人。",
            "comment": ""
        },
        {
            "title": "纪事二十四首",
            "content": "我非太上忘情者，天赐奇缘忍能谢。思量无福消此缘，片言乞与卿怜借。",
            "comment": ""
        },
        {
            "title": "纪事二十四首",
            "content": "甘隶西征领右军，几凭青鸟致殷勤。舌人不惜为毛遂，半为宗都半为君。",
            "comment": ""
        },
        {
            "title": "纪事二十四首",
            "content": "惺惺含意惜惺惺，岂必圆时始有情。最是多欢复多恼，初相见即话来生。",
            "comment": ""
        },
        {
            "title": "纪事二十四首",
            "content": "卿尚粗解中行颉，我惭不识左行怯。奇情豔福天难妬，红袖添香对译书。",
            "comment": ""
        },
        {
            "title": "纪事二十四首",
            "content": "眼中既已无男子，独有青睐到小生。如此深恩安可负，当筵我几欲卿卿。",
            "comment": ""
        },
        {
            "title": "纪事二十四首",
            "content": "眼中直欲无男子，意气居然我丈夫。二万万人齐下拜，女权先到火奴奴。",
            "comment": ""
        },
        {
            "title": "纪事二十四首",
            "content": "青衫红粉讲筵新，言语科中第一人。座绕万花听说法，胡儿错认是乡亲。",
            "comment": ""
        },
        {
            "title": "纪事二十四首",
            "content": "目如流电口如河，睥睨时流振法螺。不论才华论胆略，鬒眉队里已无多。",
            "comment": ""
        },
        {
            "title": "纪事二十四首",
            "content": "颇媿年来负盛名，天涯到处有逢迎。识荆说项寻常事，第一相知总让卿。",
            "comment": ""
        },
        {
            "title": "纪事二十四首",
            "content": "人天去住两无期，啼鴃年芳每自疑。多少壮怀偿未了，又添遗憾到蛾眉。",
            "comment": ""
        },
        {
            "title": "去国行",
            "content": "呜呼济艰乏才兮，儒冠容容。佞头不斩兮，侠剑无功。君恩友仇两未报，死于贼手毋乃非英雄。割慈忍泪出国门，掉头不顾吾其东。东方古称君子国，种族文教咸我同。尔来封狼逐逐磨齿瞰西北，唇齿患难尤相通。大陆山河若破碎，巢覆完卵难为功。我来欲作秦廷七日哭，大邦犹幸非宋聋。却读东史说东故，卅年前事将毋同。城狐社鼠积威福，王室蠢蠢如赘癕。浮云蔽日不可扫，坐令蝼蚁食应龙。可怜志士死社稷，前仆后起形影从。一夫敢射百决拾，水户萨长之间流血成川红。尔来明治新政耀大地，驾欧凌美气葱茏。旁人闻歌岂闻哭，此乃百千志士头颅血泪回苍穹。吁嗟乎！男儿三十无奇功，誓把区区七尺还天公。不幸则为僧月照，幸则为南洲翁。不然高山蒲生象山松荫之间占一席，守此松筠涉严冬，坐待春回终当有东风。吁嗟乎！古人往矣不可见，山高水深闻古踪。潇潇风雨满天地，飘然一身如转蓬，披发长啸览太空。前路蓬山一万重，掉头不顾吾其东。",
            "comment": ""
        },
        {
            "title": "自励",
            "content": "平生最恶牢骚语，作态呻吟苦恨谁。万事祸为福所倚，百年力与命相持。立身岂患无余地，报国惟忧或后时。未学英雄先学道，肯将荣瘁校群儿。",
            "comment": ""
        },
        {
            "title": "金缕曲",
            "content": "瀚海飘流燕②。乍归来、依依难认，旧家庭院。惟有年时芳俦③在，一例差池双剪④。相对向、斜阳凄怨。欲诉奇愁无可诉，算兴亡、已惯司空见⑤。忍抛得，泪如线。故巢似与人留恋。最多情、欲黏还坠，落泥片片。我自殷勤衔来补，珍重断红⑥犹软。又生恐、重帘不卷。十二曲阑⑦春寂寂，隔蓬山⑧、何处窥人面？休更问，恨深浅。",
            "comment": "：①丁未：光绪三十三年（1907）。梁启超于戊戌变法失败后，逃往日本。越九年（丁未）归国，其时国事日非。次年（1908）再度东渡，是年光绪帝病死。\r\n②瀚海：浩瀚的海。周邦彦《满庭芳》词：“年年，如社燕。飘流瀚海，来寄修椽。”\r\n③俦：同辈之人。\r\n④差池双剪：燕尾如剪。《诗》：“燕燕于飞，差池其羽。”\r\n⑤已惯司空见：即司空见惯。唐刘禹锡为苏州刺史，李司空绅罢镇，慕禹锡名，邀饮，命妓侑酒，刘于席上赋诗云：“高髻云鬟宫样妆，春风一曲杜韦娘。司空见惯浑闲事，断尽苏州刺史肠。”\r\n⑥断红：指落花。\r\n⑦十二曲阑：《阑通栏》。费氏宫词：“锁声金掣閤门环，帘卷真珠十二栏。”\r\n⑧蓬山：即蓬莱，神山名。 | ：　　此词作者以瀚海飘流燕自喻，抒发对国事的感慨。上片“依依难认，旧家庭院”，写作者东渡归来时心情。“年时芳俦”至“泪如线”写当年变法同伴象“差池双剪”的燕子，“相对向”无限凄怨。下片抒发感慨，含蓄蕴藉，语意双关。 | 【注释】原题注：丁未①五月归国，旋复东渡，却寄沪上诸子①丁未：光绪三十三年（1907）。梁启超于戊戌变法失败后，逃往日本。越九年（丁未）归国，其时国事日非。次年（1908）再度东渡，是年光绪帝病死。②瀚海：浩瀚的海。周邦彦《满庭芳》词：“年年，如社燕。飘流瀚海，来寄修椽。”③俦：同辈之人。④差池双剪：燕尾如剪。《诗》：“燕燕于飞，差池其羽。”⑤已惯司空见：即司空见惯。唐刘禹锡为苏州刺史，李司空绅罢镇，慕禹锡名，邀饮，命妓侑酒，刘于席上赋诗云：“高髻云鬟宫样妆，春风一曲杜韦娘。司空见惯浑闲事，断尽苏州刺史肠。”⑥断红：指落花。⑦十二曲阑：《阑通栏》。费氏宫词：“锁声金掣閤门环，帘卷真珠十二栏。”⑧蓬山：即蓬莱，神山名。【评解】此词作者以瀚海飘流燕自喻，抒发对国事的感慨。上片“依依难认，旧家庭院”，写作者东渡归来时心情。“年时芳俦”至“泪如线”写当年变法同伴象“差池双剪”的燕子，“相对向”无限凄怨。下片抒发感慨，含蓄蕴藉，语意双关。【集评】叶恭绰《广箧中词》：“深心托豪素”。--引自惠淇源《婉约词》 | 【注释】原题注：丁未①五月归国，旋复东渡，却寄沪上诸子①丁未：光绪三十三年（1907）。梁启超于戊戌变法失败后，逃往日本。越九年（丁未）归国，其时国事日非。次年（1908）再度东渡，是年光绪帝病死。②瀚海：浩瀚的海。周邦彦《满庭芳》词：“年年，如社燕。飘流瀚海，来寄修椽。”③俦：同辈之人。④差池双剪：燕尾如剪。《诗》：“燕燕于飞，差池其羽。”⑤已惯司空见：即司空见惯。唐刘禹锡为苏州刺史，李司空绅罢镇，慕禹锡名，邀饮，命妓侑酒，刘于席上赋诗云：“高髻云鬟宫样妆，春风一曲杜韦娘。司空见惯浑闲事，断尽苏州刺史肠。”⑥断红：指落花。⑦十二曲阑：《阑通栏》。费氏宫词：“锁声金掣閤门环，帘卷真珠十二栏。”⑧蓬山：即蓬莱，神山名。【评解】此词作者以瀚海飘流燕自喻，抒发对国事的感慨。上片“依依难认，旧家庭院”，写作者东渡归来时心情。“年时芳俦”至“泪如线”写当年变法同伴象“差池双剪”的燕子，“相对向”无限凄怨。下片抒发感慨，含蓄蕴藉，语意双关。【集评】叶恭绰《广箧中词》：“深心托豪素”。--引自惠淇源《婉约词》"
        },
        {
            "title": "太平洋遇雨",
            "content": "一雨纵横亘二洲，浪淘天地入东流。却余人物淘难尽，又挟风雷作远游。",
            "comment": ""
        },
        {
            "title": "读陆放翁集",
            "content": "诗界千年靡靡风，兵魂销尽国魂空。诗中什九从军乐，亘古男儿一放翁。",
            "comment": " | 【注释】原注：中国诗家无不言从军苦者，惟放翁则慕为国殇，至老不衰。本诗热烈赞赏了陆游诗歌中渴望建功立业、为国驱驰之志至老不衰的高昂格调；高度评价了陆游千古难遇的奇男子气概。实际上是抒发了作者自己的异代同心之感。他当时虽然亡身海外，想到遭受列强宰割、阴霾四布的神州大地，发出恨不能从军杀敌的呼喊。--引自“中青网”http://www.cycnet.com.cn/------------------------------------------------[创作背景]梁启超的《读陆放翁集》作于他一八九九年戊戌变法失败后出走日本期间，写的是读陆游诗集引起的感慨。这里所选的是其中一首。 [内容评析]诗的前两句从大处着笔，指出千百年来诗坛柔弱不振的总趋势。在这种柔媚纤弱的风气笼罩之下，那种刚健雄直的战斗性和勇于为国家献身的精神也消亡了。所谓「兵魂销尽国魂空」是「靡靡风」最突出的表现。作者格外强调这一点，乃在为下两句蓄势，抹倒「诗界千年」，正是为了突出一人。「集中十九从军乐」指诗题给出的《陆放翁集》。在「兵魂销尽国魂空」的「千年」诗界，唯有陆游的诗集里，十分之九都是抒写卫国从军的渴望和欢慰的。所以末句「亘古男儿一放翁」，使足笔力推崇陆游是从古至今的诗人中一个真正的男子汉。诗末梁启超自注云：「中国诗家无不言从军苦者，惟放翁则慕为国殇，至老不衰」，将诗意说得就更明确了。全诗写得极为概括凝练，雄直警策，这些都表现为「诗界千年」同「一放翁」的艺术对比所显示出的鲜明性。 梁启超格外推崇爱国主义和为国而战的「尚武精神」，他认为「中国人无尚武精神」，表现在诗里，则所谓「诗界千年靡靡风」，因而他倡导「诗界革命」，欲改造文学，振作民气，达到救国拯民的目的。这首诗可说是其发自心声之作。 [难词注释]①陆放翁：南宋著名爱国诗人陆游。 ②靡靡：柔弱不振。③什九：十分之九。④亘古：从古代到现在。 http://www.china10k.com/simp/history/5/55/55j/55j07/55j07011.htm | 【注释】原注：中国诗家无不言从军苦者，惟放翁则慕为国殇，至老不衰。本诗热烈赞赏了陆游诗歌中渴望建功立业、为国驱驰之志至老不衰的高昂格调；高度评价了陆游千古难遇的奇男子气概。实际上是抒发了作者自己的异代同心之感。他当时虽然亡身海外，想到遭受列强宰割、阴霾四布的神州大地，发出恨不能从军杀敌的呼喊。--引自“中青网”http://www.cycnet.com.cn/------------------------------------------------[创作背景]梁启超的《读陆放翁集》作于他一八九九年戊戌变法失败后出走日本期间，写的是读陆游诗集引起的感慨。这里所选的是其中一首。 [内容评析]诗的前两句从大处着笔，指出千百年来诗坛柔弱不振的总趋势。在这种柔媚纤弱的风气笼罩之下，那种刚健雄直的战斗性和勇于为国家献身的精神也消亡了。所谓「兵魂销尽国魂空」是「靡靡风」最突出的表现。作者格外强调这一点，乃在为下两句蓄势，抹倒「诗界千年」，正是为了突出一人。「集中十九从军乐」指诗题给出的《陆放翁集》。在「兵魂销尽国魂空」的「千年」诗界，唯有陆游的诗集里，十分之九都是抒写卫国从军的渴望和欢慰的。所以末句「亘古男儿一放翁」，使足笔力推崇陆游是从古至今的诗人中一个真正的男子汉。诗末梁启超自注云：「中国诗家无不言从军苦者，惟放翁则慕为国殇，至老不衰」，将诗意说得就更明确了。全诗写得极为概括凝练，雄直警策，这些都表现为「诗界千年」同「一放翁」的艺术对比所显示出的鲜明性。 梁启超格外推崇爱国主义和为国而战的「尚武精神」，他认为「中国人无尚武精神」，表现在诗里，则所谓「诗界千年靡靡风」，因而他倡导「诗界革命」，欲改造文学，振作民气，达到救国拯民的目的。这首诗可说是其发自心声之作。 [难词注释]①陆放翁：南宋著名爱国诗人陆游。 ②靡靡：柔弱不振。③什九：十分之九。④亘古：从古代到现在。 http://www.china10k.com/simp/history/5/55/55j/55j07/55j07011.htm"
        },
        {
            "title": "读陆放翁集",
            "content": "朝朝起作桐江钓，昔昔梦随辽海尘。恨杀南朝道学盛，缚将奇士作诗人。",
            "comment": "【注释】宋南渡后，爱国之士欲以功名心提倡一世者亦不少，如陈龙川、叶水心等，亦其人也。然道学盛行，掩袭天下士皆奄奄无生气矣，一二人岂足以振之。 | 【注释】宋南渡后，爱国之士欲以功名心提倡一世者亦不少，如陈龙川、叶水心等，亦其人也。然道学盛行，掩袭天下士皆奄奄无生气矣，一二人岂足以振之。"
        },
        {
            "title": "读陆放翁集",
            "content": "辜负胸中十万兵，百无聊赖以诗鸣。谁怜爱国千行泪，说到胡尘意不平。",
            "comment": "【注释】放翁集中胡尘等字，凡数十见，盖南渡之音也。 | 【注释】放翁集中胡尘等字，凡数十见，盖南渡之音也。"
        },
        {
            "title": "二十世纪太平洋歌",
            "content": "亚洲大陆有一士，自名任公其姓梁。尽瘁国事不得志，断发胡服走扶桑。扶桑之居读书尚友既一载，耳目神气颇发皇。少年悬弧四方志，未敢久恋蓬莱乡。誓将适彼世界共和政体之祖国，问政求学观其光。乃于西历一千八百九十九年腊月晦日之夜半，扁舟横渡太平洋。其时人静月黑夜悄悄，怒波碎打寒星芒。海底蛟龙睡初起，欲嘘未嘘欲舞未舞深潜藏。其时彼士兀然坐，澄心摄虑游窅茫。正住华严法界第三观，帝网深处无数镜影涵其旁。蓦然忽想今夕何夕地何地，乃是新旧二世纪之界线，东西两半球之中央。不自我先不我后，置身世界第一关键之津梁。胸中万千块垒突兀起，斗酒倾尽荡气回中肠。独饮独语苦无赖，曼声浩歌歌我二十世纪太平洋。巨灵擘地鑱鸿荒，飞鼍碎影神螺僵。上有抟土顽苍苍，下有积水横泱泱，抟土为六积水五，位置落错如参商。尔来千劫千纪又千岁，倮虫缘虱为其乡。此虫他虫相间天演界中复几劫，优胜劣败吾莫强。主宰造物役物物，庄严地土无尽藏。初为据乱次小康，四土先达爰滥觞。支那印度邈以隔，埃及安息侯官严氏考定小亚细亚即汉之安息，今从之。邻相望。地球上古文明祖国有四：中国及印度、埃及、小亚西亚是也。厥名河流文明时代第一纪，始脱行国成建邦。衣食衎衎郑白沃，贸迁仆仆浮茶梁。恒河郁壮殑伽长，扬子水碧黄河黄。尼罗埃及河名。一岁一泛溉，姚台姚弗里士河、台格里士河皆安息大河名。蜿蜿双龙翔。水哉水哉厥利乃尔溥，浸濯暗黑扬晶光。此后四千数百载，群族内力逾扩张。乘风每驾一苇渡，搏浪乃持三岁粮。汉书《西域传》言：“渡西海不得风，或三岁乃达。”西海即地中海也。就中北辰星拱地中海，葱葱郁郁腾光铓。岸环大小都会数百计，积气淼淼盘中央。自余各土亦尔尔，海若凯奏河伯降。波罗的与亚剌伯，二海名。西域两极遥相望。亚东黄渤谓黄海、渤海。壮以阔，亚西尾闾身毒洋。谓印度洋。斯名内海文明时代第二纪，五洲寥邈殊未央。蛰雷一声百灵忙，翼轮降空神鸟翔。哥伦布初到美洲，土人以为天神，见其船之帆，谓为翼也。咄哉世界之外复有新世界，造化乃尔神秘藏。阁龙日本译哥伦布以此二字。归去举国狂，帝国挟帜民赢粮。谈瀛海客多于鲫，莽土倏变华严场。朅来大洋文明时代始萌蘖，亘五世纪堂哉皇。其时西洋谓大西洋。权力渐夺西海谓地中海，用汉名也。席，两岸新市星罗棋布气燄长虹长。世界风潮至此忽大变，天地异色神鬼瞠。轮船铁路电线瞬千里，缩地疑有鸿秘方。四大自由谓思想自由、言论自由、行为自由、出版自由。塞宙合，奴性销为日月光。悬崖转石欲止不得止，愈竞愈剧愈接愈厉卒使五洲同一堂。流血我敬伋顿曲，觅得檀香山、澳大利亚洲者，后为檀岛土民所杀。冲锋我爱麦寨郎。以千五百十九年始绕地球一周者。鼎鼎数子只手挈大地，电光一掣剑气磅礴太平洋。太平洋，太平洋，大风泱泱，大潮滂滂。张肺歙地地出没，喷沫冲天天低昂。气吞欧墨者八九，况乃区区列国谁界疆。异哉似此大物隐匿万千载，禹经亥步无能详。毋乃吾曹躯壳太小君太大，弃我不屑齐较量。君兮今落我族手，游刃当尽君所长。吁嗟乎，今日民族帝国主义正跋扈，俎肉者弱食者强。英狮俄鹫东西帝，两虎不斗群兽殃。后起人种日耳曼，国有余口无余粮。欲求尾闾今未得，拚命大索殊皇皇。亦有门罗主义北美合众国，潜龙起蛰神采扬。西县古巴东菲岛，中有夏威八点烟微茫。太平洋变里湖水，遂取武库廉奚伤。蕞尔日本亦出定，座容卿否费商量。我寻风潮所自起，有主之者吾弗详。物竞天择势必至，不优则劣兮不兴则亡。水银钻地孔乃入，物不自腐虫焉藏。尔来环球九万里上一沙一草皆有主，旗鼓相匹强权强。惟余东亚老大帝国一块肉，可取不取毋乃殃。五更肃肃云雨霜，鼾声如雷卧榻傍。诗灵罢歌鬼罢哭，问天不语徒苍苍。噫嚱吁，太平洋，太平洋，君之面兮锦绣壤，君之背兮修罗场。海电兮既没，舰队兮愈张。西伯利亚兮，铁路卒业，巴拿马峡兮，运河通航。尔时太平洋中二十世纪之天地，悲剧喜剧壮剧惨剧齐鞈鞺。吾曹生此岂非福，饱看世界一度两度兮沧桑。沧桑兮沧桑，转绿兮回黄。我有同胞兮四万五千万，岂其束手兮待僵。招国魂兮何方，大风泱泱兮大潮滂滂。吾闻海国民族思想高尚以活泼，吾欲我同胞兮御风以翔。吾欲我同胞兮破浪以飏。海云极目何茫茫，涛声彻耳逾激昂。鼍腥龙血玄以黄，天黑水黑长夜长。满船沉睡我徬徨，浊酒一斗神飞扬。渔阳三叠魂憯伤，欲语不语怀故乡。纬度东指天尽处，一线微红出扶桑，酒罢诗罢但见寥天一鸟鸣朝阳。",
            "comment": ""
        },
        {
            "title": "自励",
            "content": "献身甘作万矢的，著论求为百世师。誓起民权移旧俗，更揅哲理牖新知。十年以后当思我，举国犹狂欲语谁。世界无穷愿无尽，海天寥廓立多时。",
            "comment": ""
        },
        {
            "title": "读陆放翁集",
            "content": "叹老嗟卑却未曾，转因贫病气崚嶒。英雄学道当如此，笑尔儒冠怨杜陵。",
            "comment": "【注释】放翁集中只有夸老颂卑，未尝一叹嗟，诚不愧其言也。 | 【注释】放翁集中只有夸老颂卑，未尝一叹嗟，诚不愧其言也。"
        }
    ]
}