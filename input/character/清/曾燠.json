{
    "dynasty": "清",
    "author": "曾燠",
    "poems": [
        {
            "title": "罗汉松",
            "content": "莲社虚无人，留此一尊宿。岿然同五老，相望须眉绿。想当侍远师，长未三尺足。身是菩提树，已非凡草木。仲堪临北涧，僧彻啸南麓。师也摩其顶，千年缮性熟。无心弄神通，变化骇流俗。老态益婆娑，支离复拳曲。气作香炉云，声如石梁瀑。六朝栋梁材，摧朽何太速！",
            "comment": ""
        }
    ]
}