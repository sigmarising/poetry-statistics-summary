{
    "dynasty": "清",
    "author": "赵执信",
    "poems": [
        {
            "title": "望匡庐不可见",
            "content": "香炉烟散半湖云，舟入荷陂水又分。却羡沙头双白鹭，潜随明月过匡君。",
            "comment": ""
        },
        {
            "title": "甿入城行",
            "content": "村甿终岁不入城，入城怕逢县令行。行逢县令犹自可，莫见当衙据案坐。但闻坐处已惊魂，何事喧轰来向村。锒铛杻械从青盖，狼顾狐嗥怖杀人。鞭笞榜掠惨不止，老幼家家血相视。官私计尽生路无，不如却就城中死。一呼万应齐挥拳，胥隶奔散如飞烟。可怜县令窜何处？眼望高城不敢前。城中大官临广堂，颇知县令出赈荒。门外甿声忽鼎沸，急传温语无张皇。城中酒浓馎饦好，人人给钱买醉饱。醉饱争趋县令衙，撤扉毁阁如风扫。县令深宵匍匐归，奴颜囚首销凶威。诘朝甿去城中定，大官咨嗟顾县令。",
            "comment": ""
        },
        {
            "title": "虎丘暮归小舟口号",
            "content": "稻花菱叶满流波，秋色其如夕照何。暝泛不知柔橹乱，前川微月雁声多。",
            "comment": " | 【注释】①虎丘--虎丘山，是苏州的名胜之一。口号--即口占，随口作诗。②流波--河流。③这句说：在夕阳在秋色尤其耐看。④暝泛--暮色中乘船。柔橹--轻轻摇橹。这句说：因为前面河上微月升起，群雁五子骚动起来。"
        }
    ]
}