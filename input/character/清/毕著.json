{
    "dynasty": "清",
    "author": "毕著",
    "poems": [
        {
            "title": "村居",
            "content": "席门闲傍水之涯，夫婿安贫不作家。明日断炊何暇问，且携鸦嘴种梅花。",
            "comment": ""
        },
        {
            "title": "纪事",
            "content": "吾父矢报国，战死于蓟丘。父马为贼乘，父尸为贼收。 父仇不能报，有愧秦女休。乘贼不及防，夜进千貔貅。杀贼血漉漉，手握仇人头。贼众自相杀，尸横满坑沟。父体舆梓归，薄葬荒山陬。相期智勇士，概焉赋同仇。蛾贼一扫清，国家固金瓯。",
            "comment": ""
        }
    ]
}