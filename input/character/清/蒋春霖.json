{
    "dynasty": "清",
    "author": "蒋春霖",
    "poems": [
        {
            "title": "唐多令",
            "content": "枫老树留声，芦花吹又残。系扁舟同倚朱阑。还似少年歌舞地，听落叶，忆长安。哀角起重关。霜深楚水寒。背西风归雁声酸。一片石头城上月，浑怕照，旧江山。",
            "comment": ""
        },
        {
            "title": "登泰州城楼",
            "content": "四野霜晴海气收，高城啸侣共登楼。 旌旗杂沓连三郡，锁钥矜严重一州。 西望云山成间阻，南飞鸟鹊尚淹留。 海陵自古雄争地，烟树苍苍起暮愁。",
            "comment": ""
        },
        {
            "title": "渡江云",
            "content": "燕泥衔杏雨，炉薰隐篆，朱户昼。半窗松影碎，小语分茶，日暖唤青禽。那不见、招手楼阴。 空自踏、落花归去，消歇酒杯心。沈吟。红墙几尺，远过蓬山， 更难通鱼锦。换尽了，陌头柳色，愁满罗襟。梦中常订重逢约，甚隔帘，翻怕相寻。门又掩，碧桃一树春深。",
            "comment": ""
        },
        {
            "title": "鹧鸪天",
            "content": "杨柳东塘细水流，红窗睡起唤晴鸠。屏间山压眉心翠，镜里波生鬓角秋。　 临玉管，试琼瓯，醒时题恨醉时休。明朝花落归鸿尽，细雨春寒闭小楼。",
            "comment": " | 【注释】①玉管：毛笔的美称。②琼瓯：美酒。【评解】此词借景抒情。上片写景。东塘杨柳，春波细流，红窗睡起，枝上鸣鸠，山压翠眉，鬓角生秋。下片抒情。时临玉管，或试琼瓯，醒时题恨，醉时便休。“明朝落花归鸿尽，细雨春寒闭小楼。”既为全词添姿生色，又在有意无意之间微露惜春之意。通篇工丽精巧，委婉含蓄，极有情致。"
        },
        {
            "title": "浪淘沙",
            "content": "云气压虚栏，青失遥山，雨丝风絮一番番。上巳清明都过了，只是春寒。　 华发已无端，何况花残？飞来蝴蝶又成团。明日朱楼人睡起，莫卷帘看。",
            "comment": " | 【注释】①上巳：阴历三月上旬的巳日。古代郑国风俗，三月上巳，至臻、洧二水执兰招魂，祓除不祥。②无端：无故。【评解】此词上片写雨丝风絮，春寒不断；下片折入雨后花残，飞蝶成团，亦是伤春之意。其中可能寄寓作者“感时伤事”、“人才惰窳”之叹。前人曾有评论。"
        },
        {
            "title": "卜算子",
            "content": "燕子不曾来，小院阴阴雨。一角阑干聚落花，此是春归处。 　弹泪别东风，把酒浇飞絮。化了浮萍也是愁，莫向天涯去。",
            "comment": " | 【注释】①化了浮萍：《本草》谓浮萍季春始生，或云为杨花所化。【评解】燕子未来，小院阴雨，落花委地，春归冥然，景象已十分凄清；更兼之东风飞絮，把酒弹泪，愈见身世飘零之感。此词上片着意描写残春景色，下片侧重抒写愁情。状物逼真，风格凄婉，具有较强的艺术感染力。"
        }
    ]
}