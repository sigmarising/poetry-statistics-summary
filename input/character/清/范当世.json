{
    "dynasty": "清",
    "author": "范当世",
    "poems": [
        {
            "title": "过泰山下",
            "content": "生长海门狎江水，腹中泰岱亦峥嵘。空馀揽辔雄心在，复此当前黛色横。蜿蜒痴龙怀宝睡，蹒跚病马踏砂行。嗟余即逝天高处，开阖云雷傥未惊。",
            "comment": ""
        },
        {
            "title": "大桥墓下",
            "content": "草草征夫往月归，今来墓下一沾衣。百年土穴何须共，三载秋坟且汝违。树木有生还自长，草根无泪不能肥。泱泱河水东城暮，伫与何人守落晖？",
            "comment": ""
        }
    ]
}