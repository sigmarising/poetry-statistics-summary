{
    "dynasty": "清",
    "author": "陈衍",
    "poems": [
        {
            "title": "至鹿洞庭湖书院",
            "content": "路转峰回处，苍松各不群。一溪都见底，五老尚横云。海外多奇字，山中只旧闻。流芳桥上伫，水石本清芬。",
            "comment": ""
        },
        {
            "title": "冬述四首示子培 之三",
            "content": "往余游京华，郑君过我邸。告言子沈子，诗亦同光体。杂然见赠答，色味若粢醴。十年始会面，辍乐正读礼。从之索旧作，发箧空如洗。能者不自珍，翻悔笔轻泚。我言诗教微，百喙乃争启。风雅道殆丧，庞言天方。内轻感外重，怨诽遂丑诋。何人抱微尚？不绝如追蠡。宋唐皆贤劫，胜国空祖祢。当涂逮典午，导江仅至澧。先生特自牧，颇谓语中綮。年来积怀抱，发泄出根柢。虽肆百态妍，石濑下见底。我虽不晓事，老去目未眯。谅有古性情．汩汩任有瀰。",
            "comment": ""
        }
    ]
}