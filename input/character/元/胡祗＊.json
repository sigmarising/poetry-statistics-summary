{
    "dynasty": "元",
    "author": "胡祗＊",
    "poems": [
        {
            "title": "木兰花慢 殷献臣伯德孝先奉使日本，索诗送",
            "content": "要深名洋溢，须涉险，卒奇功。尽万里苍溟，鱼龙吹浪，□□□□。□□□□□□，□□□□□□□□。□□□□海若，能如十万兵雄。明年春暖际天东。佳报定先通。看倭氏称藩，遐夷稽颡，异服殊容。都人聚肩重足，喜归来、朝拜大明宫。寄语三吴百越，休夸江水连空。",
            "comment": ""
        },
        {
            "title": "木兰花慢 春日独游西溪",
            "content": "爱西溪花柳，红灼灼，绿阴阴。更细水园池，修篁门巷，一径幽深。春风一声啼鸟，道韶华、一刻抵千金。飞絮游丝白日，忍教寂寞消沉。我来无伴独幽寻。高处更登临。但白发衰颜，羸骖倦仆，几度长吟。人生百年适意，喜今年、方始遂归心。醉引壶觞自酌，放歌残照清林。",
            "comment": ""
        },
        {
            "title": "水调歌头 庆翰长生朝",
            "content": "千古大名下，五福几人全。相如妙龄词赋，一降冠群贤。姓字家传户说，丰表芒寒色正，星日丽青天。朱服赤墀里，绿发玉堂仙。忽西风，吹梦破，海成田。冥冥造物，云龙风虎又＊缘。两代斯文盟主，百载中朝元老，雅望更谁先。好藉金莲烛，寿酒要如川。",
            "comment": ""
        },
        {
            "title": "太常引 为汪奉御夫人寿日",
            "content": "庆门华胄几千秋。更名父、早封侯。天性自贞柔。立闺范、并州应州。一杯千岁，嫩凉时节，暑气雨前收。寿酒劝金瓯。记岁岁、西风画楼。",
            "comment": ""
        },
        {
            "title": "江城子 夜饮池上",
            "content": "摩诃池上水风情。露零零。月华明。玉簟铢衣，清影照闲情。一曲洞仙歌未阕，霜叶满，凤凰城。醉魂轻举上青冥。＊仙扃。堕沧溟。散作秋香，无语话三生。安得青莲同把酒，挥醉墨，问枯荣。",
            "comment": ""
        },
        {
            "title": "水调歌头 赏白莲招饮",
            "content": "妖娆厌红紫，来赏玉湖秋。亭亭水花凝＊，万解冷香浮。初讶西风静婉，又似五湖西子，相对更风流。翠涧宝钗滑，重整玉搔头。泛云腴，歌白雪，卷琼瓯。尊前共花倾倒，一醉洗闲愁。屈指秋光能几，歌咏太平风景，佳处合迟留。更倩月为烛，散发弄扁舟。",
            "comment": ""
        },
        {
            "title": "鹧鸪天 甥孙以红叶扇索乐府",
            "content": "露冷霜寒百卉腓。容光来与菊花期。雪香睡足青春梦，晚节随时始衣绯。流水远，夕阳迟。秋山敛黛让晴晖。醉魂不逐西风散，璧月瑶宫晚更",
            "comment": ""
        },
        {
            "title": "木兰花慢",
            "content": "状骊歌慷慨，望天际，送君行。眇月窟张骞，雪山殷侑，虚擅英名。忠肝落落如铁，要无穷渤＊驱长鲸。笑指扶桑去路，等闲风浪谁惊。士当一节了平生。羞狗苟蝇营。仗雷电神威，风云圣算，何往无成。佳声定随潮信，报东夷重译观来庭。好个皇朝盛事，毋忘纪石蓬瀛。",
            "comment": ""
        },
        {
            "title": "西江月 读通鉴唐太宗掊魏徵碑，有感而作",
            "content": "晚食甘于粱肉，徐行稳似轩车。直须朝暮苦驰驱。指望凌烟高处。前日丰碑旌表，今朝贬＊妻孥。喜为正直怒奸谀。自古忠臣良苦。",
            "comment": ""
        },
        {
            "title": "木兰花慢 元夜宴王三舍人宅，有大塔松灯之",
            "content": "爱玲珑红玉，光照夜，满庭春。更翠焰浮空，朱明射月，和气留人。河东上元佳节，念客怀、谁作□情亲。喜二三更雅集，清欢满意殷勤。人生元夜几番新。贤主亦佳宾。尽月转参横，香残烛烬，犹胜芳晨。团＊膝前儿女，放杯行、到手莫辞频。灯火佳庭此夕，明朝世务红尘。",
            "comment": ""
        },
        {
            "title": "点绛唇 赠妓",
            "content": "风度高闲，水仙花露香吐。等闲尊俎。细听黄金缕。命薄秋娘，梦断霓裳舞。黄梅雨。燕俦莺侣。那解芳心苦。",
            "comment": ""
        },
        {
            "title": "南乡子 宿武安李仲威家因营葬事",
            "content": "梦破五更头。万虑关心不可收。忧世忧身无限事，多忧。自笑元龙百尺楼。寒叶雨声稠。百蛰无声已暮秋。一岁又从流水去，悠悠。明日田家",
            "comment": ""
        },
        {
            "title": "木兰花慢 留题济南北城水门",
            "content": "历雄都大邑，厌车马，市尘深。爱历下风烟，江湖郭郭，城市山林。人家水芝香里，看万屏千嶂变晴阴。无问买山高价，休论寸土千金。偶因王事惬闲心。佳处更登临。倩万斛泉珠，四围岚翠，一洗尘襟。强齐霸图陈迹，但华山平野＊孤岑。今夕高筵清赏，明朝＊骑＊＊。",
            "comment": ""
        },
        {
            "title": "水调歌头 宴乐",
            "content": "呜咽洞箫里，皓齿＊歌声。同声同气相应，双凤一时鸣。春书沉香火底，凉月碧桃花下，握手共谁听。有酒且勿醉，细倩玉纤倾。白髭＊，缘底事，为愁生。尊前怨思儿女，向我诉衷情。东第贵官鼓吹，北里市尘筝笛，适意各忻荣。老耳未聋聩，日日饮升平。",
            "comment": ""
        },
        {
            "title": "摸鱼儿 玉簪 以上周泳先校大典紫山大全集本",
            "content": "问秋香都在何许。棠阴暮凉风露。空圆不费司花巧，玉立幽闲丰度。如欲语。似含诉。一襟清苦愁千缕。长门夜雨。更月暗灯昏，水沉烟烬，寂寞琐窗户。凭谁问，见弃宣和花谱。应为孤高自娱。升平枕上温柔梦，不到琳宫仙府。仍为汝。待安排，软金罗幕重遮护。秋霜良苦。怕清夜无人，天寒翠袖，孤影更衰素。",
            "comment": ""
        },
        {
            "title": "木兰花慢 题倪都运南塘莲社庐山社兰亭会后",
            "content": "知前代尊俎风流，犹为人永永景慕。其于善行名言，丰功懋烈，谁得而废之。去岁夏，仆忝与宾末，仅赘一阕，庶几异日，得附南塘莲社之故事云倚西风闲坐，谈清影，玉亭亭。问幽苦芳心，何时解语，脉脉盈盈。秋香欲无还有，似自怜、不嫁惜娉娉。好在芙蓉城阙，梦回罗袜尘生。多情争似总无情。残照又西倾。怕去去兰舟，露凉烟冷，月落参横。沙雁也能留客，倩溪光、相照晚妆明。缓按梁州丝竹，听番白＊新声。",
            "comment": ""
        },
        {
            "title": "南乡子 咏李通甫秋扇",
            "content": "新样玉珑＊。遍赐轻凉满汉宫。记得班姬拈彩笔，恩隆。写人新诗字字工。残暑又西风。动是经年箧笥封。只欠一枝霜后叶，殷红。点破团团",
            "comment": ""
        },
        {
            "title": "水调歌头 招友人饮",
            "content": "人处六函内，蚊睫一微尘。匆匆数十寒暑，驹隙等逡巡。礼乐衣冠缚束，文字功名汩没，辱宠万悲忻。雅意竟谁了，含恨入荒＊。笑缁黄，夸解脱，保天真。将心自游，溟＊屈蛰不生春。气化也应归尽，云影白衣苍狗，何处驻阳神。莫听三家语，来作醉乡民。",
            "comment": ""
        },
        {
            "title": "木兰花慢 赠歌妓",
            "content": "话兴亡千古，试听取，是和非。爱海雨江风，娇莺雏凤，相和相催。冷冷一声徐起，坠梁尘、不收彩云飞。按止玉纤牙拍，细倾万斛珠玑。又如辩士遇秦仪。六国等儿嬉。看捭阖纵横，东强西弱，一转危机。千人洗心倾耳，向花梢、不觉月阴移。日日新声妙语，人间何事＊眉。",
            "comment": ""
        },
        {
            "title": "木兰花慢 庆翰长八十",
            "content": "应飞熊佳兆，年共德，两俱高。论少日才名，遐龄劲节，合擅中朝。文章在公余事，快笔端、云海□风涛。四海名卿奇士，百年齐入钧陶。笑将经济让儿曹。万事一秋毫。享内相尊荣，金莲画烛，宫锦朝袍。投壶雅歌文会，尽百杯、春色醉仙桃。好为升平强健，宾从东岱南郊。",
            "comment": ""
        },
        {
            "title": "木兰花慢",
            "content": "百年湖海气，得初效，处囊锥。更绿鬓朱颜，雄姿英发，光射征衣。大夫喜伸知己，感宸恩深重此身微。虎节才辞北阙，丹诚已落东垂。中天雨露彻偏裨。只欠海诸夷。好敷悉丁宁，殷勤感悟，立解疑危。边隔普＊王化，便细心怀德径来威。一降功名事了，清御史册腾辉。",
            "comment": ""
        },
        {
            "title": "木兰花慢 酬宋炼师赠梅",
            "content": "爱清香束影，问谁识，几寒心。称月底溪桥，水边篱落，雪后园林。仙家亦怜幽独，美玉堂、温水静相寻。写影华光醉墨，招魂和靖清吟。陶＊官罢杜门深。门客欲谁临。谢携酒扶花，敲门见过，一洗尘襟。挥亳径酬雅意，弃醉来、忘却雪盈＊。更结松＊高会，从渠桃李繁阴。",
            "comment": ""
        },
        {
            "title": "太常引 寄王提刑仲谋",
            "content": "七年分袂一相逢。＊南北、又匆匆。白发两衰翁。纵握手、浑如梦中。共山如画，洹溪如练，空几度春风。觞咏几时同。休直待、功名景钟。",
            "comment": ""
        }
    ]
}