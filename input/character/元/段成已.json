{
    "dynasty": "元",
    "author": "段成已",
    "poems": [
        {
            "title": "中秋之夕封生仲坚卫生行之携酒与诗见过依韵",
            "content": "夜凉河汉静无声，澄澈天开万里晴。蟾吐寒光呈皎洁，桂排疏影甚分明。良宵方喜故人共，醉语那知邻舍惊。一片诗魂招不得，九霄直与月俱清。",
            "comment": "【注释】【原题】：中秋之夕封生仲坚卫生行之携酒与诗见过依韵以答"
        }
    ]
}