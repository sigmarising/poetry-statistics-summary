{
    "dynasty": "元",
    "author": "尹廷高",
    "poems": [
        {
            "title": "芦沟晓月",
            "content": "阑干滉漾晨霜薄，马度石桥人未觉。滔滔流水去无声，月轮正挂天西角。千村万落荒鸡鸣，大车小车相间行。停鞭立尽杨柳影，孤鸿灭没青山横。",
            "comment": ""
        },
        {
            "title": "长芦舟中夜坐",
            "content": "故国五千里，孤帆四十程。客怀偏浩荡，乡梦不分明。万折河流曲，三更斗柄横。不眠方宴坐，野寺又钟声。",
            "comment": ""
        }
    ]
}