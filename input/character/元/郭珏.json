{
    "dynasty": "元",
    "author": "郭珏",
    "poems": [
        {
            "title": "残年",
            "content": "久愁兵气涨秋林，不谓残年寇转深。四野天青烽火近，五更霜白鼓声沉。金张富贵皆非旧，管乐人材不到今。江上米船看渐少，捷书未报更关心。",
            "comment": ""
        },
        {
            "title": "长相思",
            "content": "长相思，相思者谁？自从送上马，夜夜愁空帏。晓窥玉镜双蛾眉，怨君却是怜君时。湖水浸秋藕花白，伤心落日鸳鸯飞。为君种取女萝草，寒藤长过青松枝。为君护取珊瑚枕，啼痕灭尽生网丝。人生有情甘白首，何乃不得长相随？潇潇风雨，喔喔鸣鸡，相思者谁？梦寐见之。",
            "comment": ""
        }
    ]
}