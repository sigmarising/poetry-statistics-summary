{
    "dynasty": "元",
    "author": "吴西逸",
    "poems": [
        {
            "title": "雁儿落带过得胜令",
            "content": "春花闻杜鹃，秋月看归燕。人情薄似云，风景疾如箭。留下买花钱，趱人种桑园。茅盖三间厦，秧肥数顷田。床边，放一册冷淡渊明传，窗前，抄几首清新杜甫篇。",
            "comment": ""
        },
        {
            "title": "梧叶儿",
            "content": "香随梦，肌褪雪，锦字记离别。春去情难再，更长愁易结。花外月儿斜，淹粉泪微微睡些。",
            "comment": ""
        }
    ]
}