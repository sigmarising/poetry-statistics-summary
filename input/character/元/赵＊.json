{
    "dynasty": "元",
    "author": "赵＊",
    "poems": [
        {
            "title": "松风慢 代送吴德夫衡阳巡检",
            "content": "溪亭春晚共离觞。何许是衡阳。香罗初剪征衫好，东风里、快马轻装。市远擘张闲暇，年丰虎落相羊。苍梧云尽暮天长。山色似吾乡。莺啼绿树飞红雨，三千里、处处耕桑。说与年年归雁，重来应念潇湘。",
            "comment": ""
        },
        {
            "title": "柳梢青 以上二首东存稿卷一",
            "content": "回雁峰前。＊弓下马，春满前川。云尽湘潭，深村无警，白书安眠。殷勤祖道开筵。应记取、松萝暮烟。一曲离歌，柳梢青浅，花萼红嫣。",
            "comment": ""
        }
    ]
}