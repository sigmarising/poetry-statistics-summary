{
    "dynasty": "元",
    "author": "王礼",
    "poems": [
        {
            "title": "喜迁莺 代人作，送镏宰考满，并迁新居",
            "content": "甘霖停留。喜浩荡洪恩，跻民仁寿。戍柳拖金，海棠染绛，报道宰官移绶。转眼积劳三考，大卧更深犹昼。最好处，似冰壶玉露，十分清＊。难有。看里巷、此日壮夫，都是来时幼。笳鼓迎风，旌旗耀日，旋筑草堂完就。自今四时纳福，遥对深山如绣。愿岁岁、共桐乡父老，一卮春酒。",
            "comment": ""
        },
        {
            "title": "百字令 寿老妻八十 以上二首见麟原后集卷十",
            "content": "晨看婺女，正流光垂照，耆昌堂里。只为佳人延眉寿，影入玉杯迎喜。莫道春秋，八千八百，玄远都难拟。人生稀也，古来登八能几。眼见绕膝孙枝，烹羊脍鲤。也有些肥美。淡饭恶衣，聊自足、多少何能如你。夫是谪仙，金銮待诏，妻亦寻常比。随缘相守，安贫况是王礼。",
            "comment": ""
        }
    ]
}