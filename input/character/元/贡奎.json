{
    "dynasty": "元",
    "author": "贡奎",
    "poems": [
        {
            "title": "题陈氏所藏著色山水图",
            "content": "独卧晓慵起，梦中千万山。推窗烟云满，一笑咫尺间。袅袅美人妆，金碧粲笄鬟。素波净如镜，绿蘋点溪湾。美哉笔墨工，貌此意度闲。孤禽立圆沙，渔舟远来还。我方厌闤市，坐对忘朝餐。安得林下扉，深居长掩关。",
            "comment": ""
        },
        {
            "title": "枪竿岭",
            "content": "薄宦辞家远，经秋未得归。直随山北去，却背雁南飞。川净白云起，郊平红树微。忆曾留宿处，立马认还非。",
            "comment": ""
        }
    ]
}