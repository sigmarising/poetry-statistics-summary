{
    "dynasty": "元",
    "author": "张逊",
    "poems": [
        {
            "title": "水调歌头 玉山名胜集",
            "content": "玉树后庭曲，千载有余愁。碧月夜凉人静，曾赋采华游。玉露细摇金缕，香雾轻笼翠葆，折下一天秋。张绪总能老，还自锁眉头。把鸾笺，裁绣句，写银钩。回文巧成锦字，长恨与江流。漠漠梁间燕子，款款花边蝴蝶，梦觉却并州。独感旧时貌，还复照西楼。",
            "comment": ""
        },
        {
            "title": "大涤洞天留题",
            "content": "浮云飞动浑非真，饱看山水浴精神。行空未驾青田鹤，持杯欲饷采薇人。醉中往往红生面，是是非非都不见。只言学诗与学仙，此道如今绝如线。",
            "comment": ""
        }
    ]
}