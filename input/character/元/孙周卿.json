{
    "dynasty": "元",
    "author": "孙周卿",
    "poems": [
        {
            "title": "水仙子",
            "content": "朝吟暮醉两相宜，花落花开总不知，虚名嚼破无滋味。比闲人惹是非，淡家私付与山妻。水碓里舂来米，山庄上饯了鸡，事事休提。",
            "comment": ""
        },
        {
            "title": "沉醉东风",
            "content": "花月下温柔醉人，锦堂中笑语生春。眼底情，心间恨，到多如楚雨巫云。门掩黄昏月半痕，手抵着牙儿自哂。",
            "comment": "【注释】宫词二首。"
        },
        {
            "title": "沉醉东风",
            "content": "双拂黛停分翠羽，一窝云半吐犀梳。宝靥香，罗襦素，海棠娇睡起谁扶。肠断春风倦绣图，生怕见纱窗唾缕。",
            "comment": "【注释】宫词二首。"
        }
    ]
}