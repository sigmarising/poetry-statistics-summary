{
    "dynasty": "元",
    "author": "甘复",
    "poems": [
        {
            "title": "宿山家",
            "content": "木落秋满山，窗虚夜凉集。风吹海月生，露洗苔衣湿。野客爱清泠，长瓢暝中汲。",
            "comment": ""
        },
        {
            "title": "晓出西园由谷中归",
            "content": "披褐入西园，烦襟散清晓。微风动高树，零露下芳沼。始行幽谷中，忽出青林杪。流水漂余花，修筠度啼鸟。身缘翠石回，思逐白云杳。负杖孤赏怀，春阑绿阴悄。",
            "comment": ""
        }
    ]
}