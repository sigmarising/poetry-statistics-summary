{
    "dynasty": "元",
    "author": "麻革",
    "poems": [
        {
            "title": "晚步张{巩革}田间",
            "content": "地入荒芜过客稀，村深门巷莫山围。悠悠独鸟穿云下，策策寒乌掠日飞。人事百年梧叶老，秋风万里稻花肥。兵尘河朔迷归路，惆怅平沙送夕晖。",
            "comment": ""
        },
        {
            "title": "渡洛",
            "content": "泉石经行久，林丘弭望间。溪鸣风荡水，谷暗雨含山。淡淡轻鸥没，飞飞倦鸟还。世缘良自苦，空羡野云闲。",
            "comment": ""
        }
    ]
}