{
    "dynasty": "元",
    "author": "薛昂夫",
    "poems": [
        {
            "title": "最高楼 暮春",
            "content": "花信紧，二十四番愁。风雨五更头。侵阶苔藓宜罗袜，逗衣梅润试香篝。绿窗闲，人梦觉，鸟声幽。按银筝、学弄相思调。写幽情、恨杀知音少。向何处，说风流。一丝杨柳千丝恨，三分春色二分休。落花中，流水里，两悠悠。",
            "comment": ""
        },
        {
            "title": "水仙子",
            "content": "几年无事傍江湖，醉倒黄公旧酒垆。人间纵有伤心处，也不到刘伶坟上土，醉乡中不辨贤愚。对风流人物，看江山画图，便醉倒何如！",
            "comment": ""
        },
        {
            "title": "楚天遥带过清江引",
            "content": "有意送春归，无计留春住。明年又着来，何似休归去。桃花也解愁，点点飘红玉。目断楚天遥，不见春归路。春若有情春更苦，暗里韶光度。夕阳山外山，春水渡旁渡，不知那答儿是春住处？",
            "comment": ""
        },
        {
            "title": "太常引 题朝宗亭督孟博早归 以上三首见元草",
            "content": "冷烟千顷酿寒威。晓霜重压征衣。休教六花飞。忆尚有、游人未归。江空岁晚，故园秋老，行色莫依违。特地与君期。趁南浦、莼鲈正肥。",
            "comment": ""
        },
        {
            "title": "山坡羊",
            "content": "山光如淀，湖光如练，一步一个生绡面。叩逋仙，访坡仙，拣西湖好处都游遍，管甚月明归路远。船，休放转；杯，休放浅。",
            "comment": ""
        },
        {
            "title": "最高楼 九日",
            "content": "登高懒，且平地过重阳。风雨又何妨。问牛山悲泪又何苦，龙山佳会又何狂。笑渊明，便归去，又何忙。也休说、玉堂金马乐。也休说、花与酒，一般香。西风莫放秋容老，时时留待客徜徉。便百年，浑是醉，几千",
            "comment": ""
        },
        {
            "title": "楚天遥带过清江引",
            "content": "屈指数春来，弹指惊春去。蛛丝网落花，也要留春住。几日喜春晴，几夜愁春雨。六曲小山屏，题满伤春句。春若有情应解语，问着无凭据。江东日暮云，渭北春天树，不知那答儿是春住处？",
            "comment": ""
        },
        {
            "title": "山坡羊",
            "content": "晴云轻漾，薰风无浪，开樽避暑争相向。映湖光，逞新妆，笙歌鼎沸南湖荡，今夜且休回画舫。风，满座凉；莲，入梦香。",
            "comment": ""
        },
        {
            "title": "题回山人画像",
            "content": "道骨仙风一伟人，相逢东老最情亲。榴皮幻皮人间世，藤叶牢龙物外身。璚蚁满壶方丈晓，青蛇衔袖洞庭春。高名不配垂千古，笑指西邻几劫尘。",
            "comment": ""
        },
        {
            "title": "太清轩",
            "content": "雨余山色千螺翠，风定湖光一鉴明。我是水晶宫里客，暂来犹爱此轩清。",
            "comment": ""
        },
        {
            "title": "湖堂",
            "content": "一段风烟不可关，出门满目是湖山。昔人华厦今何在，此日渔舟任自閒。风观斩新霄汉上，龙洲依旧水云间。",
            "comment": ""
        },
        {
            "title": "题万竹山",
            "content": "万竹山中数十家，重重流水绕桑麻。饱餐鼓腹成何事，桃李春来任自花。",
            "comment": ""
        },
        {
            "title": "句",
            "content": "逢时查谓真千载，拜赐应须更万回。",
            "comment": ""
        },
        {
            "title": "句",
            "content": "欢怕如凤来衔诏，喜气如鸡去揭竿。",
            "comment": ""
        }
    ]
}