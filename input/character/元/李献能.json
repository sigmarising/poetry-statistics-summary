{
    "dynasty": "元",
    "author": "李献能",
    "poems": [
        {
            "title": "浣溪沙 河中环胜楼感怀 以上三首见中州乐府",
            "content": "垂柳阴阴水拍堤。欲穷远目望远迷。平芜尽处暮天低。万里中原犹北顾，十年长路却西归。倚楼怀抱有谁知。",
            "comment": ""
        },
        {
            "title": "春草碧",
            "content": "紫箫吹破黄州月。簌簌小梅花，飘香雪。寂寞花底风鬟，颜色如花、命如叶。千里В兵尘、凌波袜。心事鉴影鸾孤，筝弦雁绝。旧时雪堂人，今华发。断肠金缕新声，杯深不觉琉璃滑。醉梦绕南云，花上蝶。",
            "comment": ""
        },
        {
            "title": "江梅引 为飞伯赋青梅",
            "content": "汉宫娇额倦涂黄。试新妆。立昭阳。萼绿仙姿，高髻碧罗裳。翠袖卷纱闲倚竹，暝云合，琼枝荐暮凉。璧月浮香。摇玉浪，拂春帘，莹绮窗。冰肌夜冷滑，无粟影，转斜廊。冉冉孤鸿，烟水渺三湘。青鸟不来天也老，断魂些，清霜静楚江。",
            "comment": ""
        }
    ]
}