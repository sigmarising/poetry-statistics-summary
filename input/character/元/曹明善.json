{
    "dynasty": "元",
    "author": "曹明善",
    "poems": [
        {
            "title": "喜春来",
            "content": "春云巧似山翁帽，古柳横为独木桥。风微尘软落红飘，沙岸好，草色上罗袍。",
            "comment": "【注释】此其一。"
        },
        {
            "title": "喜春来",
            "content": "春来南国花如绣，雨过西湖水似油。小瀛洲外小红楼，人病酒，料自下帘钩。",
            "comment": "【注释】此其二。"
        },
        {
            "title": "三棒鼓声频",
            "content": "先生醉也，童子扶者。有诗便写，无酒重赊，山声野调欲唱些，俗事休说。问青天借得松间月，陪伴今夜。长安此时春梦热，多少豪杰，明朝镜中头似雪，乌帽难遮。星般大县儿难弃舍，晚入庐山社。比及眉未攒，腰已折，迟了也去官陶靖节！",
            "comment": ""
        }
    ]
}