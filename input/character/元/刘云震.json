{
    "dynasty": "元",
    "author": "刘云震",
    "poems": [
        {
            "title": "太常引 以上四首见困学齐杂录",
            "content": "耽耽九虎隔重关。到天上，却空还。回首谢尘寰。问今日、谁人姓韩。瓜田蔬圃，竹溪松径，何地不堪闲。且莫问长安。比蜀都、原来更难。",
            "comment": ""
        },
        {
            "title": "浣溪沙",
            "content": "粉署含香旧有名。庖刀试手便峥嵘。并州人物未飘零。父老共传新政好，儿童都道长官清。十分和气满春城。",
            "comment": ""
        },
        {
            "title": "太常引",
            "content": "东湖亭下簇金鞍。四座浃青欢。人物画中看。只枉了、刘郎鬓斑。花枝袅娜，酒杯潋滟，全不放春闲。丝竹旧东山。畅好个、风流谢安。",
            "comment": ""
        },
        {
            "title": "念奴娇 都城元夜",
            "content": "景龙天气，正余料峭，□□帘幕。万斛金莲光不夜，香满云间楼阁。金钉频敲，绿帘高揭，应为黄昏约。霜娥无恙，唤人依旧飘泊。却恨鸟兔无情，把人青鬓，白恁星星却。千古繁华行乐地，谁笑谁歌谁酌。北海尊�啵�东山丝竹，梦里扬州鹤。客窗无寐，故人谁念萧索。",
            "comment": ""
        }
    ]
}