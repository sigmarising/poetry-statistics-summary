{
    "dynasty": "元",
    "author": "王＊",
    "poems": [
        {
            "title": "满庭芳",
            "content": "在俗修真，居尘出世，当以悟性为先。处心清静，常守定中禅。见素少思寡欲，忘人我、随分安然。行藏处，潇潇洒洒，渴饮倦来眠。问归根复命，还须立鼎，炼汞烹铅。遇采铅时节，把火先扇。握固则云藏烟聚，运动则斗转星旋。半时内，玄机成象，月白照青天。",
            "comment": ""
        },
        {
            "title": "水调歌头 授混中子口诀",
            "content": "大道本无象，真性亦非空。其中造化有无，无有混玄同。透得玄关一窍，便好回头下手，静里要勤工。配合些儿妙，朝暮用屯蒙。采真铅，炼真汞，复真宗。阳生半夜，重关深锁倒骑龙。运起周天火候，流戊擒精就己，三性会元宫。朗朗超今古，神应妙无穷。",
            "comment": ""
        },
        {
            "title": "沁园春 三教一理",
            "content": "道曰金丹，儒曰太极，释曰玄珠。矧三教之道，本来同祖，心存至德，性悟真如。阖＊辟机关，抽添运用，返照回光复本初。休分别，那些儿妙处，无字称呼。虚中状若蓬壶。寂静形忘一也无。问三教根宗，谷神不死，灵源澄彻，诚意如愚。五气朝元，五常合一，五眼圆明烁太虚。仙儒佛，派殊而理一，到底同途。",
            "comment": ""
        },
        {
            "title": "沁园春 赠混真子只诀",
            "content": "道隐无名，包含万象，总在身心。若一言勘破，本来面目，不生不灭，耀古腾今。返照回光，存神绝念，直下承当莫外寻。忠言守，这些儿妙处，至理玄深。真中不许容针。好把阳炉炼浊阴。待阳生冬至，重门深锁，鸟乌飞兔走。虎啸龙吟。片饷回旋，半时交＊，大地山河尽变金。超三界，作蓬莱仙子，寒暑无侵。",
            "comment": ""
        },
        {
            "title": "挂金索",
            "content": "三更鸡叫，冬至阳初动。取坎填离，直向泥丸送。火运周天，炉内铅投汞。九转丹成，白雪飞仙洞。",
            "comment": ""
        },
        {
            "title": "满江红",
            "content": "太极浑沦，才开口、便分仁义。把清真支离，大道已废。世事机谋求愈远，人情往复相牵系。都不如、收拾早回头，安心意。是非场，急回避。人我山，俱抛弃。这修道工夫，专柔其气。万物抽添明进退，神炉静默牢封闭。得一火、炼出个金刚，超天地。",
            "comment": ""
        },
        {
            "title": "西江月 以上见还真集卷下",
            "content": "入室先知下手，安炉要会施工。癸生急采向黄中。逆把天轮旋动。赤子飞神入海，苍龙骑上南宫。片时啸咏下瑶空。十极神仙皈奉。",
            "comment": ""
        },
        {
            "title": "挂金索",
            "content": "二更清净，心要常虚守。默默回光，照见无中有。赶退群魔，振地金狮吼。顷刻功成，便与天齐寿。",
            "comment": ""
        },
        {
            "title": "沁园春 牧",
            "content": "赤脚蓬头，蓑衣＊箬笠，随处安然。守无角牛儿，不离左右。同行同住，同坐同眠。常在家山，匀调水草，拗性之时着一鞭。牧回处，看辽天鼻孔，软索低牵。闲来渴饮灵泉。把短笛横吹下岭前。喜牛儿安静，清风凉彻，放开心地，万事由天。彼此相忘，形神俱妙，花满前村水满川。真消息，有世人问我，起手擎拳。",
            "comment": ""
        },
        {
            "title": "沁园春 龙",
            "content": "静藏深渊，动游碧落，灵妙潜通。遇时至神知，乘阳便起，雷轰电制掣，雾霭云从。展尾昂头，穿山透石，一举冲霄气势雄。神威烈，把黄河倒卷，白浪翻空。须臾霖雨漂洪。却都在天瓢一滴中。发通身＊火焰＊，飞光走焰，山精鬼怪，绝迹潜踪。变化无方，去来无碍，自得乾坤造化功。功成后，但归心明主，永效年丰。",
            "comment": ""
        },
        {
            "title": "沁园春 虎",
            "content": "生在西山，常居东谷，出没无时。向枯树岩前，幽泉涧畔，饥＊渴饮，饱暖随宜。一任纵横，平生勇猛，走入丛林万木披。谁知得。但无忧无＊餐渴饮，饱暖随宜。一任纵横，平生勇猛，走入丛林万木披。谁知得。但无忧无惧，断绝狐疑。等闲剔起双眉。有万里风生八面威。自踏叶巡山，不离元所，一灵不昧，百兽皈依。跳下悬崖，咆哮振地，月白山寒水满溪。收牙爪，且藏身遁迹，独步云归。",
            "comment": ""
        },
        {
            "title": "西江月",
            "content": "静里含光默默，玄中调息绵绵。真空洞彻量无边。亲见本来身面。虽是虚灵不昧，也须添汞抽铅。常加水火鼎炉煎。便有神光发现。",
            "comment": ""
        },
        {
            "title": "炼丹砂",
            "content": "学道不难知。都在人为。须凭玄牝立根基。以坎填离无间断，得造希夷。神＊静相依。龙虎皈随。无中养就个婴儿。迸破顶门神出现，烁烁光",
            "comment": ""
        },
        {
            "title": "沁园春 樵",
            "content": "家住孤峰，门临曲涧，木作横桥。与世事相违，心求活计，蓑衣挂体，斧柄悬腰。出入玄关，往来幽径，直上高山采古樵。时攀就，把千枝攒簇，一担平挑。归来快乐逍遥。且放下千斤饮一瓢。这日用家常，随缘随分，今朝明日，自有新条。一曲高歌，三声短笛，遏断行云透碧霄。其中乐，有山猿献果，四皓相招。",
            "comment": ""
        },
        {
            "title": "水调歌头 授回阳子口诀",
            "content": "性本无修证，命乃有施为。了明此理，道凭玄牝作根基。要得谷神不死，好住西南村里，更莫起狐疑。动静分双用，下手要知时。＊真空，调真息，运真机。铅生汞产，封闭丹炉炼紫芝。拨转银河斗柄，抽出坎中一画，直去补南离。行满功成日，飞步上天墀。",
            "comment": ""
        },
        {
            "title": "西江月",
            "content": "离位翻为姹女，坎宫却是婴儿。自因两个隔东西。始用黄婆通意。每遇阳生冬至，方能夫唱妻随。一时齐会赴瑶池。共饮刀圭欢戏。",
            "comment": ""
        },
        {
            "title": "百字令 儒宗",
            "content": "圣人传道，执其中、妙在惟精惟一。放则周流弥六合，卷则退藏于密。格物致知，正心诚意，静里包皇极。居仁由义，应机不费毫力。四时天地同参，火符合候，默默存真息。三五归元至德纯，保合太和冲溢。体用一原，显微无间，尽性穷端的。死生勘破，到头还是空寂。",
            "comment": ""
        },
        {
            "title": "沁园春 渔",
            "content": "不种田园，投闲江海，远绝尘踪。保一家性命，扁舟为屋，随机应舵，逐浪乘风。九曲江头，三元潭里，直把银钩堕水中。波深底，把金鳞钓出，回棹孤峰。三男三女和同。向砂锅净洗热炉烘。或敲冰煮茗，渴饮一碗，得鱼换酒，共酌三钟。蓑衣解开，箬笠放下，醉唱升平月满篷。江天阔，看一篙点处，粉碎虚空。",
            "comment": ""
        },
        {
            "title": "西江月",
            "content": "悟性无生无灭，采铅有去有来。两般灵物结成胎。云气常浮宝盖。终日和光混俗，任时随处宽怀。清风明月满蓬莱。睹破虚空无碍。",
            "comment": ""
        },
        {
            "title": "沁园春 真风子",
            "content": "自小颠狂，平生落魄，放浪飘蓬。把三教玄机，从根识破，包含万象，混沌家风。问释谈机，问儒说理，问道言丹守个中。无拘执，但闲来捉虎，怒后擒龙。不分南北西东。信步逍遥到处通。向太华峰头，瑶池会上，诗吟万字，酒饮千钟。足下云生，袖中雷起，剑吐寒光射九重。真风子，出乾坤之外，劈碎虚空。",
            "comment": ""
        },
        {
            "title": "沁园春 耕",
            "content": "八口之家，五亩之宅，树之以桑。买吴牛十角，拖犁拽耙，耕翻大地，泼草开荒。下种依时，移苗应候，裁向中田灌水浆。灵苗长，看盈畴遍野，处处风光。秋来雨顺时康。有黍米凝珠滴露香。向六时勤顾，三更不睡，呼男呼女，采取回仓。击坏讴歌，烹鸡酌酒，妇乐夫＊饮一觞。无他事，但存诚守朴，稽首义欢饮一觞。无他事，但存诚守朴，稽首羲皇。",
            "comment": ""
        },
        {
            "title": "挂金索",
            "content": "一更端坐，下手调元＊。混沌无言，绝念存真意。呼吸绵绵，配合居中位。拨转些儿，黍米藏天地。",
            "comment": ""
        },
        {
            "title": "挂金索",
            "content": "四更安乐，万事都无想。水满华池，浇灌灵根长。静里乾坤，仙乐频频响。道大冲虚，名挂黄金榜。",
            "comment": ""
        },
        {
            "title": "西江月",
            "content": "学道先明玄牝，修真须用工夫。三般药物不偏枯。也要坚刚一悟。月下擒来玉兔，海中捉出金鸟乌。半时运火入坤炉。炼得神丹坚固。",
            "comment": ""
        },
        {
            "title": "百字令 道宗 此下有金字经五首乃曲调，因删",
            "content": "修真立鼎，炼金丹、只用三般灵药。冬至阳生忙下手，采至阳生忙下手，采取也须斟酌。抽坎填离，流精进火，正轴旋匡廓。赤子乘龙，一时骑上南＊。乾宫交＊归来，虎龙降伏，夫妇同＊乐。巽户双开大火然，九转丹凝帝薄。玄谷风生，性天云取也须斟酌。抽坎填离，流精进火，正轴旋匡廓。赤子乘龙，一时骑上南岳。乾宫交＊归来，虎龙降伏，夫妇同欢乐。巽户双开大火然，九转丹凝旁薄。玄谷风生，性天云散，万道神光烁。行功完满，他年回驾鸾鹤。",
            "comment": ""
        },
        {
            "title": "沁园春 全真家风",
            "content": "不恋功名，不求富贵，不惹闲非。盖一间茅屋，依山傍水，甘贫守道，静掩柴扉。读会丹经，烧残宝篆，终日逍遥任自为。真堪悦，遇饥来吃饭，冷即穿衣。个中消息谁知。自里面惺惺外若痴。且藏锋挫锐，先人后己，和光混俗，岂辨高低。处世随缘，乐天知命，白雪壶中配坎离。时来到，与十洲仙子，同驾云归。",
            "comment": ""
        },
        {
            "title": "炼丹砂",
            "content": "学佛＊玩真空。要识玄中。虚灵不昧是根宗。无色声香味触法，赤骨身穷。应变利机锋。三界圆通。木人石女笑春风。大地山河归一粟，广纳",
            "comment": ""
        },
        {
            "title": "百字令 释宗",
            "content": "真宗顿悟，理幽微、了了无言可说。旷劫至今全体具，湛寂元无生灭。拂尘拈花，穿衣吃饭，＊觌面分明泄。头头皆是，何须特地差别。为言向上家风，纤锋快利，透石刚如铁。三界圆通无所住，随处应机明彻。芥纳须弥，珠含罔象，朗耀悬秋月。寸丝不挂，即同诸佛齐列。",
            "comment": ""
        },
        {
            "title": "沁园春 赠龚全美口诀",
            "content": "一穷玄关，非高非下，正在当中。得真师指点，方知此穷，不居南北，不属西东。默默内观，绵绵静守，道满虚无浩气冲。难言说，一星儿消息，天地根宗。先须握定雌雄。天癸生时鼓巽风。把铅炉封固，飞神海底，中抽坎画，去补离宫。进火退符，流珠复位，十转回轮一气通。灵胎结，待功成行满，独步瑶空。",
            "comment": ""
        },
        {
            "title": "挂金索 以上五首见混然子崔公入药镜注解",
            "content": "五更月落，渐觉东方晓。谷里真大人，已见分明了。玉户鸾骖，金顶龙蟠绕。打破虚空，万道金光皎。",
            "comment": ""
        },
        {
            "title": "满江红 示众",
            "content": "一点灵光，因形降、来居心窍。本玄玄幽微，朗朗晃耀。只为贪生多爱欲，渐教习性忘真妙。算不如、直下早收头，回光照。悟真机，存三要。炼银铅，烧金铫。这复命归根，虎龙吟啸。海底风生铁马驰，山头月落金鸡叫。三年九载整工夫，超尘表。",
            "comment": ""
        }
    ]
}