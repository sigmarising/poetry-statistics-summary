{
    "dynasty": "元",
    "author": "章凯",
    "poems": [
        {
            "title": "沁园春 武夷行迹 武夷山志卷二十二",
            "content": "过了秋风，梅口渐开，山人好归。问近来何事，半成迂阔，半添疏懒，半带憨痴。学剑不成，学书无味，却要寻仙人武夷。这些事，莫粗忒煞，恐是难为。分明说与人知。老谷子胸中奇尽奇。有真炉真鼎，龙盘虎踞，真离真坎，兔走鸟飞。待办数椽，山中静坐，却向无中生个儿。休轻笑，看他年华表，鹤有来时。",
            "comment": ""
        }
    ]
}