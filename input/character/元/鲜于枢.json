{
    "dynasty": "元",
    "author": "鲜于枢",
    "poems": [
        {
            "title": "念奴娇 八咏楼 词品卷五",
            "content": "长溪西注，似延平双剑，千年初合。溪上千峰明紫翠，放出群龙头角。潇洒云林，微茫烟草，极目春洲阔。城高楼迥，恍然身在寥廓。我来阴雨兼旬，滩声怒起，日日东风恶。须待青天明月夜，一试岩维佳作。风景不殊，溪山信美，处处堪行乐。休文何事，年年多病如削。",
            "comment": ""
        },
        {
            "title": "水龙吟 拱北楼呈汉臣学士 郁氏续书画题跋记",
            "content": "倚空金碧崔嵬，凤山直下如拳小。仰瞻天阙，北辰不动，众星环绕。唤起群聋，铜龙警夜，灵鼍催晓。自鸱夷去后，狂澜未息，从此压，潮头倒。回睨呀然双璧，问遗踪劫灰如扫。三吴形胜，千年壮观，地灵天巧。航海梯山，献琛效贡，每繇斯道。惜无人健笔，载歌谣事，诧东南好。",
            "comment": ""
        },
        {
            "title": "满江红 强村从书用善本书室藏钞本汉泉乐府",
            "content": "诗酒名场，人都羡、紫髯如戟。今已矣，星星满颔，不堪重摘。衰老自知来有渐，穷愁谁道寻无迹。笑刘郎、辛苦觅仙方，终无益。东逝水，西飞日。年易失，时难得。赖此身健在，寸阴须惜。生死百年朝有暮，盛衰一理今犹昔。问人间、谁是鲁阳戈，杯中物。丑，幸乞一笑，鲜于枢顿首。珊瑚木难卷八",
            "comment": ""
        },
        {
            "title": "鹊桥仙 珊瑚网法书题跋卷九",
            "content": "青天无数。白天无数。绿水绕湾无数。灞陵桥上望西川，动不动、八千里路。来时春暮。去时秋暮。归去又还春暮。人生七十古来稀，好相看",
            "comment": ""
        },
        {
            "title": "句",
            "content": "一官屡厄黄杨闰。",
            "comment": ""
        }
    ]
}