{
    "dynasty": "元",
    "author": "高明",
    "poems": [
        {
            "title": "赋幽慵斋",
            "content": "闭门春草长，荒庭积雨余。青苔无人扫，永日谢轩车。清风忽南来，吹堕几上书。梦觉闻啼鸟，云山满吾庐。安得嵇中散，尊酒相与娱。",
            "comment": ""
        },
        {
            "title": "暮春即事",
            "content": "杨柳楼前白鼻騧，金鞍被了唤名娃。重帘深处无风雨，肯信春寒瘦杏花。",
            "comment": ""
        },
        {
            "title": "岳祠",
            "content": "莫向中原叹黍离，英雄生死系安危。内庭忽下班师诏，绝漠全收大将旗。父子一门甘仗节，山河千里竟分支。孤臣尚有埋身地，二帝游魂更可悲!",
            "comment": ""
        },
        {
            "title": "宿先公房晓起偶成",
            "content": "晓雨池上来，微风动寒绿。幽人睡初起，开窗见修竹。西山带曾云，隐隐出林木。境寂尘自空，虑淡趣常足。独坐无晤言，流泉下深谷。",
            "comment": ""
        },
        {
            "title": "鹧鸪天 题顾氏景筠堂 明词综卷一",
            "content": "绿玉参差傍短楹。高堂清梦已冥冥。满枝只带湘灵点，一曲空听秦凤鸣。天莫问，物多情。此君潇洒若平生。风声月色来亭榭，老泪年来湿几",
            "comment": ""
        }
    ]
}