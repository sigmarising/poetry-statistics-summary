{
    "dynasty": "元",
    "author": "杨果",
    "poems": [
        {
            "title": "太常引 送商参政西行 以上二首见元草堂诗余",
            "content": "一杯聊为送征鞍。落叶满长安。谁料一儒冠。直推上、淮阴将坛。西风旌旄，斜阳草树，雁影入高寒。且放酒肠宽。道蜀道、而今更难。",
            "comment": ""
        },
        {
            "title": "小桃红",
            "content": "采莲湖上棹船回，风约湘裙翠，一曲琵琶数行泪。望君归，芙蓉开尽无消息。晚凉多少，红鸳白鹭，何处不双飞。",
            "comment": ""
        },
        {
            "title": "越调·小桃红",
            "content": "碧湖湖上采芙蓉，人影随波动，凉露沾衣翠绡重。月明中，画船不载凌波梦。都来一段，红幢翠盖，香尽满城风。",
            "comment": ""
        },
        {
            "title": "太常引",
            "content": "长渊西去接连昌。无日不花香。云雨楚山娘。自见了、教人断肠。弦中幽恨，曲中私语，孤凤怨离凰。刚待不思量。兀谁管、今宵夜长。",
            "comment": ""
        },
        {
            "title": "太常引",
            "content": "一杯聊为送征鞍。落叶满长安。谁料一儒冠，直推上，淮阴将坛。西风旌旄，斜阳草树，雁影入高寒且放酒肠宽，道蜀道，而今更难。?",
            "comment": ""
        },
        {
            "title": "摸鱼儿 同遗山赋雁丘 花草粹编卷十二",
            "content": "怅年年。雁飞汾水，秋风依旧兰渚。纲罗惊破双栖梦，孤影乱翻波素。还碎羽。原作醉兴，从词综改算古往今来，只有相思苦。朝朝暮暮。想塞北风沙，江南烟月，争忍自来去。埋恨处。依约并门路。一丘寂寞寒雨。世间多少风流事，天也有心相妒。休说与。还却怕、有情多被无情误。一杯会举。待细读悲歌，满倾清泪，为尔酹黄土。",
            "comment": ""
        },
        {
            "title": "小桃红",
            "content": "采莲人和采莲歌，柳外兰舟过，不管鸳鸯梦惊破。夜如何？有人独上江楼卧。伤心莫唱，南朝旧曲，司马泪痕多。",
            "comment": ""
        },
        {
            "title": "洛阳怀古",
            "content": "洛阳云树郁崔嵬，落日行人首重回。山势忽从平野断，河声偏傍故宫哀。《五噫》拟逐梁鸿去，六印休惊季子来。惆怅青槐旧时路，年年无数野棠开。",
            "comment": ""
        }
    ]
}