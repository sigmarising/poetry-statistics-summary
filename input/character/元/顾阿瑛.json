{
    "dynasty": "元",
    "author": "顾阿瑛",
    "poems": [
        {
            "title": "青玉案 彦成以他故去，作此怀之 读画齐本玉",
            "content": "春寒侧侧春阴薄。整半月，春萧索。旭日朝来升屋角。树头幽鸟，对调新语，语罢双飞却。红入花腮青入萼。尽不爽花期约。可恨狂风空做恶。晓来一阵，晚来一阵，难道都吹落。",
            "comment": ""
        },
        {
            "title": "水调歌头 天香词",
            "content": "金粟缀仙树，玉露浣人愁。谁道买花载酒，不似少年游。最是宫黄一点，散下天香万斛，来自广寒秋。蝴蝶逐人去，双立凤钗头。向尊前，风满袖，月盈钩。缥缈羽衣天上，遗响遏云流。二十五声秋点，三十六宫夜月，横笛按伊州。同蹑彩鸾背，飞过小红楼。",
            "comment": ""
        },
        {
            "title": "蝶恋花 三月二十日，陈浩然招观音山，宴张",
            "content": "曲，郯云台为之心醉，口占春江暖涨桃花水。画舫珠帘，载酒东风里。四面青山青似洗。白云不断山中起。过眼韶华浑有几。玉手佳人，笑把琵琶理。枉杀云台标外史。",
            "comment": ""
        },
        {
            "title": "清平乐 题桐花道人卷  桐花道人吴国良雪中",
            "content": "留玉山中数日，今日始晴，相与同坐雪巢，以铜博山，焚古龙涎，酌雪水，烹藤茶，出万壑雷琴，听清癯生陈维允弹石泉流水调，道人复以碧玉箫作清平乐，虚室生白，尘影不动，清思不能已已。道人出所揣卷索和民瞻石先生所制清平乐词，予遂以紫玉池试想花烟，书以赠之，且邀座客郯云台同和，时至正十年腊月二十二日也凤箫声度。十二瑶台暮。开遍琼花千万树。才入谢家诗句。仙人酌我流霞。梦中知在谁家。酒醒休扶上马，为君一洗筝琶。",
            "comment": ""
        }
    ]
}