{
    "dynasty": "元",
    "author": "黄澄",
    "poems": [
        {
            "title": "绮罗香 草 词品卷六",
            "content": "绡帕藏春，罗裙点露，相约莺花丛里。翠袖拈芳，香沁笋芽纤指。偷摘遍、绿迳烟霏。悄攀下、画阑红紫。扫花阶、褥展芙蓉，瑶台十二降仙子。芳园清画乍永，亭上吟吟笑语，妒＊夸丽。夺取筹多，赢得玉当瑜珥。凝素靥、香粉添娇，映黛眉、淡黄生喜。绾胸带、空系宜男，情郎归也",
            "comment": ""
        },
        {
            "title": "卖花声 词品卷六",
            "content": "人过天街，晓色担头红紫。满筠筐、浮光浪蕊。画楼睡醒，正眼横秋水。听新腔、一声催起。吟红叫白，报道蜂儿知未。隔东西、余音软美。迎门争买，早斜簪云髻，助春娇、粉香帘底。",
            "comment": ""
        }
    ]
}