{
    "dynasty": "元",
    "author": "耶律楚材",
    "poems": [
        {
            "title": "过济源登裴公亭用闲闲老人韵",
            "content": "山接青霄水浸空，山光滟滟水溶溶。风回一镜揉蓝浅，雨过千峰泼黛浓。",
            "comment": ""
        },
        {
            "title": "赠五台长老",
            "content": "高冈登陟马玄黄，落日西风过晋阳。道士忻迎捧林果，儒冠远迓挈壶浆。五台强壮头如雪，开化轻安鬓未霜。谁会二师深密意，赵州元不下禅床。",
            "comment": ""
        },
        {
            "title": "庚辰西域清明",
            "content": "清明时节过边城，远客临风几许情。野鸟间关难解语，山花烂熳不知名。蒲萄酒熟愁肠乱，玛瑙杯寒醉眼明。遥想故园今好在，梨花深院鹧鸪声。",
            "comment": ""
        },
        {
            "title": "鹧鸪天",
            "content": "花界倾颓事已迁，浩歌遥望意茫然。江山王气空千劫，桃李春风又一年。横翠嶂，架寒烟。野花平碧怨啼鹃。不知何限人间梦，并触沈思到酒边?",
            "comment": ""
        },
        {
            "title": "鹧鸪天 题七真洞 词综卷三十三",
            "content": "花草倾颓事已迁。浩歌遥望意茫然。江山王气空千劫，桃李春风又一年。横翠嶂，架寒烟。野花平碧怨啼鹃。不知何限人间梦，并触沉思到酒",
            "comment": ""
        },
        {
            "title": "过阴山和人韵",
            "content": "阴山千里横东西，秋声浩浩鸣秋溪。猿猱鸿鹄不能过，天兵百万驰霜蹄。万倾松风落松子，郁郁苍苍映流水。 六丁何事夸神威，天台罗浮移到此。云霞掩翳山重重，峰峦突兀何雄雄。古来天险阻西域，人烟不与中原通。 细路萦纡斜复宜，山角摩天不盈尺。溪风萧萧溪水寒，花落空山人影寂。四十八桥横雁行，胜游奇观真非常。 临高俯视千万仞，令人凛凛生恐惶。百里镜湖山顶上，旦暮云烟浮气象。山南山北多幽绝，几派飞泉练千丈。 大河西注波无穷，千溪万壑皆会同。君成绮语壮奇诞，造物缩手神无功。山高四更才吐月，八月山峰半埋雪。 遥思山外屯边兵，西风冷彻征衣铁。",
            "comment": "【注释】[创作背景]此诗为作者扈从西征过阴山时依韵和全真教祖丘处机诗而作。 [难词注释]⑴猿猱句：猿猱，泛指猴类。鸿鹄，泛指飞鸟。全句化用李白〈蜀道难〉诗意：「黄鹤之飞尚不得过，猿猱欲度愁攀援。」⑵天兵：王师，指成吉思汗西征的大军。霜蹄：代指黎明前出征的战马。⑶六丁：道教神名。为天帝所役使，能行风雷，制鬼神。此指阴山之神。⑷天台句：为阴山兼有天台山（在今浙江）、罗浮山（在今广东）之胜。⑸四十八桥：言桥梁之多。四川南川县有水名四十八渡，两山壁立，水势回环，共四十八渡。此指山溪之曲折。横雁行：指桥梁横列，如雁飞之行列。⑹镜湖：如镜的湖泊，由天山冰雪融化而成。⑺练：白色的丝帛。此言飞泉如练。 ⑻大河：从「西征」看，当指今伊犁河。⑼会同：古代诸侯朝天子曰会，众见曰同。此指泉水汇集。⑽君：指原诗作者丘处机。"
        },
        {
            "title": "过夏国新安县",
            "content": "昔年今日度松关，车马崎岖行路难。瀚海潮喷千浪白，天山风吼万林丹。气当霜降十分爽，月比中秋一倍寒。回首三秋如一梦，梦中不觉到新安。",
            "comment": ""
        }
    ]
}