{
    "dynasty": "元",
    "author": "王特起",
    "poems": [
        {
            "title": "梅花引 中州乐府",
            "content": "山之麓。河之曲。一湾秀色盘虚谷。水溶溶。雨ㄨㄨ。有人行李，萧萧落叶中。人家篱落炊烟湿。天外云峰迷淡碧。野云昏。失前村。溪桥路滑，平沙没旧痕。丹枫下。潇湘夜。横披省见王维画。书无声。惨经营。何如幻我，清寒此道行。马头风急催行色。疑是山灵嫌俗客。钓鱼矶。绿蓑衣。有人坐弄，沧浪犹未归。",
            "comment": ""
        },
        {
            "title": "喜迁莺 贺人生第三子 尧山堂外纪卷六十六案",
            "content": "古今三绝。唯郑国三良，汉家三杰。三俊才名，三儒文学，更有三君清节。争似一门三秀，三子三孙奇崛。人总道，赛蜀郡三苏，河东三薛。欢惬。况正是，三月风光，好倾杯三百。子并三贤，孙齐三少，但笃三馀事业。文既三冬足用，名即三元高揭。亲朋庆，看宠加三锡，礼膺三接。",
            "comment": ""
        },
        {
            "title": "喜迁莺 别内 归潜志卷四",
            "content": "东楼欢宴。记遗簪绮席，题诗纨扇。月枕双欹，云窗同梦，相伴小花深院。旧欢顿成陈迹，翻作一番新怨。素秋晚，听阳关三叠，一尊相饯。留恋。情缱绻。红泪洗妆，雨湿梨花面。雁底关河，马头星月，西去一程程远。但愿此心如旧，天也不违人愿。再相见，把生涯分付，药炉经卷。",
            "comment": ""
        },
        {
            "title": "喜迁莺 题郝仙女庙壁 词品卷二",
            "content": "汀洲苹满。记翠笼采采，相将邻媛。苍渚烟生，金支光烂，人在雾绡鲛馆。小鬟顿成云散，罗袜凌波不见。翠鸾远，但清溪如镜，野花留靥。情眷。惊变现。身後神功，丝满吴蚕茧。汉女菱歌，湘妃瑶瑟，香动倚云层殿。彤车载花一色，醉尽碧桃清宴。故山晚，叹流年一笑，人间飞电。",
            "comment": ""
        },
        {
            "title": "喜迁莺 词综卷二十六案花草粹编卷十一，依",
            "content": "登山临水。正桂岭瘴开，苹洲风起。玄鹤高翔，苍鹰远击，白鹭欲飞还止。江上层波似练，沙际行人如蚁。目断处，见遥峰簇翠，残霞浮绮。千里。关塞远，雁阵不来，犹把阑干倚。数叠悲笳，一行征旆，城郭几番成毁。白塔前朝陵寝，青嶂故都营垒。念往事，但寒烟满目，愁蝉盈耳。绝、 登山临水四首，仅第一首玉楼欢宴注引归潜志， 作王正之。其馀三",
            "comment": ""
        }
    ]
}