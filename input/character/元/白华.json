{
    "dynasty": "元",
    "author": "白华",
    "poems": [
        {
            "title": "满庭芳 示刘子新 永乐大典卷一万三千三百四",
            "content": "光禄池台，将军楼阁，十年一梦中间。短衣匹马，重见镇州山。内翰当年醉墨，纱笼在、高阁依然。今何夕，灯前儿女，飘荡喜生还。衣冠初北渡，几人能得，对酒常闲。算唯君日日，陶写余欢。得陇且休望蜀，南山卧、白额黄班。茅檐底，男儿未老，勋业后来看。",
            "comment": ""
        }
    ]
}