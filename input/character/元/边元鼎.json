{
    "dynasty": "元",
    "author": "边元鼎",
    "poems": [
        {
            "title": "村舍",
            "content": "何事区区守一丘，春花过了月明秋。等闲浊洒篱边兴，寂寞寒花雨里愁。不识故人今在否，每思前事隔重游。西风又是青山晚，落叶无声水自流。",
            "comment": ""
        },
        {
            "title": "暮钟",
            "content": "落日行人断，深秋暝雨残。一声烟树外，千里暮山寒。倦鸟方知止，哀猿冷未安。萧萧风叶下，时有野僧还。",
            "comment": ""
        },
        {
            "title": "八月十四日对酒",
            "content": "梧桐叶凋辘轳井，万籁不动秋宵水。金杯泻酒艳十分，酒里华星寒炯炯。须臾蟾蜍弄清影，恍然不是人间景。金波谈荡桂树横，孤在玻璃千万顷。玻璃无限月光冷，澒洞一色无纤颖。清风飒飒四坐来，坎入羲皇醉中境。醉中起歌歌月光，月光不语空自凉。月光无情本无恨，何事对我空茫茫。我醉只知今夜月，不是人间世人月。一杯美酒蘸清光，常与边生旧交结。亦不知天地宽与窄、人事乐与哀，仰看孤月一片白，玉露泥泥从空来。直须卧此待鸡唱，身外万事徒悠哉。",
            "comment": ""
        },
        {
            "title": "新居",
            "content": "镜里岩花落涧泉，对窗青壁便参天。几当雪月开春酒，时有松风入夜弦。远斸山田多种黍，稀经城市少言钱。平生谩忽王公贵，俯仰村邻更可怜。",
            "comment": ""
        }
    ]
}