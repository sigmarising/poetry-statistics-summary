{
    "dynasty": "元",
    "author": "华幼武",
    "poems": [
        {
            "title": "满庭芳 元霄和元  见寄",
            "content": "万井笙歌，满城灯火，元宵预庆丰年。欢声鼎沸，人气结春烟。天外冰轮缓转，画楼上、玉漏迟传。鳌山耸，香车宝马，腾踏九重天。华堂深几许，朱帘半揭，翠幕垂边。似蓬莱宫阙，洞府真仙。醉倒歌＊舞褥，风流处、玉笋金莲。争知道，十年兵＊，把酒酹风前。",
            "comment": ""
        },
        {
            "title": "百字令 为彦弘母夫人寿 以上三首见淡生堂抄",
            "content": "人生七十，都道是、自古世间稀有。今日华堂，阿弥初度，更绵绵增寿。花柳呈妍香云霭，正好暮春时候。江山如画，百年风景依旧。最喜兰玉森森，彩衣齐拜，舞埙＊迭奏。罗绮香中蟠桃熟，争献瑶池王母。愧忝姻联倚庄椿，琼树岁寒长久。歌词一阕，敬称千岁春酒。",
            "comment": ""
        },
        {
            "title": "清平乐 又和元  春梦",
            "content": "晓莺声里。睡思酣犹美。旖旎红娘冰雪体。洛女巫娥浮靡。紫骝踏月嘶风。华裾织翠青葱。归去一场春梦，空吟旧绿新红。",
            "comment": ""
        }
    ]
}