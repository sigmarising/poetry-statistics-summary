{
    "dynasty": "元",
    "author": "邓文原",
    "poems": [
        {
            "title": "三月晦游道场山宿清公房与成父同行二首",
            "content": "绝顶轩窗纳晚哺，下方灯火听钟鱼。天连震泽涵元气，地涌浮图切太虚。凉立松风观石溜，晚寻樵径扣僧庐。孤亭山麓荒苔积，犹想幽人夜读书。",
            "comment": ""
        },
        {
            "title": "三月晦游道场山宿清公房与成父同行二首",
            "content": "涧石萦纡紫竹丛，晴云吹落水晶宫。夜寒身宿群峰顶，花尽春归万木中。傥买山田营破屋，时过僧寺驾孤篷。只应渺渺轩前路，杖履长陪鹤发翁。",
            "comment": ""
        }
    ]
}