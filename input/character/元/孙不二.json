{
    "dynasty": "元",
    "author": "孙不二",
    "poems": [
        {
            "title": "卜算子 辞世 鸣鹤馀音卷之五",
            "content": "握固披衣候。水火频交媾。万道霞光海底生，一撞三关透。仙乐频频奏。常饮醍醐酒。妙药都来顷刻间，九转金丹就。",
            "comment": ""
        },
        {
            "title": "绣薄眉 鸣鹤馀音卷之六",
            "content": "劝人悟。修行脱免三涂苦。明放着跳出门户，谭马丘刘，孙王郝太古。法海慈航，寰中普度。",
            "comment": ""
        }
    ]
}