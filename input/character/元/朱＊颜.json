{
    "dynasty": "元",
    "author": "朱＊颜",
    "poems": [
        {
            "title": "太常引 送乐清宗晦山长陈辅贤",
            "content": "青衫结发聚秋萤。三馆早蜚英。出为主宗盟。总祖述、吾家考亭。相逢台下，卧看秋雁，一笑暮潮平。驿路柳青青。问底事、春风世情。",
            "comment": ""
        },
        {
            "title": "浣溪沙 谢张鲁瞻惠纸笔和来韵",
            "content": "湘管娟娟弱凤翎。霜毛楚楚醉猩英。就中心早可人情。渐老江淹无好梦，输他年少意纵横。只堪闲写换鹅经。",
            "comment": ""
        },
        {
            "title": "菩萨蛮 乌洋观鱼",
            "content": "鲲鹏已向天池徙。＊＊凡曹争尺水。莫信鼓风雷。俱堪作绘材。轻＊风送捷。触网黄金裂。谁谓我非鱼。我知鱼不如。",
            "comment": ""
        }
    ]
}