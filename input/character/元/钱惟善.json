{
    "dynasty": "元",
    "author": "钱惟善",
    "poems": [
        {
            "title": "述怀寄光远并简城南诸友",
            "content": "野人无事久忘机，肯信纷华有是非？花信欲柬莺百啭，麦芒初长雉双飞。书中岁月仍为客，枕上江山屡梦归。归复思君倚深树，不知残雨湿春衣。",
            "comment": ""
        },
        {
            "title": "送陈众仲之官翰林应奉",
            "content": "画鹢齐飞发棹讴，泛江几日过扬州。晓云最白梅花驿，春雨初香杜若洲。一代文章关气运，十年馆阁擅风流。绿波草色连天远，不是寻常送别愁。",
            "comment": ""
        }
    ]
}