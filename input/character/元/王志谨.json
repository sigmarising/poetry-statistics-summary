{
    "dynasty": "元",
    "author": "王志谨",
    "poems": [
        {
            "title": "金人捧露盘 鸣鹤余音卷一",
            "content": "喜乐山村，风月知音，信任岁华交换。终日掩柴门，处幽轩，闲看古书慵倦。住坐从容，独行独步，都把声名断。抱守元阳，情忘境灭，气神和冲，升沉无碍，玉炉炼至宝，欲结清凉，重生温暖。寂寂空空，没空色养，真源返扑，默默熟惯。静静与清清，觉心猿意马，没丝毫乱。放旷无拘，恣情散诞。自在逍遥，行满与功成，得无生，尽他鸟兔走，飞腾休管。世情远。修真之士休宜晚。",
            "comment": ""
        }
    ]
}