{
    "dynasty": "元",
    "author": "唐桂芳",
    "poems": [
        {
            "title": "水调歌头 游武夷和罗庆 武夷山志卷十五",
            "content": "武夷最佳处，晴气碧于蓝。远瞻崖壑溪曲，六六与三三。莫问尘生沧海，休叹鹤归华表，好景且容探。铁笛破龙睡，黑雨满深潭。笑神仙，留蜕骨，阅空岩。几人蹭蹬不遇，太史滞周南。最好擅场老子，笔底文章如许，何必事清谈。暂憩桃花下，白马税飞骖。",
            "comment": ""
        },
        {
            "title": "南乡子 送李仲先还集庆 词综卷三十六",
            "content": "社雨燕交飞。不解行人有别离。明月凤凰台上酒，堪思。天阔云昏海树低。风正一帆迟。帘卷芙蓉江上移。去去霜台消息近，谁知。满眼江山",
            "comment": ""
        }
    ]
}