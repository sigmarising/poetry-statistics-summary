{
    "dynasty": "元",
    "author": "梁曾",
    "poems": [
        {
            "title": "木兰花慢 西湖送春 词品卷六",
            "content": "问花花不语，为谁落，为谁开。算春色三分，半随流水，半入尘埃。人生能几欢笑，但相逢、尊酒莫相催。千古幕天席地，一春翠绕珠围。彩云回首暗高台。烟树渺吟怀。弃一醉留春，留春不住，醉里春归。西楼半帘斜日，怪衔春、燕子却飞来。一枕青楼好梦，又教风雨惊回。",
            "comment": ""
        }
    ]
}