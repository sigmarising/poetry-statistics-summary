{
    "dynasty": "元",
    "author": "安熙",
    "poems": [
        {
            "title": "太常引 和王治书仲安",
            "content": "求田问舍欲婆娑。算无地，不风波。胸次尽嵯峨。世间事、都能几多。登山临水，望花随柳，独此未消磨。便拟借行窝。正齐月、光风气和。",
            "comment": ""
        },
        {
            "title": "酹江月 登古容城有感，城阴则静修刘先生故",
            "content": "天山巨网，尽牢笼、多少中原人物。赵际燕陲空老却，千仞岩岩苍壁。古柏萧森，高松偃蹇，不管飞冰雪。慕膻群蚁，问君谁是豪杰。重念禹迹茫茫，免狐荆棘，感慨悲歌发。累世兴亡何足道，等是轰蚊飞灭。湖海襟怀，风云壮志，莫遣生华发。中天佳气，会须重见明月。",
            "comment": ""
        },
        {
            "title": "酹江月 前日归途，偶记和仲欲把锄  门人愿",
            "content": "独喜其先得我心之所同也。中夕不寐，卒而成章，写寄和仲，可为后日相见一笑。大德乙巳上元日神峰野客书世途艰阻，正堪悲、万里清秋摇落。况复乾坤还闭物，奚啻切床肤剥。消长盈虚，循环反覆，夜半惊孤鹤。东君着意，惠风先到岩壑。悦亲原有清欢，簟瓢食饮，不害贫家乐。多病留侯空自苦，惭愧长身诸葛。先手躬耕，卧龙冈上，准备丰年获。豚蹄社鼓，几时同醉寥廓。",
            "comment": ""
        },
        {
            "title": "石州慢 寄题龙首峰",
            "content": "龙蟠虎踞，朝楚暮秦，世路艰蹇。夕阳淡淡余晖，阊阖九重天远。千秋万古，先天消长图深，何人解识兴亡本。夜鹤渺翩翩，尽平林鸦满。萧散。不须黄鹤，遗书不用，洪崖相挽。苍狗浮云，平日惯开青眼。拟将书剑，西山采蕨食薇，自应不属春风管。只恐汝山灵，怪先生来晚。",
            "comment": ""
        },
        {
            "title": "鹊桥仙 强村丛书用善本书室藏钞默庵文集本",
            "content": "徘徊尊俎。徜徉笑语。俯仰乾坤今古。世间豪杰数元龙，想未识、圣门风度。也非学圃。也非怀土。静看落花风雨。安排便买钓鱼蓑，□底是",
            "comment": ""
        }
    ]
}