{
    "dynasty": "元",
    "author": "许谦",
    "poems": [
        {
            "title": "莫过东津馆",
            "content": "薄莫下东津，滩急舟剧箭。渔灯互明灭，陇月时隐见。清飔从东来，凉气袭我面。目送两山青，天长净如练。",
            "comment": ""
        },
        {
            "title": "祝英台 次韵潘明之秋思",
            "content": "上帘钩，开砚匣，诗兴在风柳。磊块胸怀，临镜谩搔首。看他冉冉来鸿，匆匆归燕，时不再、且须倾酒。钓鳌手。无奈万里烟波，空舟竟何有。未卜行藏，心事几凭牖。最宜野月穿窗，山云拥户，个中乐、有人知否",
            "comment": ""
        },
        {
            "title": "冯公岭",
            "content": "层峦叠嶂危相倚，乱石飘风涌秋水。寒松荒草间苍黄，照眼峥嵘三十里。初如井底观天门，一峰巍然中独尊。萦回百折至绝顶，俯视众岭来儿孙。人言此山插霄汉，马不容鞭仆夫叹。攀援何异蜀道难，气竭神疲背流汗。熟视徐行路觉平，心宽意适步更轻。志须预定自远到，世事岂得终无成？我来正直穷冬月，倚秋岩前嚼松雪。午店烟生野饭香，阳坡日近梅花发。寄语悠悠行路人，乾坤设险君勿嗔。胸中芥蒂未尽去，须信坦道多荆楱。",
            "comment": ""
        },
        {
            "title": "三月十五夜登迎华观",
            "content": "夜深来此倚阑干，千里楼台俯首看。月到天中花影正，露零平地草光寒。气清更觉山川近，意远从知宇宙宽。长啸一声云外落，几家儿女梦初残。",
            "comment": ""
        },
        {
            "title": "蝶恋花 正月十一日 以上二首见白云文集卷四",
            "content": "杨柳池塘春信早。帘卷东风，犹带余寒峭。暖透博山红雾绕。洞箫扶起歌声杳。初试花冠金凰小。鬓乱钗横，长怯旁人笑。银烛未残尊未倒。",
            "comment": ""
        }
    ]
}