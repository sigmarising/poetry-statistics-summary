{
    "dynasty": "元",
    "author": "许衡",
    "poems": [
        {
            "title": "宿卓水",
            "content": "寒釭挑尽火重生，竹有清声月自明。一夜客窗眠不稳，却听山犬吠柴荆。",
            "comment": ""
        },
        {
            "title": "鹧鸪天 夜寒一作怎得心胸浩气冲",
            "content": "土榻侵寻夜半风。眼羞无睡强朦胧。新诗暗琢拳挛里，往事都思展转中。肤起粟，脊弯弓。须知玉汝是天衷。＊间也去从人乞，怎立当年济世功。一作怎得心胸浩气冲",
            "comment": ""
        },
        {
            "title": "满江红 书怀",
            "content": "亲友留连，都尽道、归程息逼。还可虑、干戈摇荡，路途难厄。万事岂容忙里做，一安惟自闲中得。便相将、妻子抱琴书，青山侧。行与止，吾能识。成与败，谁能测。但＊餐糊口，小窗容膝。桑梓安排投老地，诗书准备传家策。使苏张重起论纵横，心难易。",
            "comment": ""
        },
        {
            "title": "满江红 别大名亲旧 元草堂诗余",
            "content": "河上徘徊，未分袂、孤怀先怯。中年后、此般憔悴，怎禁离别。泪苦滴成襟畔湿　，愁多拥就心头结。倚东风、搔首谩无聊，情难说。黄卷内，消白日。青镜里，增华发。念岁寒交友，故山烟月。虚道人生归去好，谁道美事难双得。计从今、佳会几何时，长相忆。",
            "comment": ""
        },
        {
            "title": "沁园春 东馆路中",
            "content": "自笑平生。一事无成。险阻备经。记丁年去国，干戈扰攘，囗囗囗囗，踪迹飘零。鲁道尘埃，齐封景物，旅况悠悠百恨增。斜阳里，对西风洒泪，魂断青冥。家园未得躬耕。又十载羁栖古魏城。念拙谋难遂，丹心耿耿，韶华易失，两鬓星星。五亩桑田，一区茅舍，快兴溪山理旧盟。桥边柳，安排青眼，待我归程。",
            "comment": ""
        },
        {
            "title": "沁园春 垦田东城 以上强村丛书用明刊鲁齐遗",
            "content": "月下檐西，日出篱东，晓枕睡馀。唤老妻忙起，晨餐供具，新炊藜糁，旧腌盐蔬。饱后安排，城边垦＊，要占苍烟十亩居。闲谈里，把从前荒秽，一旦驱除。为农换却为儒。任人笑、谋月拙更迂。念老来生业，无他长技，欲期安稳，敢避崎岖。达士声名，贵家骄蹇，此好胸中一点无。欢然处，有膝前儿女，几上诗书。",
            "comment": ""
        }
    ]
}