{
    "dynasty": "元",
    "author": "徐逊",
    "poems": [
        {
            "title": "水调歌头 式古堂书画题跋卷二十",
            "content": "盘马万山顶，弹禽群木中。追思年少行乐，减尽旧豪雄。三十六峰青矗，三百六滩碧逝，归路杳重重。拱手问仙伯，谪宦岂天公。奉慈亲，携稚子，访琳宫。太虚点雪高处，万虑一杯融。但得挈家归隐，何用举家拨宅，鸡犬亦升空。长啸下山去，脚底响松风。",
            "comment": ""
        }
    ]
}