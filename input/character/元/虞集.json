{
    "dynasty": "元",
    "author": "虞集",
    "poems": [
        {
            "title": "驾新郎 五月中，以小疾家居，陈众仲助教言",
            "content": "，病其词妙则声劣，律稳者语卑。适有友人期家人到官所而不至，赋此丹荔明如火。想江城、薰风乍透，绣帘青琐。宝篆香消初睡起，叶底流莺又过。算几度、思归未果。欲翦冰绡凭谁寄，恐腰围、渐减愁无那。临岸曲，命舟舸。凉宵冉冉银蟾度。望清辉、千里照人，雾低云＊。准拟雕梁栖飞燕，早晚新巢定妥。叹会少离多似我。留滞文园头先白，念琴心、久为芳尘锁。将旧恨，归江左。",
            "comment": ""
        },
        {
            "title": "苏武慢 鸣鹤馀音全真冯尊师，本燕赵书生，",
            "content": "曲，高洁雄畅，最传者苏武慢二十篇。前十篇道遗世之乐，后十篇论修仙之事。曾稽费无隐独善歌之，闻者有凌云之思，无复流连光景者矣。予山居每登高望远，则与无隐歌而和之。无隐曰，公当为我更作十篇。居两年，得两篇半，殊未快意也。昭阳协洽之年，当嘉平之月，长儿之官罗浮。予与客清江赵伯友，临川黄观我、陈可立游。乐叔吴文明，平阳李平幼子翁归，泛舟送之。水涸，转鄱阳湖，上豫章，遇风雪，十五六日不能达三百里。清夜秉烛，危坐高唱，二三夕间，得七篇半。每一篇成，无隐即歌之。冯尊师天外有闻，得七篇半。每一篇成，无隐即歌之。冯尊师天外有闻，能乘风为我一来听耶。明春，舟中又得二篇，并无俗念一首。后三年，仙游山彭致中取而刊之，与瓢笠高明共一笑之乐也。道园道人虞集伯生自笑微生，凡情不断，轻弃旧矶垂钓。走马长安，听莺上苑，空负洛阳年少。玉殿传宣，金銮陪宴，屡草九重丹诏。是何年、梦断槐根，依旧一蓑江表。天赐我、万叠云屏，五湖烟浪，无限野猿沙鸟。平明紫阁，日晏玄洲，＊发太霞林杪。苍龙腾海，白鹤冲霄，颠倒一时俱了。望清都、独步高秋，风露洞天初晓。",
            "comment": ""
        },
        {
            "title": "烛影摇红 淮南故将军家有歌妓，才容自许，",
            "content": "愿一见公，竟不及见而卒。客有为以赋此曲者雪映虚檐，梦魂正绕阳台近。朝来谁为护重笼，云卧衣裳冷。应念兰心薰性。对芳年、才华自信。洞房春暖，换羽移宫，珠圆丝莹。板压红牙，手痕犹在余香泯。当时惟待醉翁来，教听莺声引。可惜闲情未领。但雕梁、尘销雾暝。几回清夜，月转西廊，梧桐疏影。",
            "comment": ""
        },
        {
            "title": "柳梢青 至顺癸酉立春，客有持逃禅翁此卷相",
            "content": "题柳梢青调，亦赋一首云从别幽花。玉堂金马，十载忘家。横幅疏枝，如逢旧识，同在天涯。荒村茅屋欹斜。待归去、重寻钓槎。解却丝钩，青鞋藜杖，翠竹江沙。",
            "comment": ""
        },
        {
            "title": "蝶恋花 故远主得其臣所献黄菊赋，题其后曰",
            "content": "作句。袖中犹觉有馀香，冷落西风吹不去。二月末，与杨迁镇陈众仲观杏城东，坐客有为予诵此者，因括  归腔，令佐酒者歌之昨日得卿黄菊赋。细翦金英，题作多情句。冷落西风吹不去。袖中犹有余香度。沧海尘生秋日暮。玉砌雕栏，木叶鸣疏雨。江总白头心更苦。",
            "comment": ""
        },
        {
            "title": "风入松·寄柯敬仲",
            "content": "画堂红袖倚清酣，华发不胜簪。几回晚值金銮殿，东风软、花里停骖。书诏许传宫烛，香罗初试朝衫。　　御沟冰泮水挪蓝，紫燕语呢喃。重重帘幕寒犹在，凭谁寄、银字泥缄。为报先生归也，杏花春雨江南。",
            "comment": ""
        },
        {
            "title": "一剪梅 春别 花草粹编七",
            "content": "豆蔻梢头春色阑。风满前山。雨满前山。杜鹃啼血五更残。花不禁寒。人不禁寒。离合悲欢事几般。离有悲欢。合有悲欢。别时容易见时难。怕唱阳关。莫唱阳关。",
            "comment": ""
        },
        {
            "title": "无俗念 以上十三首强村丛书从鸣鹤馀音辑录",
            "content": "十年窗下，见古今成败，几多豪杰。谁会谁能谁不济，故纸数行明灭。乱叶西风，游丝春梦，转转无休歇。为他憔悴，不知有甚干涉。寥寥无住闲身，尽虚空界，一片中宵月。云去云来无定相，月亦本无圆缺。非色非空，非心非佛，教我如何说。不妨跬步，蟾蜍飞上银阙。去另录案诗馀图谱补遗卷七误补虞集霜天晓角翦雪裁冰一首，原词乃宋楼作，见绝妙好词卷三。",
            "comment": ""
        },
        {
            "title": "苏武慢",
            "content": "云淡风轻，傍花随柳，将谓少年行乐。高阁林间，小车城里，千古太平西洛。瞻彼泱泱，言思君子，流水俨然如昨。但清游、天际轻阴，未便暮愁离索。长记得、童冠相随，浴沂归去，吟咏鸢飞鱼跃。逝者如斯，吾衰甚矣，调理自存斟酌。清庙朱弦，旧堂金石，隐几似闻更作。农人告我事西畴，窈窕挂书牛角。",
            "comment": ""
        },
        {
            "title": "苏武慢",
            "content": "一径通幽，画屏横翠，行到白云深处。世外蟠桃，井边佳橘，别有种萱瑶圃。檀板轻敲，素琴闲弄，奉献凤膏麟脯。舞翩翩、鹤发飘飘，仍是旧时仙母。君看取、华屋神仙，满堂金玉，此是蟪蛄朝暮。五色蓬莱，九秋＊鹗，别有出身之路。酒熟麻姑，云生巫峡，稽首洞天归去。任海波、清浅无时，何处绿窗云户。",
            "comment": ""
        },
        {
            "title": "苏武慢",
            "content": "归去来兮，昨非今是，惆怅独悲奚语。迷途未远，晨景熹微，乃命导夫先路。风＊舟轻，候门童稚，此日载瞻衡宇。酒盈尊、三径虽荒，松菊宛然如故。聊寄傲、与世相违，旧交俱息，更复驾言焉取。琴书情话，寻壑经丘，倦鸟岫云容与。农人告我，有事西畴，孤风情棹赋诗春雨。但乐夫、天命何疑，乘化任渠留去。",
            "comment": ""
        },
        {
            "title": "苏武慢",
            "content": "十载燕山，十年江上，惯见半生风雪。对雪无舟，泛舟无雪，不遇并时高洁。断港残沙，今兹何夕，一似剡溪归越。但掀篷、数尺梅花，人迹鸟飞俱绝。君不见、五老危巅，浮丘绝顶，笑我早生华发。返老还童，易粗为妙，定有九还丹诀。霁景浮空，天光眩海，一体本无分别。便堪称、六一仙公，千古太虚明月。",
            "comment": ""
        },
        {
            "title": "苏武慢",
            "content": "忆昔坡仙，夜游赤壁，孤鹤掠舟西过。英雄消尽，身世茫然，月小水寒星火。何似渔翁，不知今古，醉傍蓼花然火。梦相逢、羽服翩跹，未必此时非我。谁解道、岁晚江空，风帆目力，横槊赋诗江左。清露衣裳，晚风洲渚，多少短歌长些。玉宇高寒，故人何处，渺渺予怀无那。叹乘桴、浮海飘然，从者未知谁可。",
            "comment": ""
        },
        {
            "title": "苏武慢",
            "content": "对酒当歌，无愁可解，是个道人标格。好风过耳，皓月盈怀，清净水声山色。世上千年，山中七日，随处惯曾为客。尽虚空、北斗南辰，此事有谁消得。曾听得、碧眼胡僧，布袍沧海，直下钓丝千尺。掣取鲸鱼，风雷变化，不是等闲奇特。寒暑相催，乾坤不用，历劫不为陈迹。可怜生、忘却高年，长伴小儿嬉剧。",
            "comment": ""
        },
        {
            "title": "苏武慢",
            "content": "放棹沧浪，落霞残照，聊倚岸回山转。乘雁双凫，断芦漂苇，身在画图秋晚。雨送滩声，风摇烛影，深夜尚披吟卷。算离情、何必天涯，咫尺路遥人远。空自笑、洛下书生，襄阳耆旧，梦底几时曾见。老矣浮丘，赋诗明月，千仞碧天长剑。雪霁琼楼，春生瑶席，容我故山高宴。待鸡鸣、日出罗浮，飞渡海波清浅。",
            "comment": ""
        },
        {
            "title": "苏武慢",
            "content": "皓月清霜，钓舟如叶，闲渡小溪澄碧。银汉无声，玉虹横野，斗柄正垂天北。半幅乌纱，数根华发，一＊野凫飞舄。问回仙、城南老树，能见几何今昔。西华顶、十丈高花，九天秋露，结就翠房瑶实。脱屣非难，凌空何远，三咽雪融冰液。辟谷神方，餐霞真诀，一去更无消息。笑人间、长住虚空，谁似一轮红日。",
            "comment": ""
        },
        {
            "title": "苏武慢",
            "content": "六十归来，今过七十，感谢圣恩嘉惠。早眠晏起，渴饮饥餐，自己了无心事。数卷残书，半枚破砚，聊表秀才而已。道先生、快写能吟，直是去之远矣。没寻思、拄个青藜，＊双芒屦，走去渡头观水。逝者滔滔，来之衮衮，不觉日斜风细。有一渔翁，蓦然相唤，你在看他甚底。便扶杖、穿起鲜鱼，博得一尊同醉。",
            "comment": ""
        },
        {
            "title": "苏武慢",
            "content": "扫尽风云，绰开尘土，落得半丘藏拙。青松为盖，白石为床，一切物情休歇。几度蓬莱，布袍长剑，闲对海波澄澈。是谁家、酒熟仙瓢，邀我共看明月。归去也、玉宇寥寥，银河耿耿，铁笛一声山裂。三花高拥，九气弥罗，缥缈泰清瑶阙。手把芙蓉，凌空飞步，今夜几人朝谒。便翻身、北斗为杓，遍散紫瓯香雪。",
            "comment": ""
        },
        {
            "title": "风入松 为莆田寿 以上十七首    村丛书用吴",
            "content": "频年清夜肯相过。春碧卷红螺。画檐几度徘徊月，梁园迥，无复鸣珂。门外雪深三尺，窗中翠浅双蛾。旧家丹荔锦交柯。新玉紫峰＊。长安日近天涯远，行云梦、不到江波。欲度新词为寿，先生待教谁歌。",
            "comment": ""
        },
        {
            "title": "浣溪沙",
            "content": "江上秋风日夜生。萧萧两鬓葛衣轻。芭蕉丛竹共幽情。病骨不禁湘簟冷，梦魂犹似玉堂清。画檐疏雨过三更。",
            "comment": ""
        },
        {
            "title": "法驾导引",
            "content": "千岁事，何许觅松乔。急雨轻雷开道路，星河北斗转＊＊。相对话渔",
            "comment": ""
        },
        {
            "title": "法驾导引",
            "content": "盘石上，新画太丘翁。扶老一枝风满袖，凌霄千岁露垂松。不与世间",
            "comment": ""
        },
        {
            "title": "法驾导引 为陈溪山寿",
            "content": "秋气至，寿＊注天香。燕坐喜看扶两几，击鲜何必＊诸郎。长岁接宾",
            "comment": ""
        },
        {
            "title": "鹊桥仙 寄阿里仁甫",
            "content": "维舟南浦。临流不渡。踏破城南蔬圃。故人直是不相忘，把酒看、沙头鸥鹭。青云得路。兰台乌府。早晚新承恩露。轻车切莫便乘风，先报与",
            "comment": ""
        },
        {
            "title": "题梅花寒雀图",
            "content": "残雪晓。窗外幽禽小。春声初动苔枝袅。花落知多少。春起早。苦被东风恼。绿阴青子归来早。满径生芳草。",
            "comment": ""
        },
        {
            "title": "法驾导引 庐山寻真观题",
            "content": "栏干曲，正面碧崔嵬。岚气着衣成紫雾，墨香横壁长苍苔。柏影扫空台。江海客，欲去更徘徊。雾发云鬟何处在，风泉雪磴几时来。鹤翅九秋",
            "comment": ""
        },
        {
            "title": "南乡一翦梅 招熊少府",
            "content": "南阜小亭台。薄有山花以次开。寄语多情熊少府，晴也须来。雨也须来。随意且衔杯。莫惜春衣坐绿苔。若待明朝风雨过，人在天涯。春在天",
            "comment": ""
        },
        {
            "title": "浣溪沙",
            "content": "风力清严扫暮烟。纤尘不疑月婵娟。太虚那得有中边。大地山河空复影，九霄宫阙旧无传。几承剑气一飘然。",
            "comment": ""
        },
        {
            "title": "浣溪沙 次韵礼院孟子周佥院秋夜曲二叠",
            "content": "天阔秋高初夜长。浮尘消尽雾苍茫。澄澄孤月转危墙。金井有声惟坠露，玉阶无色乍疑霜。不闻人语只吟＊。",
            "comment": ""
        },
        {
            "title": "满庭芳",
            "content": "微雨经宵，暖烟笼昼，相寻闲步堤沙。露桃风絮，香影傍乌纱。徙倚江楼最久，绮窗迥、翠拥双丫。轻鸥外，水村山郭，帆过泊谁家。东华。尘土梦，汉宫传蜡，隋树啼鸦。记当时携手，何处天涯。日暮清吟未足，听街鼓、催发香车。山翁醉，惊雷散雹，深夜未停挝。",
            "comment": ""
        },
        {
            "title": "苏武慢",
            "content": "山月来时，海风不动，平地玉楼琼宇。桂子飘香，露华如水，自按洞箫如缕。杳杳冥冥，泠泠历历，青鸟解传芳语。太微中、鸾鹤相求，尽是旧时真侣。君听取、列豹重关，鼓雷千吏，天界更多官府。石女簪花，木人劝酒，为我此间聊住。高唱微吟，挥毫万丈，尘世等闲今古。看空山、一色青青，何意断云残雨。",
            "comment": ""
        },
        {
            "title": "家兄孟修父输赋南还",
            "content": "大兄五月来作客，八年不见头总白。五人兄弟四人在，每忆中郎泪沾臆。我家蜀西忠孝门，无田无宅惟书存。兄虽管库实父荫，弟窃微禄承君恩。文章不如仲氏好，叔氏最少今亦老。五郎十岁未知学，嗟我何为长远道？诸儿读书俱不多，又不力耕知奈何！忧来每得二三友，看花把酒临风哦。蜀山嵯峨归未得，盘盘先垅临川侧。碧梧翠竹手所移，应与青松各千尺。南风吹雪河始冰，兄归乌帽何睘睘！明年乞身向天子，共读父书歌太平。",
            "comment": ""
        },
        {
            "title": "费无隐丹室",
            "content": "碧云双引树重重，除却丹经户牖空。一径绿阴三月雨，数声啼鸟百花风。年深不记栽桃客，夜静长留卖药翁。几度到来浑不语，独依秋色数归鸿。",
            "comment": ""
        },
        {
            "title": "白鹤观",
            "content": "白鹤山人如鹤白，自抱山樽留过客。要看修竹万琅 ，更对名花春雪色。山樽本出山下泉，过客醉去山人眠。客亦是鹤君莫笑，重来更待三千年。",
            "comment": ""
        },
        {
            "title": "张令鹿门图",
            "content": "张侯襄阳人，深知襄阳乐。十年宦学怀襄阳，故托豪缣写山郭。老我不乐思蜀都，人言嵩阳好隐居。三十六峰常对面，水竹田庐还可图。欲往不能心懆懆，忽见新图被山恼。沙禽浦树俱可人，金涧石床为谁好？向来耆旧皆英雄，驾言从之道焉从？弄珠月冷识游女，沉剑潭深知卧龙。八月霜晴水清浅，闻道扁舟足回转。何时古寺傍檀溪？几处残碑在江岘？呼鹰台高秋草多，养鱼池中莲芡波。蜀嵩未必不如此，我今不游奈老何！张侯张侯早结屋，莫待史詹为君卜。要看陇上课儿耕，好在鱼梁白沙曲。",
            "comment": ""
        },
        {
            "title": "挽文丞相",
            "content": "徒把金戈挽落晖，南冠无奈北风吹。子房本为韩仇出，诸葛宁知汉祚移。云暗鼎湖龙去远，月明华表鹤归迟。不须更上新亭望，大不如前洒泪时。",
            "comment": "【注释】这首诗是元诗中难得的佳作，诗人把自己极为深沉的民族感情、历史兴亡感都融进了严整的艺术形式之中。诗的风格沉郁苍劲，寄慨极深。陶宗仪说：“读此诗而不泣下者几希。”(《元诗选》) | 【注释】这首诗是元诗中难得的佳作，诗人把自己极为深沉的民族感情、历史兴亡感都融进了严整的艺术形式之中。诗的风格沉郁苍劲，寄慨极深。陶宗仪说：“读此诗而不泣下者几希。”(《元诗选》)"
        },
        {
            "title": "寄丁卯进士萨都剌天锡",
            "content": "江上新诗好，亦知公事闲。投壶深竹里，系马古松间。夜月多临海，秋风或在山。玉堂萧爽地，思尔佩珊珊。",
            "comment": "【注释】镇江录事宣差。 | 【注释】镇江录事宣差。"
        },
        {
            "title": "画鹤",
            "content": "薛公少保昔画鹤，毛羽萧条向寥廓。通泉县壁久微茫，故物都非况城郭？长鸣阔步貌闲暇，解写高情亦奇作。田中芝草日应长，石上松花晚犹落。赤壁江深孤月小，白云野迥秋霄薄。群帝相从绛节朝，八公许制黄金药。误婴尘网迹易迷，移召中洲梦如昨。借悬素壁忆真侣，忽有微风动林壑。碧虚寥寥积雪高，直过萧台绝栖泊。",
            "comment": ""
        },
        {
            "title": "赤城馆",
            "content": "雷起龙门山，雨洒赤城观。萧骚山木高，浩荡尘路断。鱼龙喜新波，燕雀集虚幔。开户微风兴，倚杖众云散。",
            "comment": ""
        },
        {
            "title": "至正改元辛巳寒食日，示弟及诸子侄",
            "content": "江山信美非吾土，飘泊栖迟近百年。山舍墓田同水曲，不堪梦觉听啼鹃。",
            "comment": ""
        },
        {
            "title": "送袁伯长扈从上京",
            "content": "日色苍凉映紫袍，时巡毋乃圣躬劳。天连阁道晨留辇，星散周庐夜属橐。白马锦鞯来窈窕，紫驼银瓮出蒲萄。从官车骑多如雨，只有扬雄赋最高。",
            "comment": ""
        },
        {
            "title": "折桂令 席上偶谈蜀汉事因赋短桂体",
            "content": "鸾舆三顾茅庐。汉祚难扶，日暮桑榆。深渡南泸，长驱西蜀，力拒东吴。美乎周瑜妙术，悲夫关羽云殂。天数盈虚，造物乘除。问汝何如，早赋归欤。",
            "comment": "【注释】［写作背景］此曲由席上偶谈三国蜀汉事引发。元末陶宗仪曾记载集作此曲的逸事。虞集一次在童童家宴集时，有歌儿顺时秀唱一支［折桂令］：“博山铜细袅香风……”一句两韵（如：铜、风），名为“短柱”。虞集爱它新厅，就以席上偶谈及蜀汉史迹为主题，即席赋成这支“短柱体”曲子。［注解］鸾舆：皇帝的车驾，亦指代皇帝。此处指代刘备。祚：皇位。桑榆：指日暮时，因日暮时夕阳光照在桑树和榆树梢上。古人据此又用以比喻人的暮年垂老之时。泸：泸水，今金沙江。云殂：死亡，云为语气助词。天数：天命。盈虚：圆缺。造物：指主宰创造大自然万物的神灵。乘除：增减。与“盈虚”意近，都是指此消彼长的变化。归欤：即归家吧。欤，语气助词。［译文］刘备三顾庐请诸葛亮出山。可是蜀汉王朝难以扶持，已成了一蹶不振的残局。诸葛亮五月渡泸，南抚夷越，西和诸戎，北拒曹魏，力阻东吴。美妙呵周瑜的神奇兵术，悲叹呀关羽早早死去。人世间一切世事全由天定，造物所致。问你要怎么办？还是早点归隐吧！ | 【注释】［写作背景］此曲由席上偶谈三国蜀汉事引发。元末陶宗仪曾记载集作此曲的逸事。虞集一次在童童家宴集时，有歌儿顺时秀唱一支［折桂令］：“博山铜细袅香风……”一句两韵（如：铜、风），名为“短柱”。虞集爱它新厅，就以席上偶谈及蜀汉史迹为主题，即席赋成这支“短柱体”曲子。［注解］鸾舆：皇帝的车驾，亦指代皇帝。此处指代刘备。祚：皇位。桑榆：指日暮时，因日暮时夕阳光照在桑树和榆树梢上。古人据此又用以比喻人的暮年垂老之时。泸：泸水，今金沙江。云殂：死亡，云为语气助词。天数：天命。盈虚：圆缺。造物：指主宰创造大自然万物的神灵。乘除：增减。与“盈虚”意近，都是指此消彼长的变化。归欤：即归家吧。欤，语气助词。［译文］刘备三顾庐请诸葛亮出山。可是蜀汉王朝难以扶持，已成了一蹶不振的残局。诸葛亮五月渡泸，南抚夷越，西和诸戎，北拒曹魏，力阻东吴。美妙呵周瑜的神奇兵术，悲叹呀关羽早早死去。人世间一切世事全由天定，造物所致。问你要怎么办？还是早点归隐吧！"
        },
        {
            "title": "送韩伯高佥宪浙西",
            "content": "正月楼船过大江，海风吹雨洒船窗。云消虹霓横山阁，潮落鼋鼍避石矼。阙下谏书谁第一？济南名士旧无双。湖阴暑退多鱼鸟，应胜愁吟对怒泷。",
            "comment": ""
        },
        {
            "title": "舟次湖口",
            "content": "江沙如雪水无声，舟倚蒹葭雁不惊。霜气隔篷才数尺，斗杓插地已三更。抛书枕畔怜儿子，看剑灯前慨友生。尚有乘桴无限意，催人摇橹转江城。",
            "comment": ""
        },
        {
            "title": "城东观杏花",
            "content": "明日城东看杏花，丁宁儿子早将车。路从丹凤楼前过，酒向金鱼馆里赊。绿水满沟生杜若，暖云将雨少尘沙。绝胜羊傅襄阳道，归骑西风拥鼓笳。",
            "comment": ""
        }
    ]
}