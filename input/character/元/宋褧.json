{
    "dynasty": "元",
    "author": "宋褧",
    "poems": [
        {
            "title": "明照坊对雨",
            "content": "章台车马去如流，白雨霏烟拂画楼。九陌平铺明似练，两沟急泻碧于油。美人虹见西山霁，少女风来北里秋。凉意满襟帘幕卷，宫鸦归树夕阳收。",
            "comment": ""
        },
        {
            "title": "春莫双清亭小酌怀张孟幼",
            "content": "吏退公庭雁鹜行，持杯暂对水云乡。山开罨画涵晴影，花落烟肢漾晚香。酒帜隔津标柳陌，渔舟避浪向蒲塘。怀人不得同相赏，空赋《停云》第二章。",
            "comment": "【注释】予以延祐元年从先兄正献公入汴，始识彦辉吴征君。是岁，故中丞马公伯庸，今翰林学士谢公敬德，国子博士王君师鲁，乡贡河南行省。迄今二十五年。予再以按行至汴，居监察行院，去征君所居仅半里，犹以公事未毕，尚迟于请见。时马公亦薨，谢、王在馆阁，感念存殁，赋唐律一首，先遣持遗征君正之。至元四年戊寅。"
        },
        {
            "title": "都城杂咏",
            "content": "流珠声调弄琵琶，韦曲池台似馆娃。罗袖舞低杨柳月，玉笙吹绽牡丹花。龙头泻酒红云滟，象口吹香绿雾斜。却笑西邻蠹书客，牙签缃帙费年华。",
            "comment": ""
        },
        {
            "title": "春莫双清亭小酌怀张孟幼",
            "content": "二十年前入汴州，梵王仙馆涉春秋。家家庭院森湖玉，处处帘栊映海榴。金马石渠伤远别，丘山华屋动新愁。谁怜闭著车中妇？犹望元龙百尺楼。",
            "comment": ""
        }
    ]
}