{
    "dynasty": "元",
    "author": "郑祐",
    "poems": [
        {
            "title": "送友还乡",
            "content": "堕地作儿女，有用及须早。当年悬弧意，焉得乡曲老？青云一蹉跎，鬓发日已皓。常恐归去迟，心焉惄如捣。我家东吴城，翠竹森若葆。力耕输王税，妻子亦温饱。诗成每独咏，觞至或共倒。富贵将焉如，岁晏聊自保。萧萧风前柳，贸贸霜下草。有官固当归，无官归亦好。",
            "comment": ""
        }
    ]
}