{
    "dynasty": "元",
    "author": "善住",
    "poems": [
        {
            "title": "菩萨蛮 灯夕次韵",
            "content": "当年老子逢佳节。万户华灯连皓月。和气满江城。喧喧队子行。掩关聊共坐。静对沉香火。一笑尽君欢。闲心无两般。",
            "comment": ""
        },
        {
            "title": "忆王孙 渔者",
            "content": "悠悠长是白云间。猿鸟渔樵共往还。倚个乔松看远山。少机关。世上",
            "comment": ""
        },
        {
            "title": "忆王孙 咏柳",
            "content": "一株闲伴霜陵桥。斜倚东风学舞腰。游子寻春骏马骄。欲魂销。和雨",
            "comment": ""
        },
        {
            "title": "朝中措 虎邱怀古",
            "content": "芳塘水满绿杨风。台殿隐朦胧。几度春来幽径，马蹄踏碎残红。寂寥广坐，尘埃漠漠，客散堂空。讲石雨苔侵遍，九原谁起生公。",
            "comment": ""
        },
        {
            "title": "浣溪沙 夏日",
            "content": "帘卷薰风夏日长。幽庭脉脉橘花香。闲看稚子引鸳鸯。四月雨凉思御夹，三吴麦秀欲移秧。不知身在水云乡。",
            "comment": ""
        },
        {
            "title": "卜算子",
            "content": "夜月照西风，露冷梧桐落。扬子江头朔雁飞，黄葛终难着。促织吊青灯，远梦惊初觉。拟抚窗前绿绮琴，寂寞无弦索。",
            "comment": ""
        },
        {
            "title": "谒金门 赠雕銮匠 以上十三首八千卷楼藏钞本",
            "content": "天赋巧。刻出都非草草。浪迹江湖今欲老。尽传生活好。万物无非我造。异质殊形皆妙。游刃不因心眼到。一时能事了。",
            "comment": ""
        },
        {
            "title": "朝中措 桃源图",
            "content": "桃源传自武陵翁。遥隔白云中。漫说人间无路，岂知一棹能通。红英夹岸，霞蒸远近，烂漫东风。将谓神仙别境，鸡鸣犬呔还同。",
            "comment": ""
        },
        {
            "title": "忆王孙 有怀",
            "content": "天涯芳草碧萋萋。何事王孙去不归。城郭虽是人民非。信音稀。几度",
            "comment": ""
        },
        {
            "title": "少年游 次韵",
            "content": "顶中玄发已成丝。回首不如归。浪宕人间，蹉跎岁月，清梦绕西池。百年光景无多日，七十古来稀。物外闲身，眼前尘事，休把误心期。",
            "comment": ""
        },
        {
            "title": "临江仙 春暮",
            "content": "燕子穿帘深院静，画阑飞絮蒙蒙。砌苔柔绿衬残红。问春何处，移在柳阴中。老至十分诗思减，膝间闲理丝桐。曲终声尽意无穷。杜鹃开了，",
            "comment": ""
        },
        {
            "title": "忆王孙 山居",
            "content": "半生长是白云间。猿鸟渔樵共往还。倚个乔松看远山。少机关。世上",
            "comment": ""
        },
        {
            "title": "浣溪沙 初夏",
            "content": "草满天涯春已归。绿槐阴里燕交飞。一池寒水照蔷薇。枕上北风吹夜雨，灯前西院打窗扉。晓来人尽说添衣。",
            "comment": ""
        }
    ]
}