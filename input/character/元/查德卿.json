{
    "dynasty": "元",
    "author": "查德卿",
    "poems": [
        {
            "title": "一半儿",
            "content": "柳绵扑槛晚风轻，花影横窗淡月明。翠被麝兰熏梦醒。最关情，一半儿温馨一半儿冷。",
            "comment": "【注释】拟美人八咏。"
        },
        {
            "title": "一半儿",
            "content": "海棠红晕润初妍，杨柳纤腰舞自偏。笑倚玉奴娇欲眠。粉郎前，一半儿支吾一半儿软。",
            "comment": "【注释】拟美人八咏。"
        },
        {
            "title": "一半儿",
            "content": "自调花露染霜毫，一种春心无处托。欲写又停三四遭。絮叨叨，一半儿连真一半儿草。",
            "comment": "【注释】拟美人八咏。"
        },
        {
            "title": "一半儿",
            "content": "绿窗时有唾茸粘，银甲频将彩线挦。绣到凤凰心自嫌。按春纤，一半儿端相一半儿掩。",
            "comment": "【注释】拟美人八咏。"
        },
        {
            "title": "一半儿",
            "content": "自将杨柳品题人，笑捻花枝比较春。输与海棠三四分。再偷匀，一半儿胭脂一半儿粉。",
            "comment": "【注释】拟美人八咏。"
        },
        {
            "title": "一半儿",
            "content": "琐窗人静日初曛，宝鼎香消火尚温。斜倚绣床深闭门。眼昏昏，一半儿微开一半儿盹。",
            "comment": "【注释】拟美人八咏。"
        },
        {
            "title": "一半儿",
            "content": "厌听野雀语雕檐，怕见杨花扑绣帘。拈起绣针还倒拈。两眉尖，一半儿微舒一半儿敛。",
            "comment": "【注释】拟美人八咏。"
        },
        {
            "title": "一半儿",
            "content": "梨花云绕绵香亭，胡蝶春融软玉屏。花外鸟啼三四声。梦初惊，一半儿昏迷一半儿醒。",
            "comment": "【注释】拟美人八咏。"
        }
    ]
}