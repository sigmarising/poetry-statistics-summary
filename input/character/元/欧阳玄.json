{
    "dynasty": "元",
    "author": "欧阳玄",
    "poems": [
        {
            "title": "渔家傲",
            "content": "十二月都人供暖＊。宫中障面霜风猎。甲第藏钩环侍妾。红袖＊。笑歌声送金蕉叶。倦客玉堂寒正怯。晓洮金井冰生鬣。冻合灶觚＊一碟。吴霜镊。换年懒写宜春帖。",
            "comment": ""
        },
        {
            "title": "渔家傲",
            "content": "四月都城冰碗冻。含桃初荐瑛盘贡。南寺新开罗汉洞。伊蒲供。杨花满院莺声弄。岁幸上京车驾动。近臣准备銮舆从。建德门前飞玉＊。争持送。葡萄马乳归银瓮。",
            "comment": ""
        },
        {
            "title": "渔家傲",
            "content": "十月都人家旨蓄。霜菘雪韭冰芦菔。暖炕煤炉香豆熟。燔獐鹿。高昌家赛羊头福。貂袖豹祛银鼠＊。美人来往毡车续。花户油窗通晓旭。日寒燠。梅花一夜开金屋。",
            "comment": ""
        },
        {
            "title": "渔家傲",
            "content": "八月都城新过雁。西风偏解惊游宦。十载辞家衣线绽。清宵半。家家捣练砧声乱。等待中秋明月玩。客中只作家中看。秋草墙头萤火烂。疏钟断。中心台畔流河汉。",
            "comment": ""
        },
        {
            "title": "渔家傲",
            "content": "二月都城春动野。引龙灰向银床画。士女城西争买架。看驰马。官家引佛官兰若。水暖天鹅纷欲下。鹰房奏猎催车驾。却道海青逢燕怕。才过社。柳林飞放相将罢。",
            "comment": ""
        },
        {
            "title": "渔家傲",
            "content": "九月都城秋日亢。马头白露迎朝爽。曾向西山观苍莽。川原广。千林红叶同春赏。一本黄花金十镪。富家菊谱签银榜。龙虎台前驼鼓响。擎仙掌。千官瓜果迎銮仗。",
            "comment": ""
        },
        {
            "title": "渔家傲",
            "content": "七月都城争乞巧。荷花旖旎新棚笊。笼袖娇民儿女狡。偏相搅。穿针月下浓汝佼。碧玉莲房和柄拗。晡时饮酒醒时卯。淋罢麻秸秋雨饱。新凉稍。夜灯叫卖鸡头＊。",
            "comment": ""
        },
        {
            "title": "渔家傲 余读欧公李太尉席上作十二月淦家傲",
            "content": "其盛丽，生平思仿佛一言不可得。近年窃官于朝，久客辇下，每欲放此，作十二阕，以道京师两城人物之富，四时节令之华，他日归农，或可资间暇也。至顺壬申二月，玄修大典既毕，经营南归，属春雪连日，无事出门，晚寒附火，私念及此，夜漏数刻，腹具成，枕上不寐，稍谐叶之。明日，笔之於简，虽乏工致，然数岁之中，耳目之所闻见，性情之所感发者，无不隐括概见於斯。至於国家之曲故，乘与与居，与夫盛代之服食器用，神京之风俗方言，以及四方宾客宦游之况味，山林之士未尝至京师者，正月都城寒料峭。除非上苑春光到。元日班行相见了。朝回早。阙前褫帕欢相抱。汉女姝娥金搭脑。国人姬侍金貂帽。绣毂雕鞍来往闹。闲驰骤。拜年直过烧灯后。",
            "comment": ""
        },
        {
            "title": "渔家傲",
            "content": "五月都城犹衣夹。端阳蒲酒新开腊。月傍西山青一掐。荷花夹。西湖近岁过苕＊。血色金罗轻汗浃。宫中画扇传油法。雪腕彩丝红玉甲。添香鸭。凉糕时候秋生榻。",
            "comment": ""
        },
        {
            "title": "渔家傲",
            "content": "三月都城游赏竞。宫墙官柳青相映。十一门头车马迸。清明近。豪家寒具金盘＊。＊祭流连芳草径。归来风送梨花信。向晚轻寒添酒病。春烟暝。深深院落秋千迥。",
            "comment": ""
        },
        {
            "title": "渔家傲",
            "content": "六月都城偏昼永。辘轳声动浮瓜井。海上红楼歌扇影。河朔饮。碧莲花肺槐芽＊。绿鬓亲王初守省。乘兴去后严巡警。太液池心波万顷。问芳景。扫宫人户捞渔艇。",
            "comment": ""
        },
        {
            "title": "渔家傲",
            "content": "十一月都城居暖阁。吴中雪纸明如垩。锦帐豪家深夜酌。金鸡喔。东家撒雪西家噱。纤指柔长宫线弱。阳回九九官冰凿。尽道今冬冰不薄。都人乐。官家喜受新年朔。",
            "comment": ""
        }
    ]
}