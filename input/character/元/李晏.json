{
    "dynasty": "元",
    "author": "李晏",
    "poems": [
        {
            "title": "鹧鸪天",
            "content": "苒苒萋萋雨后村。芳尘不到五侯门。曾随晓泪撩诗思，又向春风入烧痕。春去后，忆王孙。啼红南浦记芳温。夕阳楼外连天远，乞与骚人怨楚",
            "comment": ""
        },
        {
            "title": "白云亭",
            "content": "白云亭上白云秋，桂棹兰桨记昔游。往事已随流水去，青山空对夕阳愁。兴亡翻手成舒卷，今古无心自去留。独倚西风一惆怅，数声柔橹下汀州。",
            "comment": ""
        },
        {
            "title": "婆罗门引 保德西楼作",
            "content": "汗融畏日，岂知高处有风清。倚阑襟袖凉生。坐看崩云脱壤，不碍乱峰青。待目穷千里，却怕伤情。河分古城。听裂岸、怒涛惊。好是烽沈幽障，鼓卧边亭。西楼老子，更无用，胸中十万兵。酒到处、莫放杯停。",
            "comment": ""
        },
        {
            "title": "菩萨蛮 回文",
            "content": "断肠人去春将半。半将春去人肠断。归客倦花飞。飞花倦客归。小窗寒梦晓。晓梦寒窗小。谁与画愁眉。眉愁画与谁。",
            "comment": ""
        },
        {
            "title": "高丽平州中和馆后草亭",
            "content": "藤花满地香仍在，松影拂云寒不收。山鸟似嫌游客到，一声啼破小亭幽。",
            "comment": ""
        },
        {
            "title": "通州道中",
            "content": "冉冉年华老，飘飘客路难。尘埃山色壮，云雾日光寒。念远心先折，孤吟鼻亦酸。平生江海意，潦倒愧儒冠。",
            "comment": ""
        },
        {
            "title": "虞美人",
            "content": "佳人酒晕红生颊。滟滟霞千叠。雨馀红泪湿黄昏。误认当年人面、倚朱门。飘零又送青春暮。怅望刘郎去。教人不恨五更风。只恨马蹄、无处",
            "comment": ""
        }
    ]
}