{
    "dynasty": "元",
    "author": "贯云石",
    "poems": [
        {
            "title": "水龙吟 咏扬州明月楼 南濠词话",
            "content": "晚来碧海风沉，满楼明月留人住。琼花香外，玉笙初响，修眉如妒。十二阑干，等闲隔断，人间风雨。望画桥檐影，紫芝尘暖，又唤起、登临趣。回首西山南浦。问云物、为谁掀舞。关河如此，不须骑鹤，尽堪来去。月落潮平，小衾梦转，已非吾土。且从容对酒，龙香＊茧，写平山赋。",
            "comment": ""
        },
        {
            "title": "双调·清江引",
            "content": "若还与他相见时，道个真传示：不是不修书，不是无才思，绕清江买不得天样纸。",
            "comment": ""
        },
        {
            "title": "红绣鞋",
            "content": "挨着靠着云窗同坐，看着笑着月枕双歌，听着数着愁着怕着早四更过。四更过，情未足；情未足，夜如梭。天哪，更闰一更儿妨甚么！",
            "comment": ""
        },
        {
            "title": "蝶恋花 钱塘灯夕 永乐大典卷二万三百五十四",
            "content": "灯意留人云自列。六市轻帘，＊露钱塘月。十二修鬟流翠结。东风摇落仙肌雪。浅浅银壶催晓色。兰影香中，总是江南客。去国一场春梦灭。",
            "comment": ""
        },
        {
            "title": "落梅风",
            "content": "新秋至，人乍别，顺长江水流残月。悠悠画船东去也！这思量起头儿一夜。",
            "comment": ""
        },
        {
            "title": "殿前欢",
            "content": "楚怀王，忠臣跳入汩罗江。《离骚》读罢空惆怅，日月同光。伤心来笑一场，笑你个三间强，为甚不身心放？沧浪污你？你污沧浪？",
            "comment": ""
        },
        {
            "title": "塞鸿秋",
            "content": "战西风遥天几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵。今日个病恹恹刚写下两个相思字。",
            "comment": ""
        }
    ]
}