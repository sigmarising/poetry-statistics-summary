{
    "dynasty": "元",
    "author": "贡性之",
    "poems": [
        {
            "title": "题菜",
            "content": "西风吹动锦斓斑，晓起窥园露未干。三月宿酲醒不得，正思风味到辛盘。",
            "comment": ""
        },
        {
            "title": "涌金门见柳",
            "content": "涌金门外柳垂金，三日不来成绿阴。折取一枝入城去，使人知道已春深。",
            "comment": ""
        },
        {
            "title": "绝句",
            "content": "十八姑儿浅淡妆，春衣初试柳芽黄。三三五五东风里，去上吴山答愿香。",
            "comment": ""
        },
        {
            "title": "暮春二首",
            "content": "惜花公子爱春晴，骏马骄嘶晓出城。半醉归来人共看，笑将金弹打流莺。",
            "comment": ""
        },
        {
            "title": "暮春二首",
            "content": "吴娃二八正娇容，斗草寻花趁暖风。日暮归来春困重，秋千间在月明中。",
            "comment": ""
        }
    ]
}