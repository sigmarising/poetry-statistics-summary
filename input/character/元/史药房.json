{
    "dynasty": "元",
    "author": "史药房",
    "poems": [
        {
            "title": "水龙吟 清明后浃日，过子方小饮，廉栊靓深",
            "content": "韵萧远。主人出侍人弹琵琶侑觞，酒未终，上马径去，恍然蓝桥湓浦之遇也，赋水龙吟以记其事，呈子方一笑等闲过了清明，草痕深一庭新翠。光风信息，牡丹初褪，茶＊犹未。燕语清圆，梅英松润，困人天气。笑文园倦客，诗才减尽，犹□有，伤春意。别有留春去里。小房栊、玉英双倚。天香浮动，朱衣乍试，铅华尽洗。一曲琵琶，轻拢挑拨，未觞先醉。又匆匆上马，蓝桥路隔，漫增凝睇。",
            "comment": ""
        }
    ]
}