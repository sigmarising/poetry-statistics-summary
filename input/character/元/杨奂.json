{
    "dynasty": "元",
    "author": "杨奂",
    "poems": [
        {
            "title": "金谷行",
            "content": "洛阳园池天下无，金谷近在西城隅。晋时花草不复见，野人犹解谈齐奴。齐奴豪奢谁比数，酒醒爱击珊瑚株。后堂春风满桃李，中有一枝名绿珠。千金买步障，百金买氍毹。时时吹笛替郎语，云窗雾户长欢娱。层阶欲下须人扶，岂料一日能捐躯。红飞玉碎顷刻里，空使行客悲踌躇。楼头小妇感恩死，君臣大义当何如？",
            "comment": ""
        },
        {
            "title": "得邳大用书复寄",
            "content": "百年真梦寐，万国久风尘。老去偏相忆，书来恨不频。季鹰犹在洛，王粲未归秦。谷口知何似？他时愿卜邻。",
            "comment": ""
        }
    ]
}