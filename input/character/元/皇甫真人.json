{
    "dynasty": "元",
    "author": "皇甫真人",
    "poems": [
        {
            "title": "酹江月 呜鹤余音卷一回阳子林自然长生指要",
            "content": "凿开混沌，见钱塘、南控长江凝碧。今古词人图景，谁解推原端的。岁去年来，日庚月甲，因甚无差忒。如今说破，要知天地来历。道号有一可名，五行颠倒，互列乾坤策。坎水逆流朝丙户，随月盈亏消息。气到中秋，金能生水，倍涌千层雪。神仙妙用，与潮没个分别。",
            "comment": ""
        }
    ]
}