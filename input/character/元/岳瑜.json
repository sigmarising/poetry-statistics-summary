{
    "dynasty": "元",
    "author": "岳瑜",
    "poems": [
        {
            "title": "水调歌头 天香姓桂名真",
            "content": "风清玉蟾莹，霜薄翠鸾愁。夜深羽衣一曲，如在月宫游。色占名园琪树，香动仙岩贝阙，携手正宜秋。登科当小试，私语更低头。赤栏桥，金粟影，绣帘钩。荷花六郎模样，消得一风流。遗落文昌籍姓，重叠太妃名字，声价满神州。贮君鸳鸯阁，期我凤凰楼。",
            "comment": ""
        }
    ]
}