{
    "dynasty": "元",
    "author": "舒逊",
    "poems": [
        {
            "title": "满江红 小庄有感",
            "content": "岁晚江空，更风雪、连朝情恶。门紧闭、清寒＊＊，重重帘幕。老屋数椽聊掩庇，山田几亩多硗确。叹前村、乔木碧参天，今凋落。三杯酒，还堪乐。一局棋，尤难着。任功名盖世，到头都错。世事宛如春梦短，人情恰似秋云薄。对青灯、感慨几兴亡，今犹昨。",
            "comment": ""
        },
        {
            "title": "水调歌头 寿贞素兄",
            "content": "稀年古来少，何况又逾三。双瞳炯炯凝碧，白发更盈簪。刚把残冬留住，先借新春四日，拚醉倚晴酣。荣悴付定命，艰险任经谙。舞斑衣，沽腊酝，典春衫。觥筹兄弟交错，同是鬓＊＊。自喜衣冠奕世，未堕诗书如线，此外更何惭。笑问梅花信，春已到枝南。",
            "comment": ""
        },
        {
            "title": "感皇恩 述怀",
            "content": "疏雨滴清秋，洗残流火，爽动凉飙透帘幕。寒蛩吟彻，谁道小□萧索。青镫相伴，我情依约。萤照更残，鸟啼月落。非壮山城数声角。漫漫长夜扣角。长歌方觉。人生能有几许行乐。",
            "comment": ""
        },
        {
            "title": "木兰花慢 寿贞素克 强村丛书用善本书室藏钞",
            "content": "怪夜来南极，祥光炯炯中天。恰先借新春，暂留残腊，为庆稀年。弟兄垂垂白发，愿年年辉映棣楼前。尊酒光摇□旭，炉熏细袅轻烟。诗书一脉继青毡。五世喜家传。忆京□横经，天台振铎，往事悠然。回头十年如梦，看园花灼灼几春妍。争似苍苍松柏，岁寒同保贞坚。",
            "comment": ""
        },
        {
            "title": "临江仙 偶成",
            "content": "银烛光摇秋夜永，一天凉侵诗脾。鸣虫唧唧漏迟迟。半生春梦里，彷佛是耶非。万事破除惟有酒，当歌不饮何如。人生七十古来稀。休争强与弱，行乐是便宜。",
            "comment": ""
        }
    ]
}