{
    "dynasty": "元",
    "author": "倪瓒",
    "poems": [
        {
            "title": "赠天宁福上人",
            "content": "荆溪霜落后，铜官日出初。自栉头上发，更理箧中书。上人从定起，咏言方绕除。邂逅发微笑，幻身同太虚。",
            "comment": ""
        },
        {
            "title": "送杭州谢总管",
            "content": "南省迢遥阻北京，张公开府任豪英。守臣视爵等侯伯，仆射亲民如父兄。钱庙有碑刓夜雨，岳坟无树着秋声。好将饮食濡饥渴，何待三年报政成。",
            "comment": ""
        },
        {
            "title": "忆秦娥 昨日尝赋忆秦娥一首，以介石齐前木",
            "content": "笑人寂寞，盖以风雨伤怀耳。兹重改呈，又作一首，共写呈，二君却不可扶疏玉。蟾宫树影阑干曲。阑干曲。一襟香露，几枝金粟。＊娥镜里秋云绿。无端风雨声相续。声相续。不须澄霁，为沽＊＊。",
            "comment": ""
        },
        {
            "title": "古诗一首奉送友仁贤良之京师",
            "content": "吴山朝霭外，阊门春雨余。超忽孤帆远，天末浮云舒。君今北阙游，我栖南山庐。荷锄事耕作，闭户咏诗书。高林鸣禽曙，青苔行迹疏。还期茅檐下，一枉故人车。",
            "comment": ""
        },
        {
            "title": "垂虹亭",
            "content": "虚阁春城外，澄湖莫雨边。飞云忽入户，去鸟欲穷天。林屋青西映，吴松碧左连。登临感时物，快吸酒如川。",
            "comment": ""
        },
        {
            "title": "题孙氏雪林小隐图",
            "content": "天地飘摇一短篷，小窗虚白地炉红。翛然忽起梨云梦，不定仍因柳絮风。鹤影褵衤徙檐上下，鹿迒散漫屋西东。杜门我自无干请，闲写芭蕉入画中。",
            "comment": ""
        },
        {
            "title": "次韵陈维允姑苏钱塘怀古",
            "content": "耕凿古隧穿，乃吴桓王墓。金雁随冷风，黄肠毕呈露。悲歌异今昔，蜘蹰缓归步。¤",
            "comment": ""
        },
        {
            "title": "赠别益以道书记",
            "content": "一笑相逢岂有期，因怀西崦话移时。李公祠畔空余月，陆子泉头旧有诗。旅思凄凄非中酒，人情落落似残棋。云涛眼底三生梦，鸥影秋汀又远离。",
            "comment": ""
        },
        {
            "title": "寄杨廉夫",
            "content": "吴松江水春，汀洲多绿瑽。弹琴吹铁笛，中有古衣巾。我欲载美酒，长歌东问津。渔舟狎鸥鸟，花下访秦人。",
            "comment": ""
        },
        {
            "title": "题画",
            "content": "僦得城东三亩居，水光竹色照琴书。晨起开门惊宿鸟，诗成洗砚没游鱼。",
            "comment": ""
        },
        {
            "title": "早春对雨寄怀张外史",
            "content": "林卧苦泥雨，忧来不可绝。掀帏望天际，春风吹木末。飞萝散成雾，细草绿如发。念子独高世，南山修隐诀。抚弄无弦琴，招邀青天月。神安形不凋，迹高行自洁。思之不可见，饥渴何由歇。愿为鸾鹄翔，南游拂松雪。",
            "comment": ""
        },
        {
            "title": "题元朴上人壁",
            "content": "萧条江上寺，迢递白云横。坐待高僧久，时闻落叶声。鸱夷怀往躅，张翰有余情。独棹扁舟去，门前潮未生。",
            "comment": ""
        },
        {
            "title": "自题小画",
            "content": "逸笔纵横意到成，烧香弄翰了余生。窗前竹树依苔石，寒雨萧条待晚晴。",
            "comment": ""
        },
        {
            "title": "刘君元晖八月十四日邀余玩月快雪斋中，命余",
            "content": "卷帘见月形神清，疑是山阴夜雪明。长歌欲觅剡溪戴，怅然停杯远恨生。尔营茅斋名快雪，邀我吹笙弄明月。明星如银浮翳消，垂露成帷桂花发。酒波荡漾天河倾，笙声袅袅秋风咽。古人与我不并世，鹤思鸥情迥愁绝。",
            "comment": "：【原题】：\r\n刘君元晖八月十四日邀余玩月快雪斋中，命余诗，因赋 | 【注释】【原题】：刘君元晖八月十四日邀余玩月快雪斋中，命余诗，因赋"
        },
        {
            "title": "对梓树花",
            "content": "去年梓树开花时，美人明珰坐罗帷。今年梓树花如雪，美人死别已七月。梓花如雪不忍看，沉吟怀思泪阑干。鸣鸠乳燕共悲咽，柳绵风急烟漫漫。",
            "comment": ""
        },
        {
            "title": "次韵陈维允姑苏钱塘怀古",
            "content": "江山国破后，吊古一经行。辇路苔花碧，御沟菰叶生。古迹今宁有，新城江上横。",
            "comment": ""
        },
        {
            "title": "寄卢士行",
            "content": "阖闾浦口路依微，笠泽汀边白板扉。照夜风灯人独宿，打窗江雨鹤相依。畏途岂有新知乐，老景空思故里归。拟问桃花泛春水，船头浪暖鳜鱼肥。",
            "comment": ""
        },
        {
            "title": "听袁员外弹琴（一首。有引）",
            "content": "郎官调绿绮，谷雪赏初晴。两忘弦与手，流泉松吹声。问言逾八十，云尝见河清。挂帆望九华，神人倏相迎。啖以海上枣，欢爱若平生。玄遇宁复得，惜哉遗姓名。",
            "comment": "： | ：\r\n（至正四年十一月，袁员外来林下，为留兼旬。腊月十七\r\n日，快雪初霁，庭无来迹，与仆静坐，因取琴鼓之，古音\r\n萧寥，如茂松之劲风，春壑之流冰。员外时年八十有二，\r\n颜貌筋力未如四五十许人。为言甫弱冠，遭逢盛明，初宰\r\n当涂，过九华山，道逢神人与枣食之，后数数见梦寐间，\r\n若冥感玄遇者。员外韫耀蕴真，仕禄以自给，不为人所知\r\n，岂郭恕先之流欤？为赋五言一首。）"
        },
        {
            "title": "烟雨中过石湖（三首）",
            "content": "姑苏城外短长桥，烟雨空濛又晚潮。载酒曾经此行乐，醉乘江月卧吹箫。",
            "comment": ""
        },
        {
            "title": "池莲咏",
            "content": "回翔波间风，的历叶上露。清池结素彩，华月映微步。云阴花房敛，雨歇芳气度。欲去拾明珰，踟蹰惜迟暮。",
            "comment": ""
        },
        {
            "title": "烟雨中过石湖（三首）",
            "content": "愁不能醒已白头，沧江波上狎轻鸥。鸥情与老初无染，一叶轻躯总是愁。",
            "comment": ""
        },
        {
            "title": "送张炼师游七闽",
            "content": "高士不羁如野鹤，忽思闽海重经过。舟前春水它乡远，雪后晴山何处多。觳觫卧云芳草细，钩筜啼树野烟和。武陵九曲最清绝，落日采瑽闻棹歌。",
            "comment": ""
        },
        {
            "title": "怀寄强行之常州学官",
            "content": "君在西溪上，年年杨柳春。提壶坐柳下，邀我见情真。青叶已垂带，白花还覆瑽。别来今见柳，思尔采芳芹。",
            "comment": ""
        },
        {
            "title": "寄张贞居",
            "content": "不但入城踪迹少，南邻野老见犹稀。狂歌衰凤聊自慰，旧学屠龙良已非。苍藓浑封麋鹿径，白云新补薜萝衣。羊君笔札谁能继，欲读灵文一扣扉。",
            "comment": ""
        },
        {
            "title": "送僧游天台次张外史韵",
            "content": "四明山水名天下，师去那知客路遥。雪霁惊麕腾宿莽，月明寒鹊集疏条。坐寻云顶千峰石，归趁江头八月潮。说与住山光老子，送宾也合过溪桥。",
            "comment": ""
        },
        {
            "title": "上巳日感怀",
            "content": "石梁破屋路欹斜，僻似华阳道士家。漠漠春云飞别鹤，潺潺夜雨杂鸣蛙。闲看稚子翻书叶，时有邻翁汲井花。日莫伤心江水绿，共舟人已蹑飞霞。",
            "comment": ""
        },
        {
            "title": "竹枝词二首",
            "content": "噰噰归雁度春江，明月清波雁影双。化作斜行筝上字，长弹幽恨隔纱窗。",
            "comment": ""
        },
        {
            "title": "贻文举",
            "content": "波光浮翠阁，苔色上春衣。杨柳莺啼笛，樱桃鸟啄稀。荣名非所慕，登览意忘归。泖水宜修禊，重来坐钓矶。",
            "comment": ""
        },
        {
            "title": "怀归",
            "content": "久客怀归思惘然，松间茅屋女萝牵。三杯桃李春风酒，一榻菰蒲夜雨船。鸿迹偶曾留雪渚，鹤情原只在芝田。他乡未若还家乐，绿树年年叫杜鹃。",
            "comment": ""
        },
        {
            "title": "中秋脾疾不饮有感",
            "content": "经旬卧病掩山扉，岩穴潜神似伏龟。身世浮云度流水，生涯煮豆爨枯萁。红螺卷碧应无分，白发悲秋不自支。莫负尊前今夜月，长吟桂影一伸眉。",
            "comment": ""
        },
        {
            "title": "碧云林壑图奉赠南琛长老住碧云禅寺",
            "content": "碧云林壑杳重重，此去风流似简公。春药碓闲湍激下，吟秋蛩响月明中。结茅拟候芝三秀，眠鹿应遗地一弓。闻道重居开竹牖，待余艇子过溪东。",
            "comment": ""
        },
        {
            "title": "闻竹枝歌因效其声二首",
            "content": "钿山湖影接松江，橘叶青青柿叶黄。要写新愁寄音信，西风断雁不成行。",
            "comment": ""
        },
        {
            "title": "吴中",
            "content": "望中烟草古长洲，不见当时麋鹿游。满目越来溪上水，流将春梦过杭州。",
            "comment": ""
        },
        {
            "title": "赠张玄度时方丧内",
            "content": "吴松江水似荆溪，九点烟岚落日西。寂寂郊园寒食过，萧萧风雨竹鸡啼。蕙花委砌心应折，芳草归途意转迷。曾得鲁连消息否，春潮随雨到长堤。",
            "comment": ""
        },
        {
            "title": "寄顾仲瑛",
            "content": "江海秋风日夜凉，虫鸣络纬尚綀裳。民生惴惴疮痍甚，旅泛依依道路长。衰柳半欹湖水碧，浊醪犹趁菊花黄。知君习静观诸妄，林下清斋理药囊。",
            "comment": ""
        },
        {
            "title": "疏林远岫图写赠子素征",
            "content": "已从沤鸟狎云深，老我无机似汉阴。采采菊花犹满地，萧萧霜发不胜簪。南游阻绝伤多垒，北望艰危折寸心。家在吴淞江水上，清猿啼处有枫林。",
            "comment": ""
        },
        {
            "title": "题画赠九成",
            "content": "故人郯掾史，邀我宿溪船。把酒风雨至，论诗烟渚前。晨兴就清盥，思逸爱春天。复遇武陵守，共寻花满川。",
            "comment": ""
        },
        {
            "title": "春日",
            "content": "闭门积雨生幽草，叹息樱桃烂熳开。春浅不知寒食近，水深唯有白鸥来。即看垂柳侵矶石，已有飞花拂酒杯。今日新晴见山色，还须拄杖踏青苔。",
            "comment": ""
        },
        {
            "title": "寄熙本明",
            "content": "在山无事入城中，每问归樵得信通。松室夜灯禅影瘦，石潭秋水道心空。幽扉独掩林间雨，疏磬遥传谷口风。几度行吟欲相觅，乱流深涧隔西东。",
            "comment": ""
        },
        {
            "title": "赋得机征君荆南精舍图",
            "content": "结庐溪水南，胜处足幽探。夏果落山雨，春衣染夕岚。石欹招鹤磴，门俯射蛟潭。日日萦归梦，萧条雪满簪。",
            "comment": ""
        },
        {
            "title": "送徐君玉",
            "content": "闽江之水清涟漪，隔江名园多荔枝。闽中女儿天下白，越波飞桨逐凫珝。棹歌清绝洲渚阔，荡桨落日令人悲。蛮烟怪雨忽冥密，蒋芽蒲叶相参差。此中胜事不为少，徐郎远游牵我思。",
            "comment": ""
        },
        {
            "title": "题画赠王仲和",
            "content": "曾住南湖宅，于今已十年。丛筠还自翳，乔木故依然。雨杂鸣渠溜，云连煮术烟。何时重相过？烂醉得佳眠。",
            "comment": "： | ：\r\n南湖，陆玄素高士幽居，今王君仲和居之，水木清华，户庭幽遽。余尝寓其家四年，翛然忘世虑也。仲和以此帧索画竹石，画已，并诗其上，以写惓惓之怀。玄素，仲和外舅也，故尤感余故人之思。乙巳初月十七日。 | 【注释】南湖，陆玄素高士幽居，今王君仲和居之，水木清华，户庭幽遽。余尝寓其家四年，翛然忘世虑也。仲和以此帧索画竹石，画已，并诗其上，以写惓惓之怀。玄素，仲和外舅也，故尤感余故人之思。乙巳初月十七日。"
        },
        {
            "title": "烟雨中过石湖（三首）",
            "content": "烟雨山前度石湖，一奁秋影玉平铺。何须更剪松江水，好染空青作画图。",
            "comment": ""
        },
        {
            "title": "述怀",
            "content": "读书衡茅下，秋深黄叶多。原上见远山，被褐起行歌。依依墟里间，农叟荷过。华林散清月，寒水淡无波。遐哉栖遁情，身外岂有它。人生行乐耳，富贵将如何！",
            "comment": ""
        },
        {
            "title": "喜谢仲野见过",
            "content": "阶下樱桃已着花，窗前野客独思家。故人携手踏江路，拄杖敲门惊梦华。藉草悲歌声激烈，停杯写竹字欹斜。新蒲细柳依依绿，西北浮云望眼遮。",
            "comment": ""
        },
        {
            "title": "寄张德常",
            "content": "身世萧萧一羽轻，白螺杯里酌沧溟。逍遥自足忘鹏鷃，漫浪何须寄姓名。石鼎煮云听夜雨，玉笙吹月和松声。凭君为问张公子，曾到良常梦亦清。",
            "comment": ""
        },
        {
            "title": "春日云林斋居",
            "content": "池泉春涨深，径苔夕阴满。讽咏《紫霞篇》，驰情华阳馆。晴岚拂书幌，飞花浮茗碗。阶下松粉黄，窗间云气暖。石梁萝茑垂，翳翳行踪断。非与世相违，冥栖久忘返。",
            "comment": ""
        },
        {
            "title": "雪后过陈子贞隐居",
            "content": "陶公卜宅南村里，快雪初晴思一游。树辨微茫来独鹤，橹摇欹侧散轻鸥。墨池绕溜春冰满，尘榻翻书夕照收。相见惘然如有失，掉头吟咏出林丘。",
            "comment": ""
        },
        {
            "title": "寄熙本明",
            "content": "白首遥知得道余，不闻诗思近何如。高斋夜雪同谁话，古木寒山独自居。梦里只寻行去路，愁时聊读寄来书。夕阳溪上多飞鸟，若个能看影是虚。",
            "comment": ""
        },
        {
            "title": "桂花",
            "content": "桂花留晚色，帘影淡秋光。靡靡风还落，菲菲夜未央。玉绳低缺月，金鸭罢焚香。忽起故园想，泠然归梦长。",
            "comment": ""
        },
        {
            "title": "六月五日偶成",
            "content": "坐看青苔欲上衣，一池春水霭余辉。荒村尽日无车马，时有残云伴鹤归。",
            "comment": ""
        },
        {
            "title": "双蛾精舍新秋追和戎昱长安秋夕",
            "content": "秋暑晚差凉，茗余眠独早。清风振庭柯，寒蛩吟露草。晨兴面流水，西望吴门道。不知人事剧，但见青山好。",
            "comment": ""
        },
        {
            "title": "东林隐所寄陆征士",
            "content": "寝扉桃李昼阴阴，耕凿居人有远心。一夜池塘春草绿，孤村风雨落花深。不嗔野老群争席，时有游鱼出听琴。白发多情陆征士，松间石上续幽吟。",
            "comment": ""
        },
        {
            "title": "次韵陈维允姑苏钱塘怀古",
            "content": "仙人悲世换，宴景在清都。寒暑自来往，英雄生钓屠。钱塘江畔柳，风雨夜啼乌。¤",
            "comment": ""
        },
        {
            "title": "听袁子方弹琴",
            "content": "蕙怅凝夕清，高堂流月明。芳琴发绮席，列坐散繁缨。回翔别鹄意，缥缈孤鸾鸣。一写冰霜操，掩抑寄余情。",
            "comment": ""
        },
        {
            "title": "寄天民张先生",
            "content": "清溪演漾绿生瑽，溪上轩楹发兴新。只欠竹阴垂北牖，尽多山色近南津。湖鱼入馔长留客，沙鸟缘阶不避人。愧我萍踪此淹泊，片云回首一伤神。",
            "comment": ""
        },
        {
            "title": "雨中寄孟集",
            "content": "英英西山云，翳翳终日雨。清池散圆文，空林绝行屦。野性夙所赋，好怀谁共语。烧香对长松，相与成宾主。",
            "comment": ""
        },
        {
            "title": "闻竹枝歌因效其声二首",
            "content": "江流不住楚山青，船到浔阳几日程。不忍寄将双泪去，门前潮落又潮生。",
            "comment": ""
        },
        {
            "title": "对春树",
            "content": "端忧对春树，影落身上衣。美人手所成，纫缝愿无违。步庭悲往躅，瞻景惜余晖。芳襟沾露湿，兰珮委风微。凝思自的的，染泽尚依依。晨鸡催梦短，夜鹊逐魂飞。欢爱自兹毕，憔悴损容辉。",
            "comment": ""
        },
        {
            "title": "二月十日玄文馆听雨",
            "content": "卧听夜雨鸣高屋，忽忆陂塘春水生。何意远林饥独鹤，若为幽谷滞流莺。成丛枸杞还堪采，满树樱桃空复情。二月江头风浪急，无机鸥鸟亦频惊。",
            "comment": ""
        },
        {
            "title": "题张以中野亭",
            "content": "人境旷无车马杂，轩楹只在第三桥。开门草色侵书幌，隔水松声和玉箫。一榻云山供夏簟，满江烟雨看春潮。君能撷取飞霞珮，天际真人近可招。",
            "comment": ""
        },
        {
            "title": "与伯雨登溪山胜概楼",
            "content": "楼下清溪夏亦寒，溪头个个白鸥闲。风回绿卷平堤水，林缺青分隔岸山。若士振衣千仞表，何人泛宅五湖间。绝怜与子同清赏，拟向云霄共往还。",
            "comment": ""
        },
        {
            "title": "题画",
            "content": "罨画溪头唤渡，铜棺山下寻僧。水榭汀桥曲曲，风林云磴层层。",
            "comment": ""
        },
        {
            "title": "己卯正月十八日与申屠彦德游虎丘得客字",
            "content": "余适偶入城，本是山中客。舟经二王宅，吊古览陈迹。松阴始亭午，岚气忽敛夕。欲去仍裴徊，题诗满苔石。",
            "comment": ""
        },
        {
            "title": "为方厓画山就题",
            "content": "摩诘画山时，见山不见画。松雪自缠络，飞鸟亦闲暇。我初学挥染，见物皆画似。郊行及城游，物物归画笥。为问方厓师，孰假孰为真？墨池挹涓滴，寓我无边春。",
            "comment": ""
        },
        {
            "title": "荒村",
            "content": "踽踽荒村客，悠悠远道情。竹梧秋雨碧，荷芰晚波明。穴鼠能人拱，池鹅类鹤鸣。萧条阮遥集，几屐了余生？",
            "comment": ""
        },
        {
            "title": "三月廿日题所寓屋壁",
            "content": "梓树花开破屋东，邻墙花信几番风。闭门睡过兼旬雨，春事依依是梦中。",
            "comment": ""
        },
        {
            "title": "夜泊芙蓉洲走笔寄炼师",
            "content": "芙蓉犹满渚，疏桐已殒霜。泊舟菰蒲中，吴山隐微阳。因怀静默士，竹林惣玄房。煮茗汲寒涧，烧丹生夜光。忆与郑郯辈，闲咏步修廊。时子有所适，顾瞻重尚羊。庭下生苔藓，牖间翻诗章。弈势郑老胜，酒榼郯生将。雅歌杂诙谐，列坐飞羽觞。子归日已晚，枣栗亦倾筐。",
            "comment": ""
        },
        {
            "title": "丙子岁十月八日夜泊阊门将还溪上有怀友仁陆",
            "content": "明发辞吴会，移舟夜淹泊。空宇垂繁星，微云暝前郭。沉沉抱冲素，悄悄伤离索。归扫松径苔，迟君践幽约。",
            "comment": "：【原题】：\r\n丙子岁十月八日夜泊阊门将还溪上有怀友仁陆征君 | 【注释】【原题】：丙子岁十月八日夜泊阊门将还溪上有怀友仁陆征君"
        },
        {
            "title": "寄李隐者",
            "content": "南汀新月色，照见水中蘋。便欲乘清影，缘源访隐沦。君住钿山湖，绿酒松花春。梦披寒雪去，疑是剡溪滨。",
            "comment": ""
        },
        {
            "title": "送徐子素",
            "content": "山馆留君才一月，梅花无数倚霜晴。垂帘幽阁图云影，贮火茶炉作雨声。深竹每容驯鹿卧，青山时与道人行。归舟载得梁溪雪，惆怅邻鸡月四更。",
            "comment": ""
        },
        {
            "title": "居竹轩",
            "content": "翠竹如云江水春，结茅依竹住江滨。阶前迸笋从侵径，雨后垂阴欲覆邻。映叶黄鹂还自语，傍人白鹤亦能驯。遥知静者忘声色，满屋清风未觉贫。",
            "comment": ""
        },
        {
            "title": "春日试笔",
            "content": "喜看新酒似鹅黄，已有春风拂草堂。二月江南初变柳，扁舟晚下独鸣榔。苔生不碍山人屐，花发应连野老墙。美酒已拚千日醉，莫将时事搅离肠。",
            "comment": ""
        },
        {
            "title": "寄养正",
            "content": "得君佳句清如玉，秋色惊人换物华。老境侵寻真有感，故园隔绝更兴嗟。女萝绿遍牵茅屋，乌桩红明映落霞。欲酌一尊浇磊块，几时邀子过田家。",
            "comment": ""
        },
        {
            "title": "送吕养浩之绍兴",
            "content": "贺监宅前路，荷花今亦无。空余湖上月，照见水中蒲。送尔作官幽绝处，钱塘江头飞柳絮。听事临堤满夕岚，时有沙鸥自来去。",
            "comment": ""
        },
        {
            "title": "林下遣兴",
            "content": "眼见藤梢已过墙，手拈书卷复堆床。闲临水槛亲鱼鸟，欲出柴门畏虎狼。冠制不嫌龟壳小，衣裾新剪鹤翎长。从来任拙唯疏懒，一月秋阴不下堂。",
            "comment": ""
        },
        {
            "title": "杭人有传余死者贞居闻之怆然因赋此以寄",
            "content": "果园橘熟谁分饷，茅屋诗成懒寄将。衰谢皆传余已死，迂疏真与世相忘。夜分风雨鸡鸣急，天阔江湖雁影长。寥落百年能几面，论文犹及重衔觞。",
            "comment": ""
        },
        {
            "title": "题画赠僧",
            "content": "笠泽依稀雪意寒，澄怀轩里酒杯干。篝灯染笔三更后，远岫疏林亦耐看。",
            "comment": ""
        },
        {
            "title": "送高太守之秦邮",
            "content": "秦汉置牧守，犹古之侯伯。封建而郡县，仁政固不易。汉宣知所本，留意二千石。慎哉高侯车，愿循古辙迹。",
            "comment": ""
        },
        {
            "title": "过许生茅屋看竹",
            "content": "舟过山西已夕曛，许生茅屋远人群。凿池数尺通野水，开牖一规留白云。煮药烟轻冲灶出，碓茶声远隔溪闻。可怜也有王猷兴，阶下新移少此君。",
            "comment": ""
        },
        {
            "title": "次韵陈维允姑苏钱塘怀古",
            "content": "酿酒剑池水，玉壶清若无。挥杯送落月，山鬼共歌呼。松间灯如漆，白骨漫寒芜。¤",
            "comment": ""
        },
        {
            "title": "徐氏南园对雨",
            "content": "樱桃花欲落，风雨暮凄迷。忽忆郊园日，竹林通涧西。弱蔓滋野援，兰叶长芳畦。念我当时友，蒿莱没旧蹊。",
            "comment": ""
        },
        {
            "title": "送马生",
            "content": "送子淮南行，系舟江岸柳。翠影舞晴烟，落我杯中酒。举杯向落日，春水浮天碧。时见白鸥飞，雪光翻绮席。应笑披羊裘，独钓江边石。",
            "comment": ""
        },
        {
            "title": "次韵奉答德常别驾初夏见怀一首",
            "content": "隔浦鼍鸣似打衙，云涛城郭夕阳斜。汀前露冷鱼鳞屋，窗里烟轻蝉翼纱。沛泽风雷时绕几，谈空衣裓不沾花。欲分香饭能来否？菩萨如今只在家。",
            "comment": ""
        },
        {
            "title": "北里",
            "content": "舍北舍南来往少，自无人觅野夫家。鸠鸣桑上还催种，人语烟中始焙茶。池水云笼芳草气，井床露净碧桐花。练衣挂石生幽梦，睡起行吟到日斜。",
            "comment": ""
        },
        {
            "title": "山园",
            "content": "春水凫珝野外堂，山园细路橘花香。栖栖身世画盈箧，漠漠风烟酒一觞。岂为任真无礼法，也须从俗着冠裳。不营产业人应笑，竹本桃栽已就行。",
            "comment": ""
        },
        {
            "title": "赠陈惟寅",
            "content": "隐几方熟睡，故人来扣扉。一笑无言说，清坐澹忘机。衣上松萝雨，袖中南涧薇。知尔山中来，山中无是非。三十不娶妻，四十不出仕。消摇岩岫间，翳名以自肆。何曾问理乱，岂复陈美刺。高怀如汉阴，终老无机事。",
            "comment": ""
        },
        {
            "title": "自题设色山水赠孟肤征",
            "content": "秋潮夜落空江渚，晓树离离含宿雨。伊轧中流间橹声，卧听渔人隔烟语。",
            "comment": ""
        },
        {
            "title": "听袁子方弹琴",
            "content": "蕙帐凝夕清，高堂流月明。芳琴发绮席，列坐散烦缨。回翔别鹄意，缥缈孤鸾鸣。一写冰霜操，掩抑寄余情。",
            "comment": ""
        },
        {
            "title": "三月一日自松陵过华亭",
            "content": "竹西莺语太丁宁，斜日山光澹翠屏。春与繁花俱欲谢，愁如中酒不能醒。鸥明野水孤帆影，鹘没长天远树青。舟楫何堪久留滞？更穷幽赏过华亭。",
            "comment": ""
        },
        {
            "title": "奉谢张天民先生",
            "content": "鸣雁将北归，裴回旧栖处。江湖春水多，欲去仍回顾。稻粱岂余谋，缯缴非所虑。犹为气机使，暄冷逐来去。寥寥天宇宽，彼此同一寓。风萍无定踪，易散聊为聚。君看网中鱼，在疚犹相煦。",
            "comment": ""
        },
        {
            "title": "八月廿三日芙容花下留南宫岳山人饮明日岳山",
            "content": "芙容著花已烂熳，浊酒弹琴聊少停。数声别鹄隔江渚，一醉秋天空玉瓶。况当宾客欲行迈，忍使风雨即飘零。攀条掇英重惆怅，但愿花开长不醒。",
            "comment": "：【原题】：\r\n八月廿三日芙容花下留南宫岳山人饮明日岳山人过玉山南\r\n宫老矣不知复几聚首观花听琴情不能堪因赋长句并柬玉山"
        },
        {
            "title": "定风波 题画梅 庚寅腊月，同天台陶九成访云",
            "content": "欹帽垂鞭送客回。小桥流水一枝梅。醉后红绡都不记，□剩，幽香却解逐人来。松畔扶间频置酒。携手。与君看到十分开。少壮相从今雪鬓。因甚。流年清兴两相催。云栖子见示管夫人雪梅，与今日情景适合，因题一调定风波云。瓒记。珊",
            "comment": ""
        },
        {
            "title": "竹枝词二首",
            "content": "春愁如雪不能消，又见清明卖柳条。伤心玉照堂前月，空照钱塘夜夜潮。",
            "comment": ""
        },
        {
            "title": "戊寅十二月丹丘柯博士过林下赋诗次韵酬答",
            "content": "积雪被长坂，卧疴守中林。山川虽云阻，舟楫肯见寻。倾盖何必旧，相知亦已深。惊风飘枯条，清池冒重阴。联翩双黄鹄，飞鸣绿水浔。顾望思郁纡，裴徊发悲吟。愿言齐羽翼，金石固其心。欢乐何由替，黄发期满簪。",
            "comment": ""
        },
        {
            "title": "别章炼师",
            "content": "方舟共济春江阔，访我寒烟菰苇中。鼓柁斜冲薲叶雨，钩帘半怯杏花风。仙人坛上芝应碧，玉女窗中桃未红。拟趁轻帆数来往，缥壶不惜酒如空。",
            "comment": ""
        },
        {
            "title": "题郑所南兰",
            "content": "秋风兰蕙化为茅，南国凄凉气已消。只有所南心不改，泪泉和墨写《离骚》。",
            "comment": ""
        },
        {
            "title": "蝶恋花 以上十六首百家词本云林乐府。此下",
            "content": "夜永愁人偏起早。客鬓萧萧，镜里看枯槁。雨叶铺庭风为扫。闭门寂寞生秋草。行路难行悲远道。说着客行，真个令人恼。久客还家贫亦好。子二首折桂令二首水仙子一首小桃红三首以其均为曲调，故不录。又珊瑚网名画题跋卷八载倪瓒题画朝中措幽姿不入少年场一首，乃陆游词，兹亦",
            "comment": ""
        },
        {
            "title": "江城子",
            "content": "满城风雨近重阳。湿秋光。暗横塘。萧瑟汀蒲，岸柳送凄凉。亲旧登高前日梦，松菊径，也应荒。堪将何物比愁长。绿泱泱。绕秋江。流到天涯，盘屈九回肠。烟外青萍飞白鸟，归路阻，思微茫。",
            "comment": ""
        },
        {
            "title": "忆秦娥",
            "content": "参差玉。笙砷暮起瑶台曲。瑶台曲。轻风香浸，夜凉肌粟。黄云巧缀飞霞绿。清吟未断秋霖续。秋霖续。恐辜花意，倒尊中＊。",
            "comment": ""
        },
        {
            "title": "如梦令",
            "content": "削迹松陵华寓。藏密白云深处。造物已安排，万事何须先虑。归去。归去。海鹤山猿同住。",
            "comment": ""
        },
        {
            "title": "鹧鸪天",
            "content": "笠泽沿回十五年。亲知情义日堪怜。偷见三顾吾何有，俗士群讥自省愆。聊复尔，岂其然。田翁轻慢牧童颠。乃知造物深相与，急使江湖棹去",
            "comment": ""
        },
        {
            "title": "鹊桥仙",
            "content": "富豪休恃。英雄休使。一旦繁华如洗。鹊巢何事借鸠居，看数载、主三易矣。东家烟起。西家烟起。无复碧＊朱＊。我来重宿半间云，算旧制",
            "comment": ""
        },
        {
            "title": "踏莎行",
            "content": "春渚芹蒲，秋郊梨枣。西风沃野收红稻。檐前炙背媚晴阳，天涯转瞬萋芳草。鲁望渔村，陶朱烟岛。高风峻节如今扫。黄鸡啄黍浊醪香，开门",
            "comment": ""
        },
        {
            "title": "南乡子 东林桥雨篷梦归",
            "content": "篷上雨潺潺。篷底幽人梦故山。涧户林扉元不闭，萧闲。只有飞云可往还。波冷玉珊珊。一壑松风引佩环。咏得池塘春草句，更阑。行尽千峰",
            "comment": ""
        },
        {
            "title": "柳梢青 赠妓小琼英",
            "content": "楼上玉笙吹彻。白露冷、飞琼佩＊。黛浅含颦，香残栖梦，子规啼月。扬州往事荒凉，有多少、愁萦思结。燕语空梁，鸥盟寒渚，画阑飘雪。",
            "comment": ""
        },
        {
            "title": "江城子 感旧",
            "content": "窗前翠影湿芭蕉。雨潇潇。思无聊。梦入故园，山水碧迢迢。依旧当年行乐地，香径杳，绿苔饶。沉香火底坐吹萧。忆妖娆。想风标。同步芙蓉，花畔赤阑桥。渔唱一声惊梦觉，无觅处，不堪招。",
            "comment": ""
        },
        {
            "title": "太常引 伤逝",
            "content": "门前杨柳密藏鸦。春事到桐花。敲火试新茶。想月＊、云衣故家。苔生雨馆，尘凝锦瑟，寂寞听鸣蛙。芳草际天涯。蝶栩栩、春晖梦华。",
            "comment": ""
        },
        {
            "title": "对酒",
            "content": "题诗石壁上，把酒长松间。远水白云度，晴天孤鹤还。虚亭映苔竹，聊此息跻攀。坐久日已夕，春鸟声关关。",
            "comment": ""
        },
        {
            "title": "人月圆",
            "content": "惊回一枕当年梦，渔唱起南津。画屏云嶂，池塘春草，无限消魂。旧家应在，梧桐覆井，杨柳藏门。闲身空老，孤篷听雨，灯火江村。",
            "comment": ""
        },
        {
            "title": "太常引 寿彝齐",
            "content": "柳阴濯足水侵矶。香度野蔷薇。芳草绿萋萋。问何事、王孙未归。一壶浊酒，一声清唱，帘幕燕双飞。风暖试轻衣。介眉寿、遥瞻翠微。",
            "comment": ""
        },
        {
            "title": "清平乐 在荆溪作",
            "content": "汀烟溪树。总是伤心处。望断溪流东北注。梦逐孤云归去。山花野鸟初春。渔郎樵叟南津。谁识摧颓老子，醉人推骂从嗔。",
            "comment": ""
        },
        {
            "title": "双调·新水令",
            "content": "草茫茫秦汉陵阙，世代兴亡，却便以月影圆缺。山人家堆案图书，当窗松桂，满地薇蕨，侯门深何须刺谒，白云自可悦怡。到如今世事难说，天地间不见一个英雄，不见一个豪杰！?",
            "comment": " | 【注释】［写作背景］本篇是作者一首述志寄怀之作。作者生活在元末。这时社会动乱，危机四起。元朝日趋崩溃，农民起义到处涌起。作者家居无锡，这时张士城正在这里拥兵称王，社会极不安定。倪瓒是一位高士，一生抱清贞绝俗的态度，工书好学，笃于自信，以书画名噪一时。但他也不能与世隔绝，更不能对社会的动荡无动于衷。这首小曲，抒发了他对历史和现状的感慨，直接表现了他的生活态度，生动地反映了这位杰出的山水画家的思想品格，很值得重视。［注解］陵阙：指帝王的坟墓。山人家：山居的人，作者自称。堆案图书：形容藏书丰富。案，桌子。薇蕨：皆草本植物。伯夷叔齐不食周粟，隐居首阳山，采薇而食。后世以“薇蕨”为隐者之粮。侯门：泛指官宦显贵人家。刺谒：求见，拜访。刺，类似后来的名片。［译文］秦汉的帝王坟墓已经埋在茫茫草野之下。那以后历代江山易主，就像天边的月亮时圆时缺那样迅速变幻，司空见惯。我家里堆的是书画，窗前栽的是松桂，满地长的是薇蕨。侯门深似海，何必去拜访呢，白云自有自己的快乐。到如今世事依然不堪。看茫茫天地之间，竟见不到一个英雄，一个豪杰。"
        },
        {
            "title": "人月圆",
            "content": "伤心莫问前朝事，重上越王台。鹧鸪啼处，东风草绿，残照花开。怅然孤啸，青山故国，乔木苍苔。当时明月，依依素影，何处飞来？",
            "comment": " | 【注释】［写作背景］作者生活在元末明初，作为元代遗民，他始终不能忘记元兵南下、宋朝灭亡那段悲惨的历史。因此，他一生都没有在元政权下做官，隐逸山林，在他晚年时常追忆旧事，缅怀故国，抒写愁思。此曲即是作者重登绍兴越王台时所作，包括江浙广大地区在内的“越地”，既有越王勾践报仇雪趾的历史传统，又是南宋政治经济的中心，人到这里尤其容易激发起亡国的惨痛和恢复河山的愿望，今天作者重游前朝重地，登上当年勾践点兵复仇的越王台，感情不能抑制。［注解］前朝：此指宋朝。越王台：春秋时期越王勾践所建，为驻兵处。素曩：皎洁银白的月光。［译文］不要再问前朝那些伤心的往事了，我重新登上越王台。鹧鸪鸟哀婉地啼叫，东风吹指初绿的衰草，残阳中山花开放。我惆怅地独自仰天长啸，青崇山峻岭依旧，故国已不在，满目尽是乔木布满苍苔，一片悲凉。头上的明月，柔和皎洁，仍是照耀过前朝的那轮，可是它又是从哪里飞来的呢？"
        },
        {
            "title": "凭栏人",
            "content": "客有吴郎吹洞箫，明月沉江春雾晓。湘灵不可招，水云中环佩摇。",
            "comment": " | 【注释】［写作背景］这是一首赠友之作。吴国良，是倪瓒的朋友，宜兴荆溪人。倪氏诗文集《清閟阁全集》卷九《题荆溪清远图》说：“荆溪吴国良，工制墨，善吹萧，好与贤士大夫游。张贞居（按：即张天雨）每馆寓其家。舣舟篱旁，兴尽便返。故国良得贞居翰墨为多。今年夏，予以事至郡中，泊舟文忠（按：即苏轼）祠后，国良便从溪上具小舟相就语，为援箫作三五弄，慰予寂寞。并以新制桐花烟墨为赠。予嘉其思致近古，遂写荆溪图以遗之。”这篇题跋，把作者与吴国良交往的情形写得很具体、动人，从中可以看到吴国良的技艺与志趣。因为有这样的交往，所以倪瓒的诗集中，留有两首赠吴国良的诗，其中一首题作，赞其佳墨；散曲作品中又留下了这首小曲，赞其箫声。［注解］湘灵：传说中舜的妃子，死后成为湘水女神，号湘夫人。屈原《九歌.湘君》写湘君期待夫人不至，吹箫以寄托哀思。环珮：古代女子身上的玉饰。［译文］客人中有个叫吴国良的，他擅长吹箫，箫声犹如碧波明月的清沏凄冷，又如春日晓雾的朦胧袅绕。美妙的箫声虽然未能招来湘水的女神，但听者在水云交织的迷濛中仿佛听到悦耳的玉饰摇动、碰击的声音。"
        }
    ]
}