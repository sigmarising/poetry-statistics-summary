{
    "dynasty": "元",
    "author": "宋远",
    "poems": [
        {
            "title": "意难忘 同滕玉霄、周秋阳、刘尚友、萧高峰",
            "content": "，感意气之相期，转羽移宫，写情词以为别。托光华之日月，纵挥洒之云烟，岂无知言，为我回首。以重与细论文为韵，题樟镇华光阁读志别。分鸡犬云中。笑种桃道士，虚费春风。山城看过雁，春水梦为龙。云上下，燕西东。久别各相逢。向夜深，江声浦树，灯影渔篷。旧游新恨重重。便十分谈笑，一样飘蓬。元经摧意气，丹鼎赚英雄。年未老，世无穷。春事苦匆匆。更与谁，题诗药市，沽酒新丰。",
            "comment": ""
        }
    ]
}