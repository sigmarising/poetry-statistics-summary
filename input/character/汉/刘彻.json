{
    "dynasty": "汉",
    "author": "刘彻",
    "poems": [
        {
            "title": "思奉车子侯歌",
            "content": "嘉幽兰兮延秀。蕈妖淫兮中溏。华斐斐兮丽景。风徘徊兮流芳。皇天兮无慧。至人逝兮仙乡。天路远兮无期。不觉涕下兮沾裳。",
            "comment": ""
        },
        {
            "title": "李夫人歌",
            "content": "是邪非邪。立而望之。偏何姗姗其来迟。",
            "comment": ""
        },
        {
            "title": "西极天马歌",
            "content": "天马徕从西极。经万里兮归有德。承灵威兮降外国。涉流沙兮四夷服。",
            "comment": ""
        },
        {
            "title": "天马歌",
            "content": "太一贡兮天马下。沾赤汗兮沫流赭。骋容与兮跇万里。今安匹兮龙为友。",
            "comment": ""
        },
        {
            "title": "瓠子歌",
            "content": "河汤汤兮激潺湲。北渡回兮迅流难。搴长筊兮湛美玉。河公许兮薪不属。薪不属兮卫人罪。烧萧条兮噫乎何以御水。隤林竹兮揵石菑。宣防塞兮万福来。",
            "comment": ""
        },
        {
            "title": "瓠子歌",
            "content": "瓠子决兮将奈何。浩浩洋洋兮虑殚为河兮地不得宁。功无已时兮吾山平。吾山平兮钜野溢。鱼弗郁兮栢冬日。正道弛兮离常流。蛟龙骋兮放远游。归旧川兮神哉沛。不封禅兮安知外。皇谓河公兮何不仁。泛滥不止兮愁吾人。啮桑浮兮淮泗满。久不反兮水维缓。",
            "comment": ""
        },
        {
            "title": "秋风辞",
            "content": "秋风起兮白云飞，草木黄落兮雁南归。兰有秀兮菊有芳，怀佳人兮不能忘。泛楼船兮济汾河，横中流兮扬素波。箫鼓鸣兮发棹歌，欢乐极兮哀情多。少壮几时兮奈老何！",
            "comment": " | 【注释】诗 歌 篇 名 。 汉 武 帝 刘 彻 作 。 武 帝 巡 行 河 东 ， 泛 舟 于 汾 河之 上 ， 与 臣 下 宴 饮 时 作 。 “ 怀 佳 人 兮 不 能 忘 ” 等 句 ， 抒 发 了 他 渴 求“ 贤 才 ” 的 愿 望 。 鲁 迅 称 此 诗 “ 缠 绵 流 丽 ， 虽 词 人 不 能 过 也 ” 。"
        },
        {
            "title": "柏梁诗",
            "content": "日月星辰和四时。骖驾驷马从梁来。郡国士马羽林材。总领天下诚难治。和抚四夷不易哉。刀笔之吏臣执之。撞钟伐鼓声中诗。宗室广大日益滋。周卫交戟禁不时。总领从官柏梁台。平理请谳决嫌疑。修饰与马待驾来。郡国吏功差次之。乘舆御物主治之。陈粟万石扬以箕。徼道宫下随讨治。三辅盗贼天下危。盗阻南山为民灾。外家公主不可治。椒房率更领其材。蛮夷朝贺常会期。柱枅欂栌相枝持。枇杷橘栗桃李梅。走狗逐兔张罘罳。啮妃女唇甘如饴。迫窘诘屈几穷哉。",
            "comment": ""
        }
    ]
}